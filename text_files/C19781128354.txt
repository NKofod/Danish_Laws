 Hermed sendes et antal eksemplarer af justitsministeriets cirkulære af 9.  

 juni 1978 om anvendelsen af straffelovens § 49, stk. 2, over for psykiatriske  

 patienter.
 Cirkulæret er udarbejdet efter forhandling med amtsrådsforeningen og  

 indenrigsministeriet.
 I tilslutning til cirkulæret bemærkes i øvrigt:
 ad §§ 1 og 2.
 Bestemmelsen i straffelovens § 49, stk. 2, supplerer den almindelige regel  

 om indlæggelse på sygehus, herunder psykiatrisk sygehus (afdeling), som  

 findes i straffelovens § 46, stk. 1. Bestemmelsen supplerer tillige den  

 forpligtelse, der i medfør af lov om sindssyge personers sygehusophold og  

 sygehuslovgivningen påhviler de psykiatriske sygehuse (afdelinger) til at  

 behandle sindslidende m.v.
Bestemmelsen i straffelovens § 46, stk. 1, forudsætter, at den indsatte  

 skal tilbageføres til en institution under kriminalforsorgen, når der er  

 opnået helbredelse eller bedring med hensyn til lidelsen.
Reglen i § 49, stk.  

 2, går videre, idet den for psykiatriske patienters vedkommende muliggør, at  

 der midlertidigt eller for resten af straffetiden kan træffes en ordning med  

 hensyn til anbringelse i et psykiatrisk sygehus (afdeling), såfremt der er  

 åbenbar ulempe forbundet med at lade den pågældende have ophold i en  

 institution under kriminalforsorgen.
 Baggrunden herfor kan være, at man først efter dommens afsigelse er blevet  

 opmærksom på de forhold, der taler imod sædvanlig straffuldbyrdelse, men det  

 kan også tænkes, at der allerede på domstiden har foreligget visse  

 oplysninger herom, uden at det dog har været anset for muligt eller  

 hensigtsmæssigt at lade en dom til særlig anbringelse træde i stedet for  

 frihedsstraf.
Bestemmelsen i straffelovens § 49, stk. 2, medfører ingen ændring i det  

 forhold, at egentlig psykotiske indsatte principielt har krav på  

 sygehusbehandling i sammme omfang som personer uden for kriminalforsorgens  

 institutioner.
Indlæggelse i psykiatrisk sygehus (afdeling) kan derfor i  

 disse tilfælde og i akutte sygdomstilfælde vedblivende finde sted uden  

 benyttelse af bestemmelsen i straffelovens § 49, stk. 2. Såfremt det  

 imidlertid skønnes hensigtsmæssigt at muligggøre, at et psykiatrisk sygehus  

 (afdeling) kan beholde en patient i længere tid, end tilfældet har været  

 efter hidtidig praksis, kan det være påkrævet at bringe bestemmelsen i  

 straffelovens § 49, stk. 2, i anvendelse.
Dette kan eksempelvis være  

 tilfældet med hensyn til psykotiske patienter, hvis psykose har sammenhæng  

 med opholdet i kriminalforsorgens institutioner.
 ad § 3, stk. 1.
 Der henvises til § 2 i lov nr. 328 af 26. juni 1975 om statshospitalernes  

 overførelse til amtskommunerne.
 ad § 3, stk. 2.
 Der henvises til indenrigsministeriets bekendtgørelse nr. 184 af 31. marts  

 1976 om amtskommunernes indbyrdes betalingsforpligtelser i forbindelse med  

 varetagelsen af retspsykiatriske opgaver og justitsministeriets  

 cirkulærskrivelse nr. 92 af 27. april 1976 om anbringelse m.v. af  

 retspsykiatriske patienter på psykiatriske sygehuse (Ministerialtidende 1976,  

 s. 371).
 ad § 6, stk. 1.
Ifølge justitsministeriets cirkulære nr. 227 af 15. november 1977 om  

 meddelelse af friheder m.v. til personer, der i medfør af straffelovens § 68  

 eller § 69 er dømt til anbringelse i hospital for sindslidende m.v.  

 (Ministerialtidende 1977, s. 939), træffes afgørelse om udgang m.v. i visse  

 tilfælde af overlægen i forbindelse med vedkommende statsadvokat.
I  

 cirkulæret om anvendelsen af straffelovens § 49, stk. 2, over for  

 psykiatriske patienter er det bestemt, at spørgsmålet om udgang m.v. i disse  

 tilfælde afgøres af overlægen i forbindelse med vedkommende  

 anstaltsleder/arrestinspektør i stedet for i forbindelse med vedkommende  

 statsadvokat.
Det forudsættes dog, at anstaltslederen/arrestinspektøren,  

 forinden spørgsmålet afgøres, i overensstemmelse med reglerne i direktoratet  

 for kriminalforsorgens cirkulære nr. 126 af 10. juni 1976 om udgang til  

 indsatte § 5 indhenter en udtalelse fra den politimester/politidirektøren i  

 København, som har behandlet straffesagen, og i øvrigt anvender den  

 fremgangsmåde, der er angivet i §§ 6-7 i nævnte cirkulære.
 ad § 9.
 I medfør af § 5 behandles klagesager som udgangspunkt efter de regler, der  

 gælder for det pågældende psykiatriske sygehus.
 I de tilfælde, hvor justitsministeriet ( direktoratet for  

 kriminalforsorgen) har truffet en afgørelse, der påklages, behandles klagen  

 efter de klageregler, der gælder inden for kriminalforsorgen, jf.  

 direktoratet for kriminalforsorgens cirkulærskrivelse af 10. september 1975  

 om ekspedition af ansøgninger, klager og andre skriftlige henvendelser fra de  

 indsatte til centralstyrelsen og direktoratet for kriminalforsorgens  

 cirkulære af 28. juli 1977 om behandling af klager fra indsatte.
 Efter aftale med indenrigsministeriet er cirkulæret sendt til orientering  

 til samtlige amtsråd, Københavns magistrat, Frederiksberg kommunalbestyrelse,  

 sundhedsstyrelsen, retslægerådet og amtsrådsforeningen.
H.
H.
Brydensholt /Tornøe Til kriminalforsorgens anstalter og arrestinspektørerne.
