Landsskatteretskendelse af 11. marts 2002 vedrørende  

 arbejdsmarkedsbidrag Klagen vedrører spørgsmålet om, hvorvidt A i indkomstårene 1998  

 og 1999 er bidragspligtig i henhold til dagældende bestemmelse i  

 arbejdsmarkedsfondslovens § 7, stk. 3, for så vidt angår indkomståret 1998,  

 henholdsvis gældende bestemmelse i § 7, stk. 2, for så vidt angår  

 indkomståret  

 1999.
Det fremgår af sagens oplysninger, at klageren er komponist og  

 at han ved skrivelse af 30. juni 1998 fra Kulturministeriet er blevet tildelt  

 livsvarig statsydelse til kunstnere mv. på finansloven.
Ydelsen for 1998 er  

 opgjort til 72.166 kr. og for 1999 er ydelsen 78.886 kr.
Klageren har for indkomståret 1998 selvangivet underskud ved  

 selvstændig virksomhed, mens har i indkomståret 1999 har selvangivet overskud  

 ved selvstændig virksomhed.
Resultatet af klagerens selvstændige virksomhed  

 er  

 selvangivet som personlig indkomst i de omhandlede indkomstår og er  

 fremkommet  

 ved at klageren har fratrukket driftsudgifter i  

    

  

 honorarindkomster, eksklusiv rettighedsbeløb fra biblioteksstyrelsen  

 m.v., og af dette resultat af virksomhed opgjort efter reglerne i  

 virksomhedsskatteloven  

 er der beregnet arbejdsmarkedsbidrag og midlertidig pensionsopsparing/særlig  

 pensionsopsparing.
 Klageren har selvangivet den omhandlede ydelse som personlig  

 indkomst, hvoraf der ikke skal betales arbejdsmarkedsbidrag.
Statens Kunstfond har ved brev at 8. februar 2001 adresseret til  

 klageren, oplyst, at Statens Kunstfond efter drøftelse med Skatteministeriet,  

 Told- og Skattestyrelsen samt told- og skatteregionen om, hvorvidt den  

 omhandlede ydelse er arbejdsmarkedsbidragspligtig, må konkludere, at der skal  

 betales arbejdsmarkedsbidrag af de af Statens Kunstfonds ydelser, hvor  

 ydelsen  

 er betaling for et bestemt kunstnerisk arbejde, og at der ikke skal betales  

 arbejdsmarkedsbidrag, hvor dette ikke er tilfældet, dvs. for så vidt angår  

 fondens legater, stipendier, livsvarige ydelser og hædersgaver.
Statens  

 Kunstfond oplyser endvidere i brevet af 8. februar 2001, at det er efter klar  

 aftale med skattemyndighederne, at den livsvarige statslige kunstnerydelse  

 skattemæssigt indberettes som B-indkomst, hvoraf der ikke skal betales  

 arbejdsmarkedsbidrag, og at Økonomistyrelsen, som er den myndighed, der står  

 for udbetalingen af de livsvarige statslige kunstnerydelser, er af samme  

 opfattelse.
Statens Kunstfond oplyser yderligere i brevet af 8. februar 2001,  

 at grundlaget for tildeling af den livsvarige kunstnerydelse på finansloven  

 er  

 lov og bekendtgørelse om Statens Kunstfond, hvoraf det fremgår, at Livsvarig ydelse på finansloven kan tildeles kunstnere, der har  

 en sådan kunstnerisk produktion bag sig, at vedkommende har placeret sig  

 afgørende som kunstner.
Tildeling sker alene på grundlag af en vurdering af  

 kvaliteten i den kunstneriske produktion.
 Told- og skatteregionen har ved den påklagede ansættelse ikke  

 imødekommet klagerens anmodning om tilbagebetaling af arbejdsmarkedsbidrag af  

 de beløb, klageren har modtaget i indkomstårene 1998 og 1999, som livsvarig  

 statslig kunstnerydelse, idet beløbene indgår i beregningsgrundlaget efter  

    

  

 arbejdsmarkedsfondslovens § 10, jf. § 7, stk.  

 3, henholdsvis stk. 2, for selvstændigt erhvervsdrivende.
Regionen har som begrundelse herfor bl.a. anført, at klageren i  

 de omhandlede indkomstår har drevet selvstændig musikervirksomhed og er  

 lignet  

 som selvstændig erhvervsdrivende i de omhandlede indkomstår.
Regionen har  

 endvidere anført, at  

  

 selvstændige erhvervsdrivende omfattet af  

 arbejdsmarkedsfondslovens § 7, stk. 3 henholdsvis stk. 2, skal beregne  

 arbejdsmarkedsbidrag af indtægter ved selvstændig erhvervsvirksomhed efter  

 bestemmelsen i arbejdsmarkedsfondslovens § 10, at  

  

 skattelovgivningen ikke indeholder nogen definition af  

 begrebet indtægt ved selvstændig erhvervsvirksomhed, at  

  

 begrebet indtægt ved selvstændig erhvervsvirksomhed  

 efter praksis må anses som omfattende enhver indtægt, som en selvstændig  

 erhvervsdrivende erhverver som led i den selvstændige virksomhed, at  

  

 der ikke sondres efter indtægtens fremtrædelsesform,  

 og at  

  

 der således ikke sondres efter, om der er tale om  

 arbejdsvederlag/-honorar, indtægt ved salg eller udleje, royalty, eller om  

 der  

 er tale om tilskud, støtte eller legater af private eller offentlige midler  

 etc.
Regionen har yderligere anført, at det er uden betydning, at den  

 livsvarige statsydelse er kunstnerstøtte og at der ikke ligger en personlig  

 arbejdspræstation til grund for udbetalingen.
Regionen har desuden henvist  

 til  

 TfS 1998.559, (LSR), Skatteministeriets lovfortolkningsbidrag offentliggjort  

 i  

 TfS 1997.534 og TfS 1999.175 (TSS).
 Klagerens repræsentant har over for Landsskatteretten nedlagt  

 påstand om, at den omhandlede livsvarige statsydelse til kunstnere mv. ikke  

 er  

 bidragspligtig efter bestemmelsen i arbejdsmarkedsfondslovens § 7, stk. 3,  

 henholdsvis stk. 2. Repræsentanten har til støtte herfor henvist til brevet  

 fra  

 Statens Kunstfond af 8. februar 2001, hvorefter den omhandlede ydelse ikke er  

 omfattet af bidragspligten efter arbejdsmarkedsfondsloven, idet ydelsen ikke  

 kræver arbejdsindsats fra klageren, men er en påskønnelse.
 I forbindelse med Landsskatterettens sagsbehandling har Told- og  

 Skattestyrelsen indstillet, at den påklagede ansættelse ændres således, at  

 den  

 omhandlede ydelse ikke anses for omfattet af virksomhedsordningen, og at  

 klageren ikke anses for arbejdsmarkedspligtig af den omhandlede ydelse.
 Landsskatteretten  

 bemærker  

  

 indledningsvis, at personer, der er hjemmehørende og driver  

 selvstændig erhvervsvirksomhed her i landet, er bidragspligtige efter  

 bestemmelsen i arbejdsmarkedsfondslovens § 7, stk. 3, for så vidt angår  

 indkomståret 1998, og efter bestemmelsen i arbejdsmarkedsfondslovens § 7,  

 stk.  

 2, for så vidt angår indkomståret 1999.
 For de personer, der er bidragspligtige efter bestemmelsen i  

 arbejdsmarkedsfondslovens § 7, stk. 3, henholdsvis stk. 2, udgør  

 bidragsgrundlaget de indtægter, der opregnes i arbejdsmarkedsfondslovens §  

 10,  

 stk. 1 og 2.
 Det følger af bestemmelsen i § 10, stk. 1, at for selvstændigt  

 erhvervsdrivende udenfor virksomhedsordningen udgør bidragsgrundlaget  

 personlig  

 indkomst vedrørende selvstændig erhvervsvirksomhed, jf. personskattelovens §  

 3.
Det følger af bestemmelsen i § 10, stk. 2, at for selvstændigt  

 erhvervsdrivende, der anvender virksomhedsordningen i virksomhedsskattelovens  

 afsnit 1, opgøres bidragsgrundlaget som summen af overførsel fra virksomheden  

 til den skattepligtige hidrørende fra virksomhedens skattepligtige overskud  

 med  

 fradrag af kapitalafkast efter virksomhedsskattelovens § 5, stk. 1, nr. 3,  

 litra a, og af overførsel af beløb fra virksomhedens konto for opsparet  

 overskud med tillæg af den hertil svarende virksomhedsskat til den  

 skattepligtige.
Bidragsgrundlaget reguleres desuden afhængigt af, om den  

 skattepligtige har valgt at medregne kapitalafkast som personlig indkomst  

 efter  

 virksomhedsskattelovens § 23 a.
 Retten bemærker, at klageren anvender virksomhedsordningen for  

 sin selvstændige erhvervsvirksomhed, jf. bestemmelserne i  

 virksomhedsskatteloven.
 Retten bemærker endvidere, at såfremt en selvstændig  

 erhvervsdrivende anvender virksomhedsordningen, skal virksomhedsordningen  

 anvendes for hele virksomheden i hele indkomståret, jf.  

 virksomhedsskattelovens  

 § 2, stk. 2.
Retten finder, at den omhandlede ydelse ikke er omfattet af  

 virksomhedsordningen.
Retten har herved henset til, at den omhandlede ydelse  

 tildeles kunstnere, der har en sådan kunstnerisk produktion bag sig, at  

 vedkommende har placeret sig afgørende som kunstner, og at tildelingen af  

 ydelsen alene sker på grundlag af en vurdering af kvaliteten i den  

 kunstneriske  

 produktion, jf. bekendtgørelse om Statens Kunstfond m.v. § 11, stk. 1. Retten  

 har endvidere henset til, at den omhandlede ydelse ikke fordrer nogen  

 modydelse  

 fra klagerens side, at den omhandlede ydelse ikke er opnået som følge af  

 klagerens udøvelse af selvstændig virksomhed, og at den omhandlede ydelse som  

 følge deraf ikke kan anses for at have den fornødne sammenhæng med klagerens  

 selvstændige virksomhed, hvorfor det er med rette, at klageren ikke har  

 selvangivet den omhandlede ydelse som indkomst omfattet af  

 virksomhedsordningen.
Retten har endelig henset til definitionen af  

 selvstændig  

 erhvervsvirksomhed som defineret i skatteretlig praksis, og henviser til  

 cirkulære nr. 129 af 4. juli 1994, pkt. 3.1.1.
 Retten finder herefter, at klageren ikke er bidragspligtig af  

 den omhandlede ydelse hverken efter bestemmelsen i arbejdsmarkedsfondslovens  

 §  

 10, stk. 1, eller stk. 2, jf. § 7, stk. 3, henholdsvis stk. 2. Retten har  

 herved henset til, at den omhandlede ydelse ikke kan anses for modtaget som  

 led  

 i klagerens erhvervsmæssige virksomhed, og at den omhandlede ydelse ikke er  

 omfattet af virksomhedsordningen.
Retten finder herefter, at klageren ikke er arbejdsmarkedsbidragspligtig  

 af den omhandlede ydelse efter bestemmelsen i arbejdsmarkedsfondslovens § 8,  

 stk. 1, litra e, jf. § 7, stk. 1, litra c, idet den omhandlede ydelse trods  

 det  

 faktum, at det er en løbende ydelse uden tidsbegrænsning fra den betalende  

 parts  

 side, ikke kan anses som værende indkomst for personligt arbejde.
Retten har  

 herved henset til, at tildelingen af ydelsen alene sker på grundlag af en  

 vurdering af kvaliteten i den kunstneriske produktion, jf. bekendtgørelse om  

 Statens Kunstfond m.v. § 11, stk. 1. Retten har endvidere henset til, at den  

 omhandlede ydelse ikke fordrer nogen modydelse fra klagerens side.
 Den påklagede ansættelse ændres herefter i overensstemmelse med  

 den af klagerens repræsentant nedlagte påstand, således at klageren ikke  

 anses  

 for værende bidragspligtig efter arbejdsmarkedsfondsloven af den omhandlede  

 livsvarige ydelse til kunstnere m.v. på finansloven.
