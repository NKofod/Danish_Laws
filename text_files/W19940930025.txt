Ankestyrelsens principafgørelse O-11-94 om feriegodtgørelse - sygdom - supplerende kontanthjælp - dagpenge Resume:
 Fradrag i kontanthjælpen for feriegodtgørelse skulle kun foretages for det antal dage, som feriegodtgørelsen var bestemt til at dække.
 Kassation:
Principafgørelsen har ikke længere vejledningsværdi Kassationsdato:
05-06-2009 Love:
Lov om social bistand - lovbekendtgørelse nr. 829 af 1. oktober 1992 - § 38, stk. 1 Vejledninger:
Socialministeriets vejledning nr. 49 af 5. marts 1987 om kontanthjælp efter bistandsloven - pkt. 10 Sagsfremstilling:
 En 40-årig ansøger blev sygemeldt i november 1988 og modtog sygedag penge fra kommunen fra 1. januar 1989 til 31. august 1990. Han modtog endvidere supplerende kontanthjælp i henhold til bistandsloven.
 Ansøgeren havde i 1988 optjent feriepenge til udbetaling i ferieåret 2. maj 1989 - 1. maj 1990, men kunne på grund af sygdom ikke afholde ferie.
 Ansøgeren fik derfor beløbet udbetalt i henholdsvis oktober 1989 med ca. 9.000 kr svarende til 19 dage, og i april 1990 med ca. 6.000 kr svarende til 12 dage.
 Kommunalbestyrelsen suspenderede udbetalingen af kontanthjælp for oktober 1989, men modregnede det i april 1990 udbetalte beløb fuldt ud i hjælpen.
 Den supplerende hjælp for oktober 1989 var beregnet til ca. 5.700 kr, mens den fra april 1990 udgjorde ca. 900 kr pr. måned.
 Ankenævnet tiltrådte kommunens afgørelse, hvorefter der skulle ske modregning for de udbetalte feriepenge, men således at der kun skulle foretages fradrag i udmålingen af bistandshjælp pr. dag og ikke for det fulde beløb.
I klagen til Ankestyrelsen anførte kommunalbestyrelsen, at det fortsat var kommunens opfattelse, at de udbetalte feriepenge skulle modregnes fuldt ud i den supplerende kontanthjælp, idet der i modsat fald ville være tale om dobbeltforsørgelse.
Sagen blev behandlet i principielt møde til afklaring af, på hvilken måde, der skal foretages fradrag i supplerende kontanthjælp, når kontanthjælpsmodtageren under sygdom med sygedagpenge får udbetalt feriegodtgørelse uden at ferie kan holdes.
 Afgørelse:
 Ankestyrelsen fandt, at udbetalt feriegodtgørelse skulle fradrages i kontanthjælpen, men at der i overensstemmelse med det anførte i bistandslovens § 38, stk. 1, kun kunne foretages fradrag svarende til kontanthjælpen for det antal dage, som feriegodtgørelsen var bestemt til at dække.
 Ankestyrelsen fandt således ikke, at det forhold, at ansøgeren havde været afskåret fra at afholde ferie i ferieperioden, bevirkede, atden udbetalte feriegodtgørelse skulle fradrages fuldt ud ved udbe talingen af kontanthjælp.
 Ankestyrelsen lagde herved vægt på, at der efter formuleringen af bestemmelsen i bistandslovens § 38, stk. 1, ikke var grundlag for at antage, at bestemmelsen alene omfattede den situation, hvor ferien afholdes.
 Ankestyrelsen tiltrådte således den af det sociale ankenævn trufne afgørelse.
