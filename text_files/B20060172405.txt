Bekendtgørelse om kunstig befrugtning I medfør af §§ 17, stk. 1, 20, stk. 1, og  

 21, stk. 2, i lov om kunstig befrugtning i forbindelse med lægelig  

 behandling, diagnostik og forskning m.v., jf. lovbekendtgørelse nr. 923 af 4.  

 september 2006, fastsættes:
Kapitel 1 Opbevaring og donation af menneskelige æg § 1.  

  

 Menneskelige æg, der er udtaget  

 af en kvinde, må ikke opbevares i mere end 5 år.
Senest efter udløbet af de 5  

 år skal æggene destrueres.
 § 2.  

  

 Opbevaring af menneskelige æg må  

 kun ske med henblik på:
1)  

 	  

 Senere tilbageføring  

 til den kvinde, der har afgivet ægget, 2)  

 	  

 donation til  

 forskningsformål eller 3)  

 	  

 donation med henblik  

 på at fremkalde en graviditet hos en anden kvinde, jf. dog § 7.
 Stk. 2.  

  

 Opbevaring må kun ske med  

 henblik på behandling og forskning her i landet.
§ 3.  

  

 Før opbevaring af udtagne,  

 ubefrugtede menneskelige æg finder sted, skal kvinden give skriftligt  

 samtykke  

 til opbevaring.
Den pågældende kvinde skal forinden informeres mundtligt og  

 skriftligt om konsekvenserne af opbevaringen.
 Stk. 2.  

  

 Den pågældende kvinde skal  

 samtidig erklære, at hun er gjort bekendt med de vilkår og betingelser for  

 opbevaring, der er fastsat i loven om kunstig befrugtning og i denne  

 bekendtgørelse.
§ 4.  

  

 Før opbevaring af udtagne,  

 befrugtede menneskelige æg finder sted, skal den enlige kvinde eller parret  

 give skriftligt samtykke til opbevaring.
Kvinden eller det pågældende par  

 skal  

 forinden informeres mundtligt og skriftligt om konsekvenserne af  

 opbevaringen.
Stk. 2.  

  

 Kvinden eller  

 det pågældende par skal samtidig erklære, at de er  

 gjort bekendt med de vilkår og betingelser for opbevaring, der er fastsat i  

 loven om kunstig befrugtning og i denne bekendtgørelse § 5.  

  

 Opbevarede, ubefrugtede  

 menneskelige æg skal destrueres, hvis den kvinde, der har afgivet æggene,  

 dør,  

 inden der er gået 5 år fra opbevaringstidens begyndelse, medmindre æggene er  

 doneret til de i § 2, stk. 1, nr. 2 og 3 nævnte formål.
 § 6.  

  

 Udtagne, befrugtede menneskelige  

 æg skal destrueres i tilfælde af den ene parts død samt ved parrets  

 separation  

 eller skilsmisse eller ved samlivets ophør, inden der er gået 5 år fra  

 opbevaringstidens  

 begyndelse.
 Stk. 2.  

  

 Befrugtede menneskelige æg må  

 kun anvendes, såfremt kvinden eller parret giver skriftligt samtykke før hver  

 behandlingscyklus.
 § 7.  

  

 Donation af befrugtede menneskelige  

 æg er kun tilladt til forskningsmæssige formål.
 § 8.  

  

 Donation af ubefrugtede  

 menneskelige æg må kun ske, såfremt det sker med henblik på:
1)  

 	  

 at fremkalde en  

 graviditet hos en anden kvinde eller 2)  

 	  

 forskning.
§ 9.  

  

 Donor af et ubefrugtet æg skal give  

 skriftligt samtykke til donationen.
Forinden skal donor informeres om  

 konsekvenserne af donationen.
 Stk. 2.  

  

 Donor skal samtidig erklære, at  

 hun er gjort bekendt med de vilkår og betingelser, der er fastsat for  

 donation  

 i loven om kunstig befrugtning og i denne bekendtgørelse.
 § 10.  

  

 Donor af et ubefrugtet æg skal  

 være anonym for det modtagende par, den modtagende kvinde og barnet, ligesom  

 donor  

 ikke må få oplysning om parrets, kvindens eller barnets identitet.
Kapitel 2 Opbevaring og donation af sæd § 11.  

  

 Opbevaring af sæd kan ske med  

 henblik på følgende:
1)  

 	  

 opnåelse af  

 graviditet enten hos mandens egen partner eller hos en anden kvinde eller 2)  

 	  

 donation til  

 forskningsformål.
 § 12.  

  

 Sæd, der opbevares med henblik på  

 opnåelse af graviditet hos mandens egen partner, skal destrueres i tilfælde  

 af  

 mandens død.
§ 13.  

  

 Sæddonor skal give skriftligt  

 samtykke til donationen.
Forinden skal donor informeres om konsekvenserne af  

 sæddonationen.
 Stk. 2.  

  

 Donor skal samtidig erklære sig  

 indforstået med de vilkår og betingelser, der er fastsat for donation i loven  

 om kunstig befrugtning og i denne bekendtgørelse.
 § 14.  

  

 Sæddonor skal være anonym for det  

 modtagende par, den modtagende kvinde og barnet, ligesom donor ikke må få  

 oplysning om parrets, kvindens eller barnets identitet.
Kapitel 3 Godkendelse af nye behandlings- og  

 diagnosticeringsmetoder inden for kunstig befrugtning § 15.  

  

 Det er ikke tilladt at tage nye  

 behandlings- og diagnosticeringsmetoder m.v. i forbindelse med kunstig  

 befrugtning i brug, før indenrigs- og sundhedsministeren har godkendt disse  

 ud  

 fra etiske og sundhedsfaglige hensyn.
 Stk. 2.  

  

 Ved ny behandlingsform eller  

 diagnostisk metode forstås i denne forbindelse en behandlingsform eller  

 diagnostisk metode, som repræsenterer noget væsentligt og principielt nyt i  

 forhold til tidligere klinisk anvendelse i Danmark.
Stk. 3.  

  

 Lægens ansøgning sendes til  

 Sundhedsstyrelsen.
Anmeldelsen sendes samtidigt til Det Etiske Råd, der  

 afgiver  

 en udtalelse om metoden til Sundhedsstyrelsen.
 Stk. 4.  

  

 En ny behandlingsform eller diagnostisk  

 metode, som tages i brug som led i et af det videnskabsetiske komitesystem  

 godkendt forskningsprojekt, er ikke omfattet af anmeldelses- og  

 godkendelsespligt,  

 førend der eventuelt, på baggrund af de opnåede resultater, træffes  

 beslutning  

 om at søge fremgangsmåden taget i brug udenfor forskningsprojektets regi.
 Stk. 5.  

  

 En læge kan i tvivlstilfælde  

 rådspørge Sundhedsstyrelsen, om en given behandlingsform eller diagnostisk  

 metode må anses for omfattet af anmeldelses- og godkendelsespligten.
 § 16.  

  

 Sundhedsstyrelsen foretager en  

 sundhedsfaglig vurdering af ansøgninger efter § 15 og udarbejder på  

 baggrund heraf samt på baggrund af Det Etiske Råds udtalelse en redegørelse  

 og  

 indstilling til indenrigs- og sundhedsministeren.
 Stk. 2.  

  

 Anmelderen modtager kopi af  

 Sundhedsstyrelsens indstilling til indenrigs- og sundhedsministeren og af Det  

 Etiske Råds udtalelse til Sundhedsstyrelsen.
 § 17.  

  

 Sundhedsstyrelsen underretter  

 landets læger om indenrigs- og sundhedsministerens afgørelse vedrørende den  

 anmeldte nye behandlings- eller diagnosticeringsform.
Kapitel 4 Ikrafttrædelse § 18.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Samtidig ophæves  

 Sundhedsministeriets bekendtgørelse nr. 728 af 17. september 1997 om kunstig  

 befrugtning.
 Stk. 3.  

  

 § 1 er dog trådt i kraft  

 den 10. juni 2006.
 Stk. 4.  

  

 Den i § 1 nævnte 5 års  

 frist gælder tillige de æg, der den 10. juni 2006 var udtaget og opbevaret,  

 således at disse kan opbevares i i alt op til 5 år fra opbevaringstidens  

 begyndelse.
