Fremsat den 6. december 2001 af  

 Jan Petersen (S), Ole Vagn Christensen (S),  

  Anne-Marie Meldgaard (S),  

 Margrethe Vestager (RV) og Anders Samuelsen&nbsp  

 ;(RV) Forslag til folketingsbeslutning om udvidet ret til sygedagpenge ved børns  

 indlæggelse Folketinget pålægger regeringen at  

 fremlægge lovforslag om en udvidelse af den nuværende ret til  

 sygedagpenge ved børns indlæggelse, således at der  

 allerede opnås ret til sygedagpenge ved børns indlæggelse  

 i mere end 5 dage.
Lovforslaget skal fremsættes i forbindelse med den  

 varslede reform af barselorloven.
Bemærkninger til forslaget Også efter valget den 20. november 2001  

 synes et bredt flertal i Folketinget at støtte en forlængelse af  

 barselorloven.
Bag denne enighed ligger naturligvis en fælles  

 erkendelse af behovet for at sikre børnefamilierne bedre vilkår  

 i almindelighed.
 Det er derfor afgørende, at de forbedringer, der  

 vedtages af Folketinget, retter sig mod de reelle problemer i  

 børnefamilierne   også mod problemer i børnefamilier, der  

 indtræder, efter at børnene er fyldt 1 år.
Det var denne tankegang, der lå bag SR-regeringens  

 oplæg til bedre barselorlov fra efteråret 2001, nemlig mere tid  

 til og flere valgmuligheder for børnefamilierne.
I dette oplæg  

 indgik også en forbedring af familiernes vilkår ved  

 indlæggelse af syge børn under 14 år.
I dag har forældre ret til sygedagpenge, efter at  

 deres barn har været indlagt i mere end 25 dage.
Forslagsstillerne  

 foreslår med dette beslutningsforslag at udvide denne ret til  

 sygedagpenge til at indtræde allerede efter, at barnet har været  

 indlagt i 5 dage.
Denne forbedring giver øget tryghed for de  

 børn, der allerede er sat i verden.
Det er indlysende, at der er behov  

 for det, uanset hvilken forlængelse af barselorloven der måtte  

 blive vedtaget.
En forlængelse af barselorloven vil endvidere kun gavne  

 de børn, der fødes fremover.
 Regeringen skal derfor fremsætte lovforslag om ret  

 til sygedagpenge allerede efter 5 dages indlæggelse af børn  

 under 14 år, i forbindelse med fremsættelsen af lovforslag om  

 forlængelse af barselorloven.
Skriftlig fremsættelse Jan Petersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udvidet ret til  

 sygedagpenge ved børns indlæggelse.
(Beslutningsforslag nr.
B 7).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
