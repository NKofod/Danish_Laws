 I medfør af § 3, stk. 2, i lov nr. 44 af 16. februar 1966 om uddannelse af  

 skovteknikere fastsættes:
I.
Administration § 1.  Skovteknikeruddannelsen forestås af  

 landbrugsministeriets Skovskole (i det følgende betegnet skolen).  

 Henvendelser til skolen stiles til: Skovskolen, Nødebovej 77 A, 3480  

 Fredensborg.
 Stk. 2.  Skolens øverste ledelse er et skovskoleråd  

 (herefter betegnet skolerådet). Henvendelser til skolerådet stiles til  

 Skovskolerådet og indsendes gennem skolen.
Stk. 3.  Skolerådet fastsætter ved regulativ timeplaner,  

 eksamensfordringer i de enkelte fag, regler for kurser, retningslinier for  

 tilvejebringelse af lærebøger samt regler for elevernes betaling for kost og  

 logi.
De af skolerådet udfærdigede regulativer skal godkendes af  

 landbrugsministeren.
 Stk. 4.  Skolens forstander leder skolens daglige  

 virksomhed.
Stk. 5.  Skolens afgørelser i henhold til denne  

 bekendtgørelse kan indbringes for skolerådet.
Skolerådets afgørelser kan  

 indbringes for landbrugsministeriet.
II.
Optagelsesbetingelser § 2.  Adgang til at søge optagelse til  

 skovteknikeruddannelsen er betinget af, at ansøgeren er helbredsmæssigt egnet  

 til at gennemføre uddannelsen, har erhvervet kørekort til bil eller særligt  

 kørekort til traktor (motorredskab), har bestået den i lov om jagt- og  

 vildtforvaltning foreskrevne jagtprøve samt har 1. gennemført erhvervsfaglig grunduddannelse (EFG) som  

 skovbruger eller 2. bestået fuld højere forberedelseseksamen (HF) eller 3. bestået studentereksamen.
 Stk. 2.  Ansøgere skal have kundskaber svarende til  

 bestået matematikprøve på niveau for HF-fællesfag og kemiprøve på niveau for  

 HF-tilvalgsfag.
 Stk. 3.  Ansøgere, som ikke har gennemgået  

 EFG-uddannelsen som skovbruger, skal inden for de sidste 4 år have været  

 beskæftiget som arbejdstagere ved praktisk skovbrug her i landet i mindst 8  

 måneder, heraf mindst 6 måneder i sammenhæng.
§ 3.  Uanset bestemmelserne i § 2 kan skolerådet efter  

 indstilling fra skolen optage ansøgere, der kan godtgøre, at de på anden måde  

 har opnået de nødvendige kundskaber.
Skolerådet afgør, på hvilken del af  

 uddannelsen ansøgeren skal indplaceres.
 § 4.  Skolerådet fastsætter hvert år inden den 15.  

 juni antallet af elevpladser gældende for optagelsen til  

 skovteknikeruddannelsens 1. del året efter.
 Stk. 2.  Skolerådet fastsætter samtidig retningslinier  

 for udvælgelsen af nye elever i tilfælde, hvor antallet af ansøgere  

 overstiger antallet af elevpladser, herunder bestemmelser om kvotering af  

 ansøgere med henholdsvis erhvervsfaglig og gymnasial uddannelse.
 § 5.  Uddannelsen til skovtekniker begynder hvert år  

 ca. 1. juni for elever med gymnasial uddannelse, jfr. § 2, stk. 1, nr. 2 og  

 3, og ca. 1. august for EFG-skovbrugere, jfr. § 2, stk. 1, nr. 1.
Stk. 2.  Ansøgning om optagelse til uddannelsen afgives  

 på et af skolen udfærdiget ansøgningsskema, der sammen med en vejledning om  

 uddannelsen kan rekvireres fra skolen.
Ansøgningsskemaet skal sammen med de i  

 skemaet nævnte eksamensbeviser m.v. indsendes til skolen og skal være skolen  

 i hænde inden 1. maj.
Skolen afgiver medio maj måned svar på samtlige  

 ansøgninger om optagelse.
 Stk. 3.  Elever med en gymnasial uddannelse, skal i juni  

 måned gennemgå et 4-ugers praktisk skovbrugskursus på skolen.
III.
Uddannelsesplanen § 6.  Uddannelsen varer 4 år og består af 3 dele, der  

 hver afsluttes med eksamen.
Uddannelsen omfatter skoleophold (semestre),  

 kurser og distriktsophold (praktikperioder på skovdistrikter, i  

 småskovsforeninger eller lignende).
 Stk. 2.  Uddannelsens skoleophold finder sted på  

 Skovskolen.
Stk. 3.  Distriktsuddannelsen forestås af  

 distriktslærere godkendt af skolen.
For hver elev foregår  

 distriktsuddannelsen på 2 af skolen godkendte uddannelsessteder.
I  

 distriktsopholdene kan indgå et af skolen godkendt kortvarigt praktikophold  

 uden for uddannelsesstedet.
Stk. 4.  Kurserne finder - bortset fra det i § 5, stk.  

 3, nævnte praktiske skovbrugskursus - fortrinsvis sted på andre  

 institutioner.
Savværkskursus afholdes med 1 uges teoriundervisning forud for  

 3. dels distriktsophold og 4 ugers praktik inden for de første 3 måneder af  

 3. dels distriktsophold. Øvrige kurser afvikles fuldtud under uddannelsens  

 distriktsophold.
I forbindelse med hvert kursus udarbejdes en rapport efter  

 nærmere af skolen fastsatte retningslinier.
Rapporten fra savværkskurset  

 indsendes til skolen inden 2 uger efter kursets afslutning.  

 Afleveringsfristen for øvrige rapporter fastsættes af skolen.
 § 7.  Uddannelsen har følgende forløb:
1. del består af et skolesemester af 19 ugers  

 varighed, der begynder ca. 1. august og varer til midten af december.
Det  

 indledes med ca. 1 uges orientering om det samlede uddannelsesforløb og  

 afsluttes med eksamen i november/december.
 Stk. 2.  2. del varer 2 år og består af 1 års  

 distriktsuddannelse efterfulgt af 2 skolesemestre af ialt 39 ugers varighed  

 fra midten af januar til midten af december. 2. del afsluttes med eksamen i  

 november/december.
 Stk. 3.  3. del varer 1 1/2 år og består af 1 års  

 distriktsuddannelse efterfulgt af 1 skolesemester af 21 ugers varighed fra  

 midten af januar til slutningen af juni. 3. del afsluttes med eksamen i juni.
 Stk. 4.  Distriktsuddannelsen på 2. og 3. del varer fra  

 begyndelsen af januar til slutningen af december.
§ 8.  Uddannelsen skal gennemgås i den i § 7 angivne  

 orden.
Uddannelsen må højst afbrydes i sammenlagt 3 år.
Skolerådet kan i  

 særlige tilfælde dispensere fra denne tidsfrist.
Stk. 2.  Såfremt en elev afbryder uddannelsen, kan  

 eleven først genoptage denne efter forudgående tilmelding til skole- eller  

 distriktsophold ved et semesters eller distriktsopholds begyndelse.
Såfremt  

 uddannelsen afbrydes i eksamensperioden, gælder bestemmelserne i § 17, stk.  

 1.
IV.
Almindelige bestemmelser for undervisningen § 9.  I henhold til lovens § 3, stk. 1, har  

 uddannelsen af skovteknikere til formål at bibringe eleverne de for en  

 skovfoged nødvendige kundskaber.
Stk. 2.  Det skal ved undervisningen tilstræbes, at  

 eleven erhverver sig kendskab til fagenes indhold, terminologi og  

 hjælpemidler samt, at fagene koordineres såvel indbyrdes som med elevens  

 viden fra distriktsopholdene.
Eleven opøves til selvstændigt arbejde og  

 problemløsning, ligesom undervisningen tilrettelægges med særligt henblik på  

 arbejdsledelse.
§ 10.  Undervisningsformerne på de 4 skolesemestre er  

 forelæsning, klasseundervisning, gruppeundervisning, øvelser samt gruppe- og  

 projektarbejde.
Der kan i undervisningen indgå emneuger og/eller tværfaglige  

 projektarbejder; men intet enkelt fag må bidrage hertil med mere end 20 pct.  

 af fagets timetal.
 Stk. 2.  Hvor pædagogiske eller sikkerhedsmæssige hensyn  

 kræver det, skal klassen deles i hold.
 Stk. 3.  Det ugentlige undervisningstimetal for eleverne  

 bør i almindelighed ikke overstige 36 timer for 1. dels skolesemester og 34  

 timer for 2. og 3. dels skolesemestre.
V.
Undervisningens inddeling og indhold A.
Skoleuddannelsen § 11.  Undervisningen omfatter:
1. del (1. semester) Arbejdsteknik Fagmatematik Jagt og vildtpleje Kommunikation Ledelse I Maskinteknik I Råtræhandel Skovdyrkning I Økonomi I 2. del (2. og 3. semester) Fagmatematik Ledelse I Maskinteknik II Skovdyrkning I Skovdyrkning II Skovmåling Økologi Økonomi II 3. del (4. semester) Landskabspleje Ledelse II Lovkundskab Skovdyrkning III Vej- og vandbygning Økonomi III Ekskursioner/erhvervsorientering Stk. 2.  Ud over den almindelige undervisning på 1.  

 semester skal eleven gennemgå undervisning i førstehjælp svarende til 12  

 timers kursus og undervisning i maskinskrivning svarende til 40 timers  

 statskontrolleret prøve.
Såfremt fornøden dokumentation for tilsvarende  

 kurser kan fremlægges, fritages eleven for det pågældende kursus.
Stk. 3.  Ekskursioner og studiebesøg kan foretages i  

 fagenes egne timer eller ved sammenlægning af timer fra flere fag.
På  

 uddannelsens 3. del gennemføres en ekskursion af ca. 1 uges varighed.
 § 12.  De enkelte fag har følgende mål og indhold:
Arbejdsteknik Det er fagets mål at give eleven viden om og forståelse af skovbrugets  

 manuelle arbejdsopgaver med særlig vægt på arbejdsmetoder, redskabers og  

 småmaskiners funktion, opbygning og vedligeholdelse samt arbejdsteknisk  

 miljø, herunder sikkerhed.  Faget omfatter: Arbejdsmetoder ved  

 skovning, kultur, bevoksningspleje, skovvedligeholdelse samt høstning af  

 pyntegrønt.
Håndredskabers og småmaskiners udformning, virkemåde,  

 vedligeholdelse og brug, herunder sikkerhedsmæssige forhold.
Det  

 arbejdstekniske miljø for så vidt angår arbejdsfysiologi, kroppens  

 bevægeapparat, ernæring, påklædning og nedslidning.
Fagmatematik Det er fagets mål at give eleven de fornødne regnetekniske og matematiske  

 forudsætninger for undervisningen i uddannelsens tekniske, biologiske og  

 økonomiske fag.
Faget omfatter:  Trigonometri, vektorer,  

 rentesregning, exponentiel vækst, sandsynlighedsregning, statistik og  

 kalkulatorprogrammering.
Jagt og vildtpleje Det er fagets mål at give eleven et grundlæggende kendskab til de enkelte  

 vildtarters biologi, pleje samt indfangning og opdræt.
Planlægning og ledelse  

 af forskellige former for jagt.
Faget omfatter: Vildtarternes biologi.  

 Vildt- og revirpleje.
Indfangning og vildtopdræt.
Anvendelse af jagtvåben,  

 udstyr og jagtredskaber.
Anvendelse af forskellige jagthunderacer.  

 Jagtformer, herunder skudtegn, eftersøgning og behandling af nedlagt vildt.  

 Jagtens økonomi.
Lovgivning vedrørende jagt, vildtforvaltning og vildtpleje  

 m.v.
Kommunikation Det er fagets mål at lære eleven en korrekt skriftlig udfærdigelse af  

 referater, rapporter, artikler og meddelelser samt handelskorrespondance.  

 Videre skal faget danne baggrund for elevens senere udarbejdelse af  

 rapportsamling og hovedopgave.  Faget omfatter: Notatteknik og  

 rapporteringsteknik.
Formelle krav til udarbejdelse og opsætning af  

 rapporter, artikler, foredrag og referater.
Udarbejdelse af annoncer,  

 ansøgninger, udtalelser og meddelelser.
Vurdering af skriftlige arbejder.  

 Handelskorrespondance.
Landskabspleje Det er fagets mål at give eleven viden om og forståelse for landskabets  

 kulturhistorie og de rekreative muligheder.
Videre skal eleven bibringes  

 viden om landskabshistorie og -typer, lovgivning samt viden om pleje- og  

 vedligeholdelsesforanstaltninger.
Faget omfatter:  Landskabshistorie,  

 herunder de skiftende kulturlandskaber.
Naturfredningsloven.
Arealanvendelse  

 til rekreative formål.
Landskabsplanlægning, herunder landskabets forskellige  

 bevoksninger, deres formål samt plantesammensætning.
Planlægning af og  

 beplantningsforslag til kulturarealer og ødelagte jorder.
Pleje af  

 skovarealer med særligt henblik på disses fritidsanvendelse, pleje af  

 udyrkede arealer og vådområder m.v.
Etablering af rekreative anlæg, herunder  

 stiføring og parkeringspladser.
Ledelse Det er fagets mål at give eleven viden om og forståelse af arbejdslederens  

 situation i en skovbrugsvirksomhed.
Endvidere skal eleven opnå forståelse af  

 de forhold, der kan bidrage til at udvikle medarbejderne, styrke samarbejdet  

 og forbedre produktionen.
Ledelse I omfatter: Kollektive  

 overenskomster, herunder det arbejdsretlige system og hovedaftale.
Modeller  

 for organisatorisk opbygning af virksomheder, herunder forudsætninger og  

 konsekvenser.
Gruppepsykologi.
Arbejdspsykologi, herunder motivation,  

 trivsel, kommunikation og jobudvikling.
Arbejdsstudier.
Skovbrugets  

 sikkerhedsarbejde.
Ledelse II omfatter: Lederens rolle og opgaver.  

 Forudsætninger for og konsekvenser af forskellige ledelsesformer.  

 Medarbejderindflydelse.
Arbejdspædagogik, herunder udvælgelse, ansættelse og  

 introduktion af nye medarbejdere.
Medarbejderudvikling gennem intern og  

 ekstern uddannelse.
Diskussions- og mødeledelse.
Lovgivning vedrørende  

 ansættelsesforhold.
Lovkundskab Det er fagets mål at give eleven kendskab til hovedtræk i landboretten og  

 erhvervsretten.
Hovedvægten lægges på lovbestemmelser af særlig betydning for  

 skovbruget.
Faget omfatter: Retsregler om skel, hegn og skovfred.  

 Skov-, sandflugts-, vej- og vandløbslovgivningen.
Råstof- og  

 vandforsyningsloven.
Miljøbeskyttelsesloven og planlægningslovene.  

 Erhvervslivets driftsformer.
Aftaler, køb og salg.
Ejendomsret og  

 fordringsret.
Kaution og pant.
Konkurs og akkord.
Fuldmagt.
Maskinteknik Det er fagets mål at give eleven et indgående kendskab til de i skovbruget  

 almindeligt forekommende maskiners opbygning, funktion, betjening og  

 vedligeholdelse samt at sætte eleven i stand til at foretage et kvalificeret  

 maskinvalg under hensyntagen til såvel tekniske og økonomiske som ergonomiske  

 og sikkerhedsmæssige faktorer.
Eleven skal endvidere kunne tilrettelægge  

 skovning og terræntransport.
Maskinteknik I omfatter: Traktorens  

 opbygning, funktion og vedligeholdelse.
Praktiske traktorøvelser i  

 transportarbejder, kulturforanstaltninger og skovvedligeholdelse.
Sikkerhed  

 ved færdsel og brug af maskiner.
Maskinteknik II omfatter:  

 Motorkarakteristik og kraftlære.
Hydraulik, pneumatik og elteknik.  

 Ergonomifaktorerne: Lyd, vibration, lys og klima samt disses virkning på  

 traktorførere.
Maskinkomponenter og -redskaber til skovnings- og  

 transportarbejder.
Skovnings- og transportsystemer.
Maskinplanlægning.
Råtræhandel Det er fagets mål at lære eleven salgsopmåling af alle råtræeffekter,  

 deres sortering og klassifikation samt mængdernes registrering til løn- og  

 beholdningsregnskab, herunder forskellige registreringssystemer.
Endvidere  

 skal eleven bibringes forståelse af skovbrugets særlige markedsforhold,  

 herunder gældende salgskutymer og salgsbetingelser.
Faget omfatter:  

  Handelsopmåling.
Sortering og klassifikation, herunder kvalitetsnedsættende  

 fejl i råtræet.
Beregning af fastmasse.
Beskyttelse og lagring af råtræ.  

 Opmålingssystemer og registrering af vedmasser i løn- og  

 beholdningsregnskaber.
Salgsbetingelser og råtræmarkedets vilkår.
Skovdyrkning Det er fagets mål at sætte eleven i stand til at dyrke skov med de i  

 Danmark forekommende bevoksningsdannende træarter og under de i landet  

 forekommende jordbunds- og klimaforhold.
Skovdyrkning I omfatter:  

 Skovtræerne, herunder morfologi, frugtsætning og veddets bygning.
De i skoven  

 forekommende buske og karakterplanter.
Skovtræernes sygdomme, insekt- og  

 vildtskader samt skovbrand.
Skovdyrkning II omfatter: Planteskoledrift  

 og frøproduktion.
Anlæg af skovkulturer og pyntegrøntkulturer.
Kulturpleje.  

 Anvendelse af kemikalier og gødningsstoffer.
Vildtafværgning.
Høstning af  

 pyntegrønt og juletræer.
Valg og anvendelse af maskiner, redskaber og andre  

 tekniske hjælpemidler.
Handel med pyntegrønt, juletræer, skovplanter og  

 skovfrø.  Skovdyrkning III omfatter: Sammenfatning af  

 skovdyrkningslæren og dens sammenhæng med andre fag.
Driftsformål,  

 skovdyrkningssystemer, hugstfølge og træartsvalg.
Kulturmetoder,  

 bestandspleje og udvisning.
Genetik og skovtræforædling.
Skovmåling Det er fagets mål at sætte eleven i stand til at udføre opmåling af  

 arealer i forbindelse med konstruktion og revision af skovkort samt opmåling  

 af stående vedmasser til planlægningsformål.
Faget omfatter: Linie- og  

 fladenivellement.
Polygon- og linienetsmåling med detailmåling.
Konstruktion  

 og fremstilling af kort og profiler.
Arealberegning.
Anvendelse og tolkning  

 af flyfotos i forbindelse med revision af skovkort.
Principper for inddeling  

 af skov.
Opmåling af stående vedmasser, herunder gennemgang af  

 vedmassefaktorerne, bonitet, tilvækst samt hugst- og tilvækstkalkulation.
Vej- og vandbygning Det er fagets mål at lære eleven planlægning af og metoder til anlæg og  

 vedligeholdelse af skoves vej- og afvandingsanlæg.
Videre at give eleven  

 forståelse af anlæggenes varierende funktioner set i forhold til skovbrugets  

 lange produktionstid.
Endelig skal eleven orienteres om vedligeholdelse af  

 skovens bygninger.
Faget omfatter: Planlægning af anlæggenes bygning  

 og vedligeholdelse.
Projektering, afsætning, udførelse og vedligeholdelse.  

 Materialelære.
Materiale-, maskin- og redskabsvalg samt anvendelse ved  

 forskellige opgaver.
Sprængningslære.
Vedligeholdelse af skovens bygninger og  

 disses faste installationer.
Økologi Det er fagets mål, at eleven erhverver sig viden om og forståelse for  

 økologi med hovedvægt på skovens økologi, herunder gødnings-,  

 grundforbedrings- og bekæmpelsesmidlers indvirken.
Desuden viden om planters  

 bygning, funktion og udbredelse samt plantesamfunds sammensætning.
Faget  

 omfatter: Plantemorfologi, planteanatomi og plantefysiologi.  

 Plantebestemmelse.
Plantesamfund.
Plantegeografi.
Artsbestemmelse af dyr.  

 Økologiens grundbegreber.
Jordbundslære.
Klima.
Stofkredsløb.
Gødningslære.  

 Mikrobiologi.
De i skovbruget anvendte bekæmpelsesmidlers virkemåde og  

 nedbrydning.
Økonomi Det er fagets mål at bibringe eleven en grundlæggende forståelse af  

 virksomheders og samfundets økonomi.
Videre skal eleven lære at anvende  

 økonomien som styringsredskab. Økonomi I omfatter:  Økonomiske  

 grundbegreber, herunder sortimentsforhold, priskurver og omsætningsbalance.  

 Endvidere kalkuleteknik og skovbrugets planlægningstyper. Økonomi II  

 omfatter: Regnskabsføring, regnskabsafslutning, regnskabsanalyse.  

 Eksternt regnskab.
Datalære, herunder eksempler på EDB-bogføring. Økonomi  

 III omfatter: Finansiering.
Regnskabsoversigter.
Person- og  

 ejendomsbeskatning.
Likviditetsbudgettering.
Nationaløkonomi.
B.
D i s t r i k t s u d d a n n e l s e n § 13.  De to distriktsophold foregår på  

 uddannelsessteder, der anvises eleven af skolen, og undervisningen på stedet  

 forestås af en distriktslærer i samarbejde med skolen og under dennes tilsyn.  

 Det skal tilstræbes, at hvert enkelt praktiksted besøges mindst en gang hvert  

 fjerde år af en underviser ved skovteknikeruddannelsen.
 Stk. 2.  Som uddannelsessteder anvises skovdistrikter  

 eller småskovsforeninger, der har en sådan størrelse, og hvor arbejdsopgaver  

 og -forhold er af en sådan karakter, at distriktslæreren har mulighed for at  

 undervise eleven på det til uddannelsen krævede niveau.
Stk. 3.  Som distriktslærere antages personer med de for  

 undervisningens forsvarlige varetagelse fornødne faglige og pædagogiske  

 kvalifikationer.
Distriktslæreren deltager i de af skolen arrangerede  

 distriktslærermøder og -kurser m.v.
 § 14.  Under distriktsopholdene deltager eleven i  

 såvel det praktiske skovarbejde som i ledelses- og administrative funktioner.  

 Elevens virksomhed under distriktsopholdet tilrettelægges i samarbejde mellem  

 skolen, distriktslærerne og eleven.
Stk. 2.  Under 2. dels distriktsophold beskæftiges  

 eleverne hovedsagelig med praktisk skovarbejde.
Derudover undervises og  

 beskæftiges eleverne med henblik på de fagområder, der undervises i på 2.  

 dels skolesemestre.
Hovedvægten lægges på skovbrugets produktionsforhold.
 Stk. 3.  Under 3. dels distriktsophold deltager eleven i  

 de daglige ledelses- og administrationsopgaver med det formål at opnå  

 forståelse af skovbruget som virksomhed.
 Stk. 4.  Under de to distriktsophold fører eleven en  

 arbejdsjournal, hvor alle aktiviteter registreres.
Stk. 5.  På 2. dels distriktsophold udarbejder eleven en  

 rapportsamling på grundlag af et antal pligtige opgaver.
Til udarbejdelse af  

 rapportsamlingen kan eleven benytte indtil 5 uger fordelt over hele  

 distriktsopholdet.
Rapportsamlingen afleveres til skolen ved begyndelsen af  

 2. dels skoleophold.
Stk. 6.  På 3. dels distriktsophold løser eleven en  

 hovedopgave, der typisk omhandler eet emne, og som formuleres i samråd med  

 skolen og distriktslæreren.
Til hovedopgavens løsning kan eleven benytte  

 indtil 6 uger fordelt over distriktsårets første 8 måneder.
Hovedopgaven  

 afleveres til skolen senest 15. september.
VI.
Eksamen § 15.  Eksamen afholdes i form af mundtlige,  

 skriftlige eller praktiske prøver.
De mundtlige og praktiske prøver er  

 offentlige.
Skolerådet kan for elever under uddannelse fastsætte  

 begrænsninger i adgangen til at overvære prøverne.
Eksamensformen i det  

 enkelte fag fastsættes af skolerådet efter forslag fra forstanderen og  

 faglærerne ved skovteknikeruddannelsen.
 Stk. 2.  Eksaminationen kan tage udgangspunkt i  

 praktiske demonstrationer, opgaveløsninger, gruppe- eller projektarbejder.  

 Rapporter, som udarbejdes i forbindelse med emneuger, enkeltfag eller  

 tværfaglige projektarbejder, kan indgå i eksaminationen i de respektive fag.
Stk. 3.  Skolerådet kan efter forslag fra forstanderen  

 fastsætte en forberedelsestid for eleverne ved de mundtlige og praktiske  

 prøver.
Skolerådet fastsætter efter forslag fra forstanderen, det tidsrum der  

 kan benyttes til besvarelse af skriftlige opgaver.
Forstanderens forslag  

 udarbejdes efter samråd med skovteknikeruddannelsens faglærere.
Stk. 4.  Prøvegrundlaget udarbejdes af faglæreren i det  

 pågældende fag og godkendes af en af de i stk. 5 nævnte censorer.
Grundlaget  

 skal være i overensstemmelse med undervisningens indhold.
Det skal herved  

 tilstræbes, at eksamensvilkårene er ensartede fra år til år.
Eksaminationen i  

 et fag foretages af faglæreren og ved dennes forfald af en af forstanderen  

 udpeget stedfortræder.
Stk. 5.  Ved mundtlige og praktiske eksaminationer og  

 ved bedømmelsen af skriftlige prøver medvirker efter skolerådets bestemmelse  

 en eller to censorer.
Censorer og censorsuppleanter beskikkes af skolerådet  

 for en 3-årig periode efter indstilling fra forstanderen.
Forstanderens  

 indstilling afgives efter samråd med faglærerne.
Skolens lærere kan normalt  

 ikke virke som censorer.
 § 16.  Enhver bedømmelse af elevernes  

 eksamenspræstationer skal udtrykkes ved en af nedennævnte karakterer:  

 13-11-10-9-8-7-6-5-03-00.
 Om anvendelse af de enkelte karakterer gælder følgende:
 13: Gives for den usædvanligt selvstændige og udmærkede præstation.
 11: Gives for den udmærkede og selvstændige præstation.
 10: Gives for den udmærkede, men noget rutineprægede præstation.
 9: Gives for den gode præstation, der ligger lidt over middel.
 8: Gives for den middelgode præstation.
 7: Gives for den ret jævne præstation, der ligger lidt under middel.
 6: Gives for den noget usikre, men nogenlunde tilfredsstillende  

 præstation.
 5: Gives for den usikre og ikke tilfredsstillende præstation.
 03: Gives for den meget usikre, meget mangelfulde og utilfredsstillende  

 præstation.
 00: Gives for den helt uantagelige præstation.
Stk. 2.  Ved bedømmelsen giver eksaminator og censor  

 hver en særkarakter.
Bedømmes præstationen forskelligt, bliver  

 eksamenskarakteren den karakter, der svarer til middeltallet af de angivne  

 særkarakterer.
Svarer middeltallet ikke til et af tallene i den fastsatte  

 karakterskala, bliver karakteren det nærmeste højere tal i rækken.
§ 17.  En elev, der har afbrudt eksamen eller ikke har  

 bestået en eksamensdel, har ret til påny een gang at indstille sig til den  

 pågældende eksamen inden 3 år fra hans årgangs første eksamensdag på den  

 pågældende eksamensdel, ligesom eleven har ret til at deltage i den  

 forudgående undervisning.
Under særlige omstændigheder kan skolerådet dog  

 tillade en elev at indstille sig en tredie gang.
 Stk. 2.  Elever, der har bestået en eksamensdel, og som  

 i et eller flere fag har opnået karakteren 5 eller 03 kan opnå ny  

 eksamination een gang i pågældende fag ved næste ordinære eksamen.
Stk. 3.  Såfremt en elev på grund af sygdom eller andet  

 lovligt forfald ikke har givet møde ved eksamen eller har måttet forlade  

 denne, bevarer aflagte prøver deres gyldighed.
Eleven har ret til at  

 fortsætte eksamen og ret til reeksamination, der såvidt muligt afholdes inden  

 6 uger efter den ordinære eksamens afslutning.
Såfremt en elev uden lovligt  

 forfald afbryder en påbegyndt eksamen, er de ved denne opnåede karakterer  

 ugyldige.
Stk. 4.  Såfremt det konstateres, at en elev under  

 eksamen søger eller giver hjælp eller på anden måde uretmæssigt søger at  

 påvirke eksamensresultatet, skal eleven bortvises fra eksamen.
Bortvisningen  

 skal straks gennem forstanderen indberettes til skolerådet, der træffer  

 bestemmelse om de endelige sanktioner over for eleven, herunder om og hvornår  

 det skal tillades den pågældende påny at indstille sig til eksamen.
 § 18.  Skolerådet kan bestemme, at eksamen i enkelte  

 fag afholdes i løbet af de enkelte semestre.
 § 19.  Skolerådet kan fastsætte, at eksamen i enkelte  

 fag skal udgøres af to delkarakterer.
 § 20.  Ved 1. dels eksamen gives karakterer i følgende  

 fag:
Stk. 2.  Eksaminationen i Maskinteknik omfatter  

 Maskinteknik I og II, og karakteren tæller dobbelt.
For den i § 6, stk. 4,  

 omtalte savværksrapport anvendes karaktererne »bestået« eller  

 »ikke bestået«.
Stk. 3.  Elever, der har opnået et gennemsnit på mindst  

 6,0 i de enkelte eksamensdele, har bestået skovteknikereksamen.
Ingen  

 enkeltkarakter må dog være under 03. Savværksrapporten skal opnå karaktereren  

 »bestået«.
 § 21.  Den, der har bestået skovteknikereksamen, har,  

 jfr. lovens § 4, stk. 1, ret til at betegne sig som skovtekniker og modtager  

 et eksamensbevis affattet på dansk, engelsk, tysk og fransk.
 Stk. 2.  Eksamensbeviset skal indeholde en karakterliste  

 med beregnet karaktergennemsnit for hver eksamensdel samt angivelse af de af  

 eleven gennemgåede kurser og skolesemestre samt de skovdistrikter m.v., hvor  

 eleven er blevet uddannet.
Stk. 3.  I eksamensbeviset angives det samlede resultat  

 som gennemsnit af samtlige karakterer fra de 3 deleksaminer.
Alle  

 eksamensgennemsnit angives med 1 decimal.
 Stk. 4.  For elever optaget på dispensation udfærdiges  

 om nødvendigt et særligt eksamensbevis.
Stk. 5.  En elev kan på forlangende få meddelt en  

 karakterudskrift af eksamensprotokollen.
For en elev, der ikke har bestået en  

 eksamensdel, skal udskriften påtegnes »Ikke bestået«.
Oplysninger  

 fra eksamensprotokollen, der kan henføres til den enkelte elev, må kun  

 videregives med den pågældendes samtykke.
VII.
Elevernes forhold § 22.  Undervisningen er gratis for eleverne; men  

 disse skal selv afholde udgiften til bøger, undervisningsmaterialer, værktøj,  

 kost og logi samt rejser mellem uddannelsesstederne.
Stk. 2.  Under skolesemestrene kan eleverne normalt bo  

 på skolen.
Regler for ansøgning om, benyttelse af og betaling for værelserne  

 fastsættes ved regulativ af skolerådet.
Under distriktsopholdene sørger  

 eleverne selv for bolig.
Stk. 3.  Under skolesemestrene kan eleverne mod betaling  

 tilbydes hel eller delvis forplejning i alle undervisnings- og  

 eksamensperioder.
Regler for forplejning fastsættes ved regulativ af  

 skolerådet.
Under distriktsopholdene er eleverne på egen kost.
 § 23.  Eleverne har pligt til under uddannelsen at  

 rette sig efter de anvisninger og ordensregler, der gælder for  

 uddannelsesstederne.
Stk. 2.  Hvis en elev tilsidesætter disse pligter, og en  

 mundtlig tilrettevisning på stedet ikke skønnes tilstrækkelig, indberettes  

 sagen til forstanderen, der kan meddele den pågældende en skriftlig advarsel.  

 I alvorligere eller gentagelsestilfælde indberettes sagen gennem forstanderen  

 til skolerådet, der træffer bestemmelse om sanktionerne mod den pågældende,  

 herunder eventuel bortvisning fra uddannelsen for en begrænset tid eller for  

 bestandig.
Inden skolerådet træffer endelig bestemmelse, skal  

 skovteknikeruddannelsens faglærere og den pågældende elev have lejlighed til  

 at ytre sig.
Såfremt afgørende hensyn til sikkerhed og orden gør det  

 nødvendigt, kan en elev straks bortvises fra uddannelsesstedet, og sagen  

 indberettes da omgående gennem forstanderen til skolerådet.
 § 24.  Skolen nedsætter et stipendienævn i  

 overensstemmelse med lov om statens uddannelsesstøtte.
VIII.
Ikrafttræden m.v.
 § 25.  Bekendtgørelsen har virkning første gang for  

 elever, der optages på skovteknikeruddannelsen i 1983. § 1, § 15, § 16, § 17,  

 stk. 1, stk. 3 og stk. 4, § 18, § 21, stk. 1, stk. 2, stk. 4 og stk. 5, § 22,  

 § 23, § 24 og § 25, stk. 3, finder dog fra ikrafttrædelsen også anvendelse på  

 tidligere optagne elever.
Stk. 2.  Samtidig ophæves bekendtgørelse nr. 334 af 11.  

 juni 1976 om ændring af bekendtgørelse om uddannelse af skovteknikere samt §  

 9, § 10, § 11, § 12, § 13, stk. 2, § 14, stk. 2, § 15, stk. 2, § 16, stk. 1,  

 stk. 2 og stk. 4, § 17, § 18 og § 19 i bekendtgørelse nr. 591 af 12. december  

 1974 om uddannelse af skovteknikere.
De øvrige bestemmelser i sidstnævnte  

 bekendtgørelse ophæves pr. 31. december 1986.
Stk. 3.  Såfremt en elev, der har påbegyndt sin  

 uddannelse i 1982 eller tidligere, har afbrudt eller har fået sin uddannelse  

 afbrudt og ønsker at genoptage denne, afgør skolen, hvorledes den enkelte  

 elev skal indpasses efter nærværende bekendtgørelses bestemmelser.
Der  

 udfærdiges et særligt eksamensbevis.
