Landsskatteretskendelse vedr.
Fagforeningskontingent   

 tandlæge/hovedanpartshaver  fradrag - genoptagelse Skattemyndigheden har nægtet  

 at genoptage ansættelserne vedrørende beskatning af klagerens kontingent til  

 tandlægeforening betalt af et anpartsselskab, som klageren er  

 hovedanpartshaver  

 i.
Landsskatterettens  

 afgørelse Skattemyndigheden har nægtet  

 at genoptage skatteansættelserne med henblik på at nedsætte den personlige  

 indkomst med kontingent til Dansk Tandlægeforening betalt af  

 Tandlægeselskabet  

 ApS, hvori klageren er hovedanpartshaver, og at ophæve fradrag for betalt  

 kontingent samtidig.
 Landsskatteretten stadfæster  

 skattemyndighedens afgørelse.
Sagens oplysninger Afgørelsen er påklaget til  

 Landsskatteretten i medfør af den dagældende skattestyrelseslovs § 21, stk.  

 5.
Kontingent til Dansk  

 Tandlægeforening er betalt af tandlægeselskabet ApS.
Kontingentet har udgjort  

 11.177 kr. for indkomståret 2000 og 11.624 kr. for indkomståret 2001.
Klageren har ved  

 indkomstopgørelsen for de pågældende indkomstår medregnet kontingent til  

 Dansk  

 Tandlægeforening betalt af selskabet som personlig indkomst.
Beløbene er  

 samtidig fratrukket som ligningsmæssige fradrag med samme beløb.
 Klageren var i de pågældende  

 indkomstår ansat i og hovedanpartshaver i Tandlægeselskabet ApS.
Skattemyndighedens  

 afgørelse Klagerens repræsentant har  

 ved brev af 27. marts 2003 anmodet om genoptagelse af skatteansættelserne for  

 indkomstårene 2000 og 2001 under henvisning til en ikke offentliggjort  

 kendelse  

 fra Landsskatteretten af 11. december 2001 (2-3-1836-1366). Der er under  

 henvisning til denne afgørelse anmodet om, at den personlige indkomst  

 nedsættes  

 med kontingent til Dansk Tandlægeforening betalt af selskabet, og at de  

 ligningsmæssige fradrag nedsættes med samme beløb.
Skattemyndigheden meddelte  

 ved brev af 8. maj 2003, at man påtænkte at give klageren afslag på  

 anmodningen  

 om genoptagelse.
Der blev i den forbindelse bl.a. henvist til et notat af 11.  

 april 2003 fra Told- og Skattestyrelsen, hvori det blev konkluderet, at den  

 nævnte kendelse fra Landsskatteretten ikke tager stilling til, hvorledes der  

 skal forholdes i relation til hovedanpartshaveren.
 Told- og Skattestyrelsen  

 antager i notatet, at der fortsat består en mulighed for at betragte den  

 afholdte  

 udgift som et lønsurrogat, der kan fratrækkes af selskabet, jf.  

 statsskattelovens § 6, stk. 1, litra a, men som helt eller delvis beskattes  

 hos  

 modtageren.
 Kontingent betalt af  

 selskabet, der medgår til udgifter af ikke erhvervsmæssig karakter i  

 foreningen, beskattes hos hovedanpartshaveren som personlig indkomst, jf.  

 personskattelovens § 3, stk. 1. Kontingentet fratrækkes hos  

 hovedanpartshaveren  

 som ligningsmæssigt fradrag, jf. ligningslovens § 13.
Skattemyndigheden er enig i  

 Told- og Skattestyrelsens vurderinger, konklusioner og begrundelser, og der  

 henvises særligt til notatets afsnit Lønmodtagerens beskatning, når  

 arbejdsgiveren betaler kontingentet. Klagerens repræsentant har i  

 brev af 23. maj 2003 gjort indsigelse mod den påtænkte afvisning af  

 genoptagelsesanmodningen, idet det fortsat gøres gældende, at klageren ikke  

 skal beskattes personligt af en driftsomkostning i selskabet.
Der er endvidere i brev af 2.  

 juni 2003 fra klagerens repræsentant gjort indsigelse mod den påtænkte  

 afvisning af genoptagelsesanmodningen, idet det blev gjort gældende, at  

 konsekvenserne af Landsskatterettens afgørelse af 11. december 2001 er, at en  

 konkret og direkte sammenhæng mellem indkomsterhvervelsen ifølge  

 Landsskatteretten kan føre til, at et fagforeningskontingent ikke betragtes  

 som  

 en udgift omfattet af ligningslovens § 13, men derimod som en driftsudgift  

 fradragsberettiget efter statsskattelovens § 6, stk. 1, litra a.
Som  

 driftsudgift skal der ikke ske beskatning af den ansatte tandlæge, idet der  

 ikke er tale om betaling af dennes private udgifter.
Som driftsudgift er udgiften  

 fradragsberettiget ·  

  

 	  

 i tandlægeselskabet uden modsvarende  

 beskatning af den ansatte tandlæge, og ·  

  

 	  

 i personligt drevne tandlægevirksomheder i  

 virksomhedsindkomsten (personlig indkomst).
 Landsskatteretten har ikke  

 taget stilling til, hvorledes der skal forholdes i relation til  

 hovedanpartshaveren.
Told- og Skattestyrelsen har  

 i notatet af 11. april 2003 anført, at Landsskatterettens afgørelse  

 formentlig  

 skal ses på baggrund af den måde, hvorpå sagen er ført.
Klageren har  

 principalt  

 påstået fradrag ud fra det synspunkt, at udgiften til medlemskabet var en  

 driftsomkostning for selskabet.
Subsidiært er der påstået fradrag, fordi der  

 var tale om en lønudgift.
 Der blev givet medhold i den  

 principale påstand, og Landsskatteretten har ikke fundet anledning til at  

 kommentere den subsidiære påstand, ligesom det ikke i øvrigt af sagen kan  

 udledes, hvorledes der skal forholdes i relation til hovedanpartshaveren.
 Det må derfor antages, at der  

 fortsat er en mulighed for tillige at betragte den afholdte udgift som et  

 lønsurrogat, der kan fratrækkes af selskabet, jf. statsskattelovens § 6, stk.  

 1, litra a, men som helt eller delvis beskattes hos modtageren.
 Skatteforvaltningen er enig i  

 Told- og Skattestyrelsens vurderinger.
 Kontingent betalt af  

 selskabet beskattes hos hovedanpartshaveren som personlig indkomst, jf.  

 personskattelovens  

 § 3, stk. 1, og kontingentet fratrækkes hos hovedanpartshaveren som  

 ligningsmæssigt  

 fradrag, jf. ligningslovens § 13, hvorfor anmodningen om genoptagelse er  

 nægtet.
Klagerens påstand og  

 argumenter Der skal ske genoptagelse af  

 klagerens indkomstansættelser for indkomstårene 2000 og 2001 med henblik på  

 en  

 nedsættelse af klagerens indkomstansættelser for indkomstårene 2000 og 2001  

 for  

 så vidt angår de personlige indkomster, idet udgift til Dansk  

 Tandlægeforening  

 betalt af tandlægeselskabet ikke skal medregnes til klagerens skattepligtige  

 indkomst.
Til støtte herfor gøres det  

 gældende, at det følger af Landsskatterettens kendelse af 11. december 2001  

 (2-3-1836-1366), at et tandlægeselskabs udgift til kontingent til Dansk  

 Tandlægeforening er en driftsudgift omfattet af statsskattelovens § 6, stk.  

 1,  

 litra a.
Som driftsudgift er kontingentet ikke at anse for yderligere løn til  

 tandlægen.
Den nævnte kendelse fra  

 Landsskatteretten vedrører spørgsmålet om et tandlægeselskabs fradrag for  

 udgift til kontingent til Dansk Tandlægeforening.
Over for Landsskatteretten  

 nedlagde selskabets repræsentant principalt påstand om, at  

 kontingentudgifterne  

 ansås for fradragsberettigede i medfør af statsskattelovens § 6, stk. 1,  

 litra  

 a.
Subsidiært gjorde repræsentanten gældende, at kontingentudgiften var  

 fradragsberettiget som en lønudgift i selskabet.
 De stedlige skattemyndigheder  

 nægtede selskabet fradrag for udgiften under henvisning til, at der var tale  

 om  

 maskeret udlodning til hovedanpartshaveren (tandlægen). Skattemyndighederne  

 anførte, at der var tale om et personligt medlemskab af Dansk  

 Tandlægeforening,  

 som er omfattet af ligningslovens § 13, og at kontingentet som sådan var  

 indberettet til skattemyndighederne i overensstemmelse med  

 skattekontrolloven.
Landsskatteretten tiltrådte  

 imidlertid det af repræsentanten anførte, hvorefter der kan godkendes fradrag  

 for udgifterne til kontingenter vedrørende hovedanpartshaverens medlemskab af  

 Dansk Tandlægeforening i medfør af statsskattelovens § 6, stk. 1, litra a,  

 idet  

 der foreligger den for fradrag fornødne sammenhæng mellem selskabets  

 indkomsterhvervelse og udgifternes afholdelse.
Der er ved afgørelsen lagt  

 vægt  

 på, at selskabets indkomst er direkte afhængig af tandlægens medlemskab af  

 Dansk Tandlægeforening. Skatteforvaltningen har  

 henvist til et notat fra Told- og Skattestyrelsen.
Notatet er udtryk for  

 styrelsens  

 vurdering af kendelsens rækkevidde.
I notatet anføres bl.a:
  den nævnte  

 landsskatteretskendelse af 11. december 2001 alene vedrører, hvorvidt et  

 selskab har fradrag eller ej, og ikke sondringen mellem personlig indkomst og  

 skattepligtig indkomst.
For selvstændigt  

 erhvervsdrivende vil kontingentet dog udgøre en driftsomkostning, der er  

 reguleret i personskattelovens § 3, stk. 2, nr. 1, hvorefter der, som  

 udgangspunkt, kan foretages fradrag i personlig indkomst.
Undtaget ifølge  

 bestemmelsen er dog bl.a. udgifter, der er omfattet af ligningslovens § 13,  

 hvorefter fradrag for eksempelvis fagforeningskontingent skal foretages i den  

 skattepligtige indkomst. Denne fortolkning af den  

 nævnte Landsskatteretskendelse fra 2001 kan ikke tiltrædes.
 Det bestrides ikke, at  

 fagforeningskontingenter er fradragsberettigede som ligningsmæssige fradrag  

 efter ligningslovens § 13. Dette udelukker imidlertid ikke, at  

 kontingentudgiften kan anses for en driftsudgift efter statsskattelovens § 6,  

 stk. 1, litra a, og som sådan fradragsberettiget ved opgørelsen af den  

 personlige  

 indkomst, jf. personskattelovens § 3, stk. 2.
 Landsskatteretten foretager i  

 kendelsen en konkret afvejning af, om kontingentudgiften må anses for en  

 driftsudgift i relation til selskabets indkomst, eller om udgiften er en  

 betaling af den ansatte tandlæges kontingent til Dansk Tandlægeforening.
Ud fra en konkret vurdering  

 af udgiftens sammenhæng med indkomsterhvervelsen i selskabet når  

 Landsskatteretten frem til, at der er tale om en driftsudgift (og ikke en  

 betaling af den ansatte tandlæges fagforeningskontingent). Retten har lagt  

 afgørende vægt på, at medlemskabet er en forudsætning for selskabets  

 indtjening, idet foreningen har forhandlingsretten for så vidt angår  

 overenskomsten  

 med Sygeforsikringen.
Fradraget bliver derfor anerkendt i selskabet ud fra en  

 driftsomkostningsbetragtning og ikke ud fra en lønomkostningsbetragtning.
 Hvis Landsskatteretten var af  

 den opfattelse, at der var tale om en lønudgift, ville den direkte sammenhæng  

 mellem selskabets indkomst og medlemskabet af foreningen ikke indgå i  

 præmisserne.
Hvad angår Told- og  

 Skattestyrelsens notat, er dets status ikke oplyst.
Det fremgår ikke af  

 notatet, hvem der har udarbejdet det, og hvilke myndigheder, det henvender  

 sig  

 til.
Det har ikke karakter af at være et cirkulære eller en  

 cirkulæreskrivelse,  

 dvs. en tjenestebefaling til en underordnet myndighed.
Det ses ej heller  

 (hverken i bearbejdet eller forkortet form) at have fundet vej til Told- og  

 Skattestyrelsens  

 ligningsvejledning.
Det mest sandsynlige er, at der er tale om et internt  

 notat, måske udarbejdet på grundlag af en konkret forespørgsel.
Dets  

 retskildeværdi må derfor anses for begrænset.
 En konkret og direkte  

 sammenhæng mellem indkomsterhvervelsen kan således ifølge den nævnte kendelse  

 fra Landsskatteretten fra 2001 føre til, at et fagforeningskontingent ikke  

 betragtes som en udgift omfattet af ligningslovens § 13, men derimod som en  

 driftsudgift fradragsberettiget efter statsskattelovens § 6, stk. 1, litra a.
Som driftsudgift er udgiften  

 fradragsberettiget ·  

  

 	  

 i tandlægeselskaber uden modsvarende  

 beskatning af den ansatte tandlæge, og ·  

  

 	  

 i personligt drevne tandlægevirksomheder i  

 virksomhedsindkomsten (personlig indkomst).
Hvad angår Landsskatterettens  

 kendelse af 22. november 2004 SKM2004.490LSR, hvor Landsskatteretten fandt,  

 at  

 en selvstændig erhvervsdrivende tandlæges kontingent til Dansk  

 Tandlægeforening  

 ikke var fradragsberettiget i den personlige indkomst, kan denne afgørelse  

 ikke  

 lægges til grund i den foreliggende sag.
Netop det forhold, at  

 tandlægevirksomheden blev drevet i selvstændigt regi, var Landsskatterettens  

 begrundelse for, at rettens afgørelse af 11. december 2001 (2-1-1836-1166)  

 ikke  

 kunne lægges til grund.
Under henvisning til ligningslovens § 13, jf.  

 personskattelovens § 3, stk. 2, statuerede retten derfor i kendelsen af 22.  

 november 2004 ( SKM2004.490LSR ), at udgiften til kontingent til Dansk  

 Tandlægeforening blot var et ligningsmæssigt fradrag.
Landsskatterettens  

 bemærkninger og begrundelse Reglerne i den dagældende  

 skattestyrelseslovs kapitel 3 om klage til Landsskatteretten gælder også for  

 genoptagelsessager.
Hvis klagen vedrører et afslag på en anmodning om  

 genoptagelse af en skatteansættelse, og Landsskatteretten finder, at  

 genoptagelse burde have fundet sted, kan retten pålægge den pågældende  

 skattemyndighed  

 at genoptage skatteansættelsen, jf.
Landsskatterettens dagældende  

 forretningsorden § 17, stk. 4.
Det af repræsentanten  

 fremførte giver ikke tilstrækkeligt grundlag for at pålægge skattemyndigheden  

 at genoptage sagen med henblik på fornyet prøvelse.
Der henvises herved til  

 Landsskatterettens kendelse af 22. november 2004 ( SKM.2004.490LSR ),  

 vedrørende fradrag  

 for kontingent til  

 Dansk Tandlægeforening.
I kendelsen anføres bl.a.:
Det fremgår direkte af  

 ordlyden af henholdsvis ligningslovens § 13, stk. 1, og personskattelovens §  

 3,  

 stk. 2, at selvstændigt erhvervsdrivendes udgift til kontingenter til faglige  

 organisationer skal fradrages i den skattepligtige indkomst og ikke direkte i  

 den personlige indkomst.
Dette medfører, at udgiften som udgangspunkt alene  

 kan  

 godkendes fratrukket som et ligningsmæssigt fradrag.
Der er dog mulighed for  

 delvis fradrag direkte i den personlige indkomst i det tilfælde, at  

 kontingentudgiften  

 fra foreningens side er opdelt i en erhvervsmæssig og en ikke -  

 erhvervsmæssig  

 del.
Afgørende for medlemmets fradragsret er den skattemæssige fordeling af  

 kontingentet ved opgørelse af foreningens skattepligtige indkomst.
Den del,  

 som  

 foreningen har anført som medgået til erhvervsmæssige forhold, vil medlemmet  

 kunne fradrage i den personlige indkomst, hvorimod den del, som  

 organisationen  

 har opgjort til at vedrøre ikke  erhvervsmæssige forhold, alene kan  

 fradrages  

 hos medlemmet som et ligningsmæssigt fradrag.
Foretager foreningen ingen  

 fordeling af udgiften, anses den samlede udgift for at være medgået til ikke  

   

 erhvervsmæssige formål, og medlemmet kan alene fradrage udgiften ved  

 opgørelsen  

 af den skattepligtige indkomst. Det bemærkes, at det ikke kan  

 udledes af Landsskatterettens kendelse af 11. december 2001 (2-3-1836-1366)  

 vedrørende  

 et selskabs fradrag for betaling af hovedanpartshaverens kontingent til Dansk  

 Tandlægeforening, at selskabets betaling af hovedanpartshaverens kontingent  

 kan  

 fratrækkes i hovedanpartshaverens personlige indkomst.
 Den påklagede afgørelse  

 stadfæstes.
