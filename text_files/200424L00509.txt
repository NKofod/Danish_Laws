Tilføjelse til tillægsbetænkning afgivet af Socialudvalget  

 den 14. juni 2005 Tilføjelse til tillægsbetænkning over Forslag til lov om social service [af  

 socialministeren (Eva Kjer Hansen)] 1. Udvalgsarbejdet Lovforslaget blev fremsat den 24. februar 2005 og var til 1.  

 behandling den 18. marts 2005. Lovforslaget blev efter 1. behandling henvist  

 til behandling i Socialudvalget.
Udvalget afgav betænkning den 2. juni 2005.  

 Lovforslaget var til 2. behandling den 9. juni 2005 og blev henvist til  

 fornyet  

 behandling i Socialudvalget.
Udvalget afgav tillægsbetænkning den 9. juni  

 2005.  

 Udvalget har efter afgivelse af tillægsbetænkning genoptaget behandlingen af  

 lovforslaget.
Møder Udvalget har efter afgivelse af tillægsbetænkningen på ny  

 behandlet lovforslaget i 1 møde.
Spørgsmål Udvalget har under den fornyede behandling af lovforslaget  

 stillet 1 spørgsmål til socialministeren til skriftlig besvarelse, som denne  

 har besvaret.
Spørgsmålet til socialministeren og dennes svar herpå er  

 optrykt  

 som bilag 2 til betænkningen.
2. Indstillinger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 i den affattelse, hvori det foreligger efter 2. behandling.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for tilføjelsen til tillægsbetænknings afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i tilføjelsen til  

 tillægsbetænkning.
 En oversigt over Folketingets sammensætning er optrykt i tilføjelsen  

 til tillægsbetænkning.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Birthe Skaarup (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Hüseyin Arac (S)   

 Lise von Seelen (S)   

 Mette Frederiksen (S)   

 Sandy Brinck (S)   

 Lone Dybkjær (RV)   

 Ole Glahn (RV)   

 Pernille Vigsø Bagge (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 38 omdelt  

 efter afgivelsen af tillægsbetænkning Bilagsnr.
Titel 69 1. udkast til tilføjelse til tillægsbetænkning 70 Tillægsbetænkning afgivet 9. juni 2005 Oversigt over spørgsmål og svar vedrørende L 38 Spm.nr.
Titel 357 Spm. om oversendelse af oversigt over, hvilke typer af  

 institutioner der skal hjemtages af kommunen, til socialministeren, og  

 ministerens  

 svar herpå Bilag 2 Et af udvalgets spørgsmål til socialministeren  

 og dennes svar herpå Spørgsmålet og ministerens svar herpå er optrykt efter ønske fra  

 udvalget.
 Spørgsmål 357:
 I forlængelse af samrådet den 9. juni 2005 bedes ministeren  

 sende udvalget en overskuelig oversigt over hvilke typer af institutioner,  

 der  

 skal hjemtages af kommunen, og hvilke typer der kan hjemtages, i forbindelse  

 med den nye struktur, herunder rammeaftalerne, der indføres med  

 kommunalreformen.
 Svar:
Kommunalreformen på det sociale område indebærer, at regionerne  

 overtager driften af alle de nuværende amtslige tilbud i regionen, dvs.  

 særlige  

 dag- og klubtilbud til børn og unge med betydelig og varigt nedsat fysisk  

 eller  

 psykisk funktionsevne, døgninstitutioner for børn og unge med nedsat fysisk  

 eller psykisk funktionsevne, herunder børn og unge med psykiatriske lidelser,  

 sikrede døgninstitutioner, beskyttet beskæftigelse og aktivitets- og  

 samværstilbud, midlertidige botilbud til personer med betydelig nedsat fysisk  

 eller psykisk funktionsevne mv., længerevarende botilbud, kvindekrisecentre  

 og  

 forsorgshjem.
Dog overtages institutioner for børn og unge med sociale og  

 adfærdsmæssige problemer af beliggenhedskommunen.
 Alle  

 de tilbud, som overtages  

 af regionerne, vil kunne overtages af en beliggenhedskommune, men skal til  

 gengæld indgå i de årlige rammeaftaler og stå til rådighed for andre  

 kommuner,  

 som om tilbuddet fortsat havde været regionalt.
 En beliggenhedskommune kan dog ikke overtage en del af en  

 institution (en satellit), hvis de enkelte dele af tilbuddet udgør et  

 sammenhængende behandlingsforløb, som ikke vil kunne opretholdes ved en  

 kommunal overtagelse af en del af institutionen.
 Der vedlægges en skematisk oversigt over tilbud, som overtages  

 af regionerne og af kommunerne.
Oversigt over tilbud på det sociale område, som overtages af  

 regionerne og af kommunerne Tilbud som overtages  

 af regionen   

 	  

 Særlige dag- og klubtilbud til børn og  

 unge med betydelig og varigt nedsat fysisk eller psykisk funktionsevne §§ 32  

 og 36   

 	  

 Døgninstitutioner for børn og unge med  

 nedsat fysisk eller psykisk funktionsevne, herunder børn og unge med  

 psykiatriske lidelser, og hvor behandlingen på institutionen indeholder en  

 væsentlig  

 psykiatrisk indsats med sammenhæng til det øvrige psykiatriske system, § 67,  

 stk. 2   

 	  

 Sikrede døgninstitutioner, § 67, stk. 3   

 	  

 Beskyttet beskæftigelse og aktivitets- og  

 samværstilbud, §§ 103-104   

 	  

 Midlertidige botilbud til personer med  

 betydelig nedsat fysisk eller psykisk funktionsevne m.v., § 107, stk. 2   

 	  

 Længerevarende botilbud,  

 kvindekrisecentre, forsorgshjem, §§ 108-110 Beliggenhedskommunen  

 kan overtage et regionalt tilbud, men det overtagne tilbud skal indgå i den  

 årlige rammeaftale og skal stå til rådighed for de øvrige kommuner i det  

 omfang, det fastlægges i rammeaftalen.
Rammeaftalen  

 skal bl.a. indeholde udviklingsmål  

 for tilbuddet, takster  

 for kommunernes køb af pladser, håndtering  

 af akutte situationer, beredskab  

 til at undgå ventelister.
Beliggenhedskommunen  

 beslutter selv, om den vil overtage et tilbud, men enhver kommunalbestyrelse  

 kan anmode om, at overtagelsen drøftes i kontaktudvalget, § 187 Der skal  

 være enighed i rammeaftalen om de vilkår, et tilbud overtages på.
Tilbud som  

 overtages af beliggenhedskommunen   

 	  

 Døgninstitutioner for børn og unge med  

 sociale eller adfærdsmæssige problemer § 67, stk. 1 Disse  

 tilbud indgår ikke i rammeaftalen, da de ikke er omfattet af den regionale  

 forsyningsforpligtelse.
