I medfør af § 16, stk. 4, i lov nr. 503 af 24. juni 1992 om et videnskabsetisk komitesystem og behandling af biomedicinske forskningsprojekter fastsættes:
Udgiftsdækning § 1.  Udgifterne til de regionale videnskabsetiske  

 komiteer afholdes af amtskommunerne, herunder Københavns og Frederiksberg  

 kommuner.
 Stk. 2.  Der betales ikke gebyr for projekter, der  

 indleveres til den regionale videnskabsetiske komite af institutioner, som  

 komiteens egen amtskommune/amtskommuner afholder udgifterne til.
 Stk. 3.  For øvrige projekter, der indleveres fra f.eks.  

 statsinstitutioner, private hospitaler og firmaer, betales et gebyr pr.  

 projekt til delvis dækning af udgifterne i forbindelse med driften af den  

 regionale komite.
 Stk. 4.  Der kan fastsættes gebyr for projekter, der  

 indleveres fra en amtskommunal institution i samarbejde med f.eks.  

 statsinstitutioner, private hospitaler og firmaer.
Beregning af gebyr § 2.  Amtskommunen / amtskommunerne fastsætter  

 gebyrets størrelse, som ikke må overstige, hvad der svarer til projektets  

 forventede andel af den pågældende komites samlede årlige udgift.
 § 3.  Gebyret kan beregnes ud fra den gennemsnitlige  

 udgift på landsplan for projekter, der behandles i henhold til denne  

 bekendtgørelse, dog således, at gebyret ikke overstiger den regionale komites  

 forventede udgifter til behandling af det pågældende projekt.
 § 4.  For projekter, der forventes at kunne behandles  

 i forenklet ekspeditionsform, fastsættes et reduceret gebyr.
 Stk. 2.  Der kan ligeledes fastsættes reduceret gebyr  

 for komiteens behandling af mindre ændringer i allerede godkendte projekter.
 § 5.  Ved beregning af gebyr for multicenterprojekter  

 (projekter, som afvikles i mere end een komites område) kan fastsættes en  

 tillægstakst, afhængig af antallet af berørte komiteområder.
Stk. 2.  Tillægstaksten opkræves af den komite, der  

 varetager den primære bedømmelse af multicenterprojektet.
Såfremt flere  

 komiteer har deltaget i behandlingen af multicenterprojektet, kan der ske  

 udligning mellem den komite, der har varetaget den primære bedømmelse af  

 projektet, og de øvrige komiteer, der har medvirket i bedømmelsen.
 Opkrævning af gebyr m.v.
 § 6.  De regionale komiteer fastsætter regler for  

 indbetaling af gebyrer.
 Stk. 2.  Den regionale komite kan gøre behandlingen af  

 et projekt afhængig af, at gebyret er betalt.
§ 7.  Gebyret dækker komiteens behandling af  

 projektet.
I tilfælde af, at et projekt ikke godkendes af komiteen, kan  

 gebyret ikke kræves tilbagebetalt.
 § 8.  Et tidligere afvist eller et ikke-godkendt  

 projekt kan ikke genoptages til behandling uden fornyet gebyrbetaling.
Ikrafttræden § 9.  Bekendtgørelsen træder i kraft den 1. oktober  

 1992 og har virkning for beregning og opkrævning af gebyrer for projekter,  

 der anmeldes fra og med den 1. oktober 1992.
