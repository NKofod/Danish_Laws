Nr BTL 48 Betænkning over Forslag til lov om ændring af lov om leje og om ændring af  

 lov om midlertidig regulering af boligforholdene   

 Nr L 48 1986-87, 1. samling Blad nr 269 Afgivet af boligudvalget Afgivet: 19861125 Udvalget har behandlet lovforslaget i flere møder og har herunder stillet spørgsmål til boligministeren, som denne har besvaret i samråd.
Skriftlige henvendelser er modtaget fra Frederiksbjerg Grundejerforening Århus og Lejernes Landsorganisation.
Der er af boligministeren stillet ændringsforslag, hvorom henvises til de ledsagende bemærkninger.
Boligministeren har over for udvalget tilkendegivet, at spørgsmålet om øget beboerindflydelse for lejerne i private udlejningsejendomme vil blive tilgodeset i forbindelse med Folketingets behandling af forslag til lov om leje af boliger m.v.
 (L 56).
Herefter indstiller et FLERTAL (udvalget med undtagelse af Socialistisk Folkepartis medlemmer) lovforslaget til VEDTAGELSE med de af boligministeren stillede ændringsforslag.
Et MINDRETAL (Socialistisk Folkepartis medlemmer af udvalget) indstiller lovforslaget til FORKASTELSE ved 3. behandling.
Så længe lejerne ikke rent faktisk har fået større indflydelse på vedligeholdelsesmidlernes anvendelse, ser mindretallet ingen grund til at haste dette lovforslags vedtagelse igennem.
Ændringsforslag Af BOLIGMINISTEREN, tiltrådt af et FLERTAL (udvalget med undtagelse af SF):
Ny paragraf 1) Efter § 2 indsættes som ny paragraf:
»§ 3 Lovforslaget kan stadfæstes straks efter dets vedtagelse.« § 3 bliver herefter § 4.
Til § 3 2) Paragraffen affattes således:
»§ 3 Stk. 1. Loven træder i kraft den 1. januar 1987.
Stk. 2. Har en udlejer med virkning fra den 1. januar 1987 nedsat lejen under henvisning til § 63 a i lov om leje, kan lejeforhøjelse efter § 1, nr. 2, uanset § 63 b, stk. 2, i lov om leje gennemføres med virkning fra den 1. januar 1987 alene ved udlejerens skriftlige meddelelse herom til lejeren fra lovens bekendtgørelse i Lovtidende og inden den 15. december 1986.
Stk. 3. Er der ikke gennemført lejeforhøjelse som nævnt i stk. 2, kan en udlejer til dækning af afsætning efter § 63 a i lov om leje forhøje lejen for perioden 1. marts 1987 til 31. december 1987.
Lejeforhøjelsen kan uanset § 63 b, stk. 2, i lov om leje ske alene ved udlejerens skriftlige meddelelse herom til lejeren fra lovens bekendtgørelse i Lovtidende og inden den 1. februar 1987. Den månedlige lejeforhøjelse udgør 1,50 kr. pr. m2.
Stk. 4. Lejeforhøjelse som følge af afsætning efter § 1, nr. 1, og § 2, nr. 1 og 2, kan uanset § 7, stk. 3, i lov om midlertidig regulering af boligforholdene gennemføres med virkning fra den 1.
januar 1987 alene ved udlejerens skriftlige meddelelse herom til lejeren fra lovens bekendtgørelse i Lovtidende og inden den 15.
 december 1986.
Stk. 5. Er der ikke gennemført lejeforhøjelse som nævnt i stk. 4, kan en udlejer til dækning af afsætning efter § 1, nr. 1, og § 2, nr.
1 og 2, forhøje lejen for perioden 1. marts 1987 til 31. december 1987. Lejeforhøjelsen kan uanset § 7, stk. 3, i lov om midlertidig regulering af boligforholdene ske alene ved udlejerens skriftlige meddelelse herom til lejeren fra lovens bekendtgørelse i Lovtidende og inden den 1. februar 1987. Den månedlige lejeforhøjelse udgør 1,65 kr. pr. m2, når udlejer har pligt til at afsætte i medfør af §§ 18 og 18 b i lov om midlertidig regulering af boligforholdene, og yderligere 0,15 kr. pr. m2, hvis udlejer har pligt til at afsætte efter § 22 i lov om leje.« BEMÆRKNINGER Til nr. 1 Med henblik på at give udlejeren bedre mulighed for inden den 15.
december 1986 at give lejerne meddelelse om de lejeforhøjelser, der skal træde i kraft 1. januar 1987, foreslås det, at der gives mulighed for stadfæstelse umiddelbart efter vedtagelsen, således at bekendtgørelse i Lovtidende kan ske snarest muligt.
Til nr. 2 Den foreslåede affattelse af § 3 medfører, at udlejer har 2 muligheder for at få dækning for de pligtmæssige hensættelser i 1987 efter §§ 22 og 63 a i lov om leje og §§ 18 og 18 b i lov om midlertidig regulering af boligforholdene.
Udlejer kan for det første - under forudsætning af, at loven vedtages inden - ved en meddelelse til lejeren inden 15. december 1986 fortsætte afsætningen af 15 kr. pr. m2 pr. år efter § 63 a i lov om leje og § 18 b i lov om midlertidig regulering af boligforholdene.
Udlejeren kan endvidere ved meddelelsen forhøje lejen med 1,50 kr. pr. m2 til afsætning efter § 22 i lov om leje og § 18 i lov om midlertidig regulering af boligforholdene.
I forhold til gældende lovgivning er det således kun varslet, der er forkortet fra 3 måneder til 1/2 måned.
Hvis udlejer ikke når at give meddelelse inden 15. december 1986, foreslås det, at han i stedet kan forhøje lejen pr. 1. marts 1987 efter at have givet lejeren mindst eön måneds varsel.
Den lejeforhøjelse, udlejer kan opkræve pr. måned, giver ham dækning for de beløb, han har pligt til at afsætte.
AGNETE LAUSTSEN (KF) BIRGIT FOGH-ANDERSEN (KF) SVEND ÅGE PETERSEN (KF) MERETE AARUP (KF) PAGELS (V) HELGE SANDER (V) BIRGITH MOGENSEN (CD) ARNE BJERREGAARD (KRF) SVEND ANDERSEN (S) BAKHOLT (S) BAADSGAARD (S) KNUD DAMGAARD (S) fmd.
TORBEN LUND (S) LISSA MATHIASEN (S) RUTH OLSEN (SF) PELLE VOIGT (SF) ESTRUP (RV) Partierne VS og FP havde ikke medlemmer i udvalget.
