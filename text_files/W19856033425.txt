 Ankenævnet stadfæstede direktoratets afgørelse, hvorefter en ansøgning  

 om patent på en varmeveksler ikke adskilte sig væsentligt fra kendt teknik.
År 1985, den 27. september afsagde patentankenævnet (Beyer,  

 Grønning-Nielsen, Franck, Ansgar Sørensen, Vørts) følgende k e n d e l s e i sagen j.nr.
P. 24/83: Klage fra Genvex Klimateknik ApS., Albertslund, v/Larsen & Birkholm A/S Skandinavisk Patentbureau over Patentdirektoratets afgørelse af 24. oktober 1983 af patentansøgning nr.  

 1472/81.
Den 1. april 1981 indleverede Genvex Energiteknik A/S en ansøgning om  

 patent på en varmeveksler.
Ansøgningen indeholdt følgende 12 krav:
 »1. Varmeveksler af den art, der anvendes til overføring af varme fra  

 udsugningsluft, f.eks. fra lokaler, til friskluft der skal tilføres lokaler,  

 eller overføring af varme den modsatte vej, k e n d e t e g n e t ved, at der  

 efter udløbet for den afkølede udsugningsluft er anbragt midler til  

 overføring af varme fra udsugningsluften til et varmereservoir, og at disse  

 midler indbefatter et varmepumpekredsløb.
 2. Varmeveksler ifølge krav 1, k e n d e t e g n e t ved, at den til  

 varmepumpekredsløbet hørende fordamper er anbragt efter udløbet for den  

 gennem varmeveksleren passerede udsugningsluft, og at den tilhørende  

 kondensator er i varmeledende forbindelse med vandet i en vandtank, som udgør  

 varmereservoiret.
 3. Varmeveksler ifølge krav 2, k e n d e t e g n e t ved, at vandtanken er  

 en forbrugstank for brugsvand.
 4. Varmeveksler ifølge krav 3, k e n d e t e g n e t ved, at vandtanken er  

 forsynet med en varmeveksler, som er inrettet til at fjerne varme fra  

 brugsvandet.
 5. Varmeveksler ifølge krav 2, 3 eller 4, k e n d e t e g n e t ved midler  

 til at afbryde frisklufttilførslen og eventuelt samtidigt at stoppe  

 varmepumpen.
 6. Varmeveksler ifølge krav 5, k e n d e t e g n e t ved, at midlerne er  

 indrettet til at afbryde og indkoble efter behov.
 7. Varmeveksler ifølge eet eller flere af kravene 2-6, k e n d e t e g n e  

 t ved, at der efter udløbet af friskluften yderligere er anbragt en  

 fordamper, som er koblet til vandtanken på samme måde som fordamperen efter  

 udløbet for udsugningsluften.
 8. Varmeveksler ifølge krav 7, k e n d e t e g n e t ved, at de to  

 fordampere er koblet til samme varmepumpekredsløb via afspærringsorganer på  

 en sådan måde, at man kan vælge at have enten den ene eller den anden  

 fordamper koblet til kredsløbet.
 9. Varmeveksler ifølge krav 1, 2 eller 3, k e n d e t e g n e t ved, at  

 den er opbygget af plader.
 10. Varmeveksler ifølge krav 9, k e n d e t e g n e t ved, at pladerne er  

 i hovedsagen kvadratiske med vinkelbukkede kanter, der er limet sammen.
 11. Varmeveksler ifølge krav 9 eller 10, k e n d e t e g n e t ved, at den  

 er indrettet til at lade den (varme) udsugningsluft passere een gang, og at  

 den er indrettet til at lade den (koldere) indsugningsluft passere een gang  

 gennem den ene halvdel af pladerne og derefter een gang gennem den anden del  

 af pladerne.
12. Varmeveksler ifølge krav 11, k e n d e t e g n e t ved, at der efter  

 udløbet fra den anden halvdel af pladerne er anbragt et varmelegeme.« I skrivelse af 25. september 1981 udtalte patentdirektoratet:
 »Fra schweizisk patent nr. 599.510, se især fig. 1, er det kendt at  

 overføre restvarme i udsugningsluften i en svømmehal til et varmelager ved  

 hjælp af et varmepumpekredsløb, hvor udsugningsluften forinden passerer en  

 krydsvarmeveksler, af samme art som den ifølge nærværende ansøgning  

 omhandlede, og hvor den således afkølede udsugningsluft, der er betegnet med  

 3« føres igennem en varmeveksler, hvorved restvarmen overføres til et  

 varmelager 21.
 Krav 1 ses herefter ikke at frembyde noget patenterbart.
 Fra finsk fremlæggelsesskrift nr. 56.439, se især patentkravet side 5, er  

 det kendt at udnytte fordamperen i et varmepumpekredsløb til afkøling af en  

 bygnings udsugningsluft og arkulationsluft og til opvarmning af varmt  

 brugsvand, idet der anvendes to fordampere, der indgår i eet og samme  

 pumpekredsløb.
 Når henses hertil og til dansk patentskrift nr. 135.512 ses kravene 2-8  

 udover det i krav 1 angivne kun at omhandle kendte foranstaltninger, der ikke  

 ses at medføre særlige fordele i forbindelse med det i krav 1 angivne.
 Krav 9-11, der skønnes at være opfinderisk uafhængige af kravene 1-8,  

 omhandler kendte foranstaltninger ved pladeopbyggede krydsvarmevekslere, se  

 f.eks. norsk fremlæggelsesskrift nr. 138.784 og svensk patentskrift nr.  

 157.084, hvorfor kravene 9-11 ikke frembyder noget selvstændigt patenterbart.  

 Krav 12, der er opfinderisk uafhængigt af såvel kravene 1-8 som kravene 9-11,  

 angiver kun en selvfølgelighed og frembyder derfor heller ikke noget  

 selvstændigt patenterbart.
Ansøgningen skønnes derfor som helhed ikke at omhandle en patenterbar  

 opfindelse.' Herefter indleverede ansøgeren den 2. juli 1982 følgende 6 krav:
 »1. Varmeveksler til i et hus at overføre varme fra udsugningsluft  

 til frisk luft, der skal tilføres huset, eller overføring af varme den  

 modsatte vej, og hvor der efter udløbet for den afkølede udsugningsluft er  

 monteret midler til yderligere nedkøling af udsugningsluften, idet disse  

 midler indbefatter et varmepumpekredsløb, k e n d e t e g n e t ved, at der i  

 strømmen af udsugningsluft er monteret en fordamper, og at den tilhørende  

 kondensator er anbragt i en vandtank, som er en forbrugstank for varmt  

 brugsvand til huset.
 2. Varmeveksler ifølge krav 1, hvor indløbet for koldt vand er anbragt  

 forneden i tanken, k e n d e t e g n e t ved, at kondensatoren ligeledes er  

 anbragt forneden.
 3. Varmeveksler ifølge krav 1 eller 2, k e n d e t e g n e t ved midler  

 til ind- og udkobling af varmepumpekredsløbet efter behov.
 4. Varmeveksler ifølge krav 1, 2 eller 3, k e n d e t e g n e t ved, at  

 der efter udløbet for friskluften er anbragt en anden fordamper, som er  

 koblet til kondensatoren i vandtanken på samme måde som den førstnævnte  

 fordamper.
 5. Varmeveksler ifølge krav 4, k e n d e t e g n e t ved, at de to  

 fordampere er koblet til samme varmepumpekredsløb på en sådan måde, at man  

 kan vælge at have enten den ene eller den anden fordamper koblet til  

 kredsløbet.
6. Varmeveksler ifølge et eller flere af kravene 1 - 5, k e n d e t e g n  

 e t ved, at den er udformet som en krydsvarmeveksler med plader og  

 skærmplader, der er indrettet til at lade udsugningsluften passere een gang,  

 medens den er indrettet til at lade indsugningsluften passere een gang gennem  

 den ene halvdel af pladerne og derefter een gang gennem den anden halvdel af  

 pladerne.« Patentdirektoratet udtalte i skrivelse af 21. september 1982:
 »Fra det modholdte danske fremlæggelsesskrift nr. 135.512 kendes et  

 varmepumpeanlæg i form af et luftkøleanlæg til opvarmning primært af  

 forbrugstanken til varmt forbrugsvand i et beboelseshus, hvilket  

 varmepumpeanlægs fordamper er anbragt over forbrugstanken med separate  

 luftindtag og luftudtag og en tilhørende blæser, og hvor den tilhørende  

 kondensator er anbragt forneden i forbrugstanken, hvis indløb for koldt vand  

 ligeledes er anbragt forneden i forbrugstanken.
 Det er helt nærliggende for en fagmand at anvende den således kendte  

 teknik i forbindelse med en varmeveksler af den i krav 1's indledning angivne  

 art, hvorved der kun anvendes et varmepumpekredsløb.
 Krav 3 omhandler kun selvfølgelige og i sig selv kendte midler til  

 udkobling af et varmepumpekredsløb efter behov.
 Som tidligere herfra anført kendes der fra det fremdragne finske  

 fremlæggelsesskrift nr. 56.439 et varmepumpeanlæg, hvor man udnytter  

 fordamperen i varmepumpekredsløbet til afkøling af en bygnings udsugnigsluft  

 og cirkulationsluft og til opvarmning af varmt brugsvand, idet der anvendes  

 to fordampere, der indgår i varmepumpekredsløbet.
 Når henses hertil og til det fra det fremdragne schweizisiske patentskrift  

 nr. 599.510 kendte varmegenvindingsanlæg ses den i kravene 4 og 5 angivne  

 parallelkobling heller ikke at frembyde noget patenterbart.
 Krav 6 der er opfinderisk uafhængigt af krav 1-5, idet det angår  

 udformningen af krydsvarmeveksleren i modsætning til krav 1-5, der vedrører  

 selve udformningen af varmepumpekredsløbet, omhandler i øvrigt kun en for  

 fagmanden nærliggende udformning og tilpasning af en i sig selv kendt  

 pladeopbygget krydsvarmeveksler for opnåelse af en lige trykfordeling i  

 krydsvarmeveksleren, så samme blæser og motor kan anvendes til henholdsvis  

 indsugningsluften og udsugningsluften, se f.eks. side 3, linie 17 f.o. til  

 side 4, linie 8 f.o. i det fremdragne norske fremlæggelsesskrift nr. 138.784,  

 ifølge hvilket strømningsvejene i en krydsvarmeveksler kan varieres efter  

 ønske og behov, hvorfor krav 6 ikke frembyder noget selvstændigt  

 patenterbart.
Ansøgningen skønnes derfor som helhed fortsat ikke at omhandle en  

 patenterbar opfindelse.« Ansøgeren indleverede derefter ved skrivelse af 15. juli 1983 følgende 6  

 krav:
 »1. Varmevekslersystem i et hus indrettet til overføring af varme fra  

 udblæsningsluft til frisklufrt, der tilføres huset eller til overføring af  

 varme den modsatte vej, bestående af midler til dannelse af en strøm af  

 udblæsningsluft fra husets indre, midler til dannelse af en strøm af frisk  

 luft udefra til husets indre, midler til modtagelse af udblæsningsluften til  

 tilvejeberingelse af en varmeudveksling med den friske luft, midler til  

 yderligere nedkøling af udblæsningsluften anbragt efter varmeveksleren, hvor  

 disse midler udgøres af et varmepumpekredsløb, idet dette kredsløb udgøres af  

 en fordamper, der er anbragt i strømmen af udblæsningsluft fra  

 varmeveksleren, og en dermed forbundet kondensator, k e n d e t e g n e t  

 ved, at kondensatoren er anbragt i en vandbeholder, som er husets  

 varmtvandsbeholder.
 2. Varmevekslersystem ifølge krav 1, k e n d e t e g n e t ved, at  

 indløbet for koldt vand til varmtvandsbeholderen er placeret i bunden af  

 denne, og at kondensatoren ligeledes er placeret der.
 3. Varmevekslersystem ifølge krav 1 eller 2, k e n d e t e g n e t ved  

 midler til udkobling og indkobling af varmepumpekredsløbet efter behov.
 4. Varmevekslersystem ifølge krav 1, 2 eller 3, k e n d e t e g n e t ved,  

 at en anden fordamper er anbragt i udløbet for frisk luft fra varmeveksleren,  

 og at denne fordamper er forbundet med en kondensator, der er anbragt i  

 varmtvandsbeholderen.
 5. Varmevekslersystem ifølge krav 4, k e n d e t e g n e t ved, at begge  

 fordampere er koblet til det samme varmepumpekredsløb, og at der er midler  

 til at afbryde forbindelsen til den ene eller anden fordamper efter behov.
6. Varmevekslersystem ifølge et eller flere af kravene 1 - 5, k e n d e t  

 e g n e t ved, at varmeveksleren er udformet som en krydsvarmeveksler med  

 plader og skærmplader, der er indrettet til at lade udsugningsluften passere  

 een gang, medens den er indrettet til at lade indsugningsluften passere een  

 gang gennem den ene halvdel af pladerne og derefter een gang gennem den anden  

 halvdel af pladerne.« Patentdirektoratet afslog ansøgningen ved skrivelse af 24. oktober 1983  

 med følgende begrundelse:
 »De nu fremsendte krav svarer som af Dem anført stort set til kravene  

 af 2. juli 1982, idet der i kravene kun er foretaget en præcisering af  

 uvæsentligt art.
 Ifølge krav 1 er det nye og ejendommelige nu »at  

 varmepumpekredsløbets kondensator er anbragt i husets  

 varmtvandsbeholder«, hvorved der kun anvendes et varmepumpekredsløb.
 Imidlertid kendes som tidligere anført herfra fra DK fremlæggelsesskrift  

 nr. 135.512 en elektrisk vandvarmer med et varmepumpekredsløb, hvor den  

 tilhørende kondensator er anbragt på netop denne måde, og det må anses for  

 nærliggende at anvende den således kendte teknik i forbindelse med det i krav  

 1's indledning angivne varmevekslersystem.
 Indholdet af krav 2 er som tidligere herfra anført ligeledes kendt fra det  

 nævnte DK fremlæggelsesskrift nr. 135.512.
De øvrige uselvstændige krav omhandler af de tidligere herfra i skrivelse  

 af 21. september 1982 nævnte grunde heller ikke noget patenterbart.' Denne afgørelse har ansøgeren ved skrivelse af 19. december 1983 indbragt  

 for patentankenævnet.
 I skrivelse af 12. marts 1984 har ansøgeren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling på grundlag af kravene af 15. juli 1983.
 Retten til opfindelsen er den 30. juli 1985 overdraget til Genvex  

 Klimateknik ApS.
 Nævnet har behandlet sagen i sit møde den 2. september 1985.
 For klageren mødte ingeniør Birkeholm med direktør Bjarne Ramløv Svendsen.
Klageren har navnlig anført, at direktoratet ikke har begrundet, hvorfor  

 det har anset opfindelsen for nærliggende, og har herved navnlig gjort  

 gældende, at der er tale om nyhed, både med hensyn til den tekniske løsning  

 og virkning, hvorfor opfindelsen er patenterbar.
Spørgsmålet om  

 patenterbarhed står og falder med afgørelsen af, om opfindelsen er  

 nærliggende i forhold til kendt teknik, og dette er ikke godtgjort ved  

 direktoratets afslag.
 Nævnet skal udtale:
 Henset til, at der er tale om at genanvende kendt teknik fra beslægtede  

 områder i kombination med anden kendt teknik, hvorved der ikke er tilføjet  

 noget væsentligt teknisk nyt, findes der ikke at foreligge en opfindelse, som  

 er ny i forhold til, hvad der tidligere var kendt, og som tillige adskiller  

 sig væsentligt derfra.
 Det tiltrædes derfor, at ansøgningen er afslået.
Herefter bestemmes:
 Direktoratets afgørelse af 24. oktober 1983 stadfæstes.
