Nr LSF 131 Forslag til Lov om Handelsflådens Velfærdsråd Fremsat af ministeren (Anne Birgitte Lundholt) den 17. januar 1990 Vedtaget ved tredjebehandling den 29. marts 1990 Lov nr. 253 af 25/04/1990 § 1. Der oprettes en privat selvejende institution, Handelsflådens Velfærdsråd.
Stk. 2. Handelsflådens Velfærdsråd har til opgave 1) at varetage og fremme foranstaltninger om søfarendes velfærd til søs og  

 under ophold i havn i såvel ind- som udland samt 2) at administrere ordningen om tv-betjening af søfarende.
 Stk. 3. Herudover kan Handelsflådens Velfærdsråd udføre andre opgaver, som  

 er forenelige med de i stk. 2 nævnte opgaver.
§ 2. Handelsflådens Velfærdsråd ledes af et råd og en direktion.
De  

 søfarendes og redernes organisationer skal være repræsenteret i rådet.  

 Industriministeren udnævner efter indstilling fra organisationerne rådets  

 medlemmer for en treårig periode.
Rådet vælger formanden, ligeledes for en  

 treårig periode.
 § 3. De nærmere regler om Handelsflådens Velfærdsråd og dets virksomhed  

 fastsættes af rådet i vedtægter, der godkendes af industriministeren.
 § 4. Rådet ansætter direktionen og er ansvarlig for, at velfærdsrådets  

 virksomhed udføres forsvarligt i overensstemmelse med loven og vedtægterne.
 Stk. 2. Direktionen varetager den daglige ledelse i overensstemmelse med  

 rådets anvisninger.
Stk. 3. Ved varetagelsen af opgaverne, jf. § 1, stk. 2, disponerer  

 Handelsflådens Velfærdsråd selvstændigt over de i medfør af § 5 tilvejebragte  

 midler.
Dette er også tilfældet med andre midler, som tilføres velfærdsrådet.
 Stk. 4. Velfærdsrådets ledelse er efter anmodning pligtig at meddele  

 industriministeren enhver oplysning angående velfærdsrådets forhold.
 Stk. 5. Velfærdsrådets årsregnskab og budget skal godkendes af  

 industriministeren.
§ 5. Midlerne til velfærdsarbejdet tilvejebringes ved en afgift på 100 øre  

 pr. dag for hver søfarende, der er forhyret på et dansk handelsskib, herunder  

 skibsførere, og som er forsikret mod følger af ulykkestilfælde i henhold til  

 lov om arbejdsskadeforsikring.
Afgiften påhviler den søfarende og rederen med  

 halvdelen til hver.
Stk. 2. Industriministeren yder et tilskud, der højst kan svare til den  

 afgift, som samlet er pålagt rederne og de søfarende.
Herudover afholder  

 industriministeren udgifterne til tv-betjeningen af søfarende.
 Stk. 3. Rådet fastsætter betalingen for særlige ydelser.
§ 6. Industriministeren fastsætter nærmere regler om opkrævning af  

 afgiften og kan herunder pålægge rederen at tilbageholde det beløb, der  

 påhviler den søfarende, i hyren eller i andre lignende ydelser.
Der er  

 udpantningsret for de beløb, der påhviler rederen og den søfarende.
 § 7. Industriministeren kan efter forhandling med de berørte  

 organisationer for ejere af fiskeskibe og for fiskere og efter indhentet  

 udtalelse fra Handelsflådens Velfærdsråd fastsætte, i hvilket omfang  

 søfarende på fiskeskibe skal være omfattet af nærværende lov.
 § 8. Henlægger industriministeren sine beføjelser efter loven til  

 Søfartsstyrelsen, kan ministeren fastsætte regler om klageadgangen, herunder  

 at klager ikke kan indbringes for højere administrativ myndighed.
 § 9. Tidspunktet for lovens ikrafttræden bestemmes af industriministeren.
 Stk. 2. Samtidig ophæves lov om velfærdsforanstaltninger for søfarende,  

 jf. lovbekendtgørelse nr. 576 af 29. september 1988.
 § 10. Loven gælder ikke for Færøerne og Grønland, men kan ved kongelig  

 anordning sættes i kraft for Grønland med de afvigelser, som de særlige  

 grønlandske forhold tilsiger.
Oprindeligt fremsat forslag § 1. Der oprettes en privat selvejende institution, Handelsflådens Velfærdsråd.
Stk. 2. Handelsflådens Velfærdsråd har til opgave 1) at varetage og fremme foranstaltninger om søfarendes velfærd til søs og  

 under ophold i havn i såvel ind- som udland, samt 2) at administrere ordningen om TV-betjening af søfarende.
 Stk. 3. Herudover kan Handelsflådens Velfærdsråd udføre andre opgaver, som  

 er forenelige med de i stk. 2 nævnte opgaver.
§ 2. Handelsflådens Velfærdsråd ledes af et råd og en direktion.
De  

 søfarendes og redernes organisationer skal være repræsenteret i rådet.  

 Industriministeren udnævner efter indstilling fra organisationerne rådets  

 medlemmer for en tre-årig periode.
Rådet vælger formanden, ligeledes for en  

 tre-årig periode.
 § 3. De nærmere regler om Handelsflådens Velfærdsråd og dets virksomhed  

 fastsættes af rådet i vedtægter, der godkendes af industriministeren.
 § 4. Rådet ansætter direktionen og er ansvarlig for, at velfærdsrådets  

 virksomhed udføres forsvarligt i overensstemmelse med loven og vedtægterne.
 Stk. 2. Direktionen varetager den daglige ledelse i overensstemmelse med  

 rådets anvisninger.
Stk. 3. Ved varetagelsen af opgaverne, jf. § 1, stk. 2, disponerer  

 Handelsflådens Velfærdsråd selvstændigt over de i medfør af § 5 tilvejebragte  

 midler.
Dette er også tilfældet med andre midler, som tilføres velfærdsrådet.
 Stk. 4. Velfærdsrådets ledelse er efter anmodning pligtig at meddele  

 industriministeren enhver oplysning angående velfærdsrådets forhold.
 Stk. 5. Velfærdsrådets årsregnskab og budget skal godkendes af  

 industriministeren.
§ 5. Midlerne til velfærdsarbejdet tilvejebringes ved en afgift på 100 øre  

 pr. dag for hver søfarende, der er forhyret på et dansk handelsskib, herunder  

 skibsførere, og som er forsikret mod følger af ulykkestilfælde i henhold til  

 lov om arbejdsskadeforsikring.
Afgiften påhviler den søfarende og rederen med  

 halvdelen til hver.
Stk. 2. Industriministeren yder et tilskud, der svarer til den afgift, som  

 samlet er pålagt rederne og de søfarende.
Herudover afholder  

 industriministeren udgifterne til TV-betjeningen af søfarende.
 Stk. 3. Rådet fastsætter betalingen for særlige ydelser.
§ 6. Industriministeren fastsætter nærmere regler om opkrævning af  

 afgiften og kan herunder pålægge rederen at tilbageholde det beløb, der  

 påhviler den søfarende, i hyren eller i andre lignende ydelser.
Der er  

 udpantningsret for de beløb, der påhviler rederen og den søfarende.
 § 7. Industriministeren kan efter forhandling med de berørte  

 organisationer for ejere af fiskeskibe og for fiskere og efter indhentet  

 udtalelse fra Handelsflådens Velfærdsråd fastsætte, i hvilket omfang  

 søfarende på fiskeskibe skal være omfattet af nærværende lov.
 § 8. Henlægger industriministeren sine beføjelser efter loven til  

 Søfartsstyrelsen, kan ministeren fastsætte regler om klageadgangen, herunder  

 at klager ikke kan indbringes for højere administrativ myndighed.
 § 9. Tidspunktet for lovens ikrafttræden bestemmes af industriministeren.
 Stk. 2. Samtidig ophæves lov om velfærdsforanstaltninger for søfarende,  

 jf. lovbekendtgørelse nr. 576 af 29. september 1988.
 § 10. Loven gælder ikke for Færøerne og Grønland, men kan ved kongelig  

 anordning sættes i kraft for Grønland med de afvigelser, som de særlige  

 grønlandske forhold tilsiger.
Bemærkninger til lovforslaget Almindelige bemærkninger I rapport fra Industriministeriets Fremtidssikringsudvalg af december 1988  

 er det foreslået, at Handelsflådens Velfærdsråd privatiseres som et led i  

 afbureaukratiseringen.
Handelsflådens Velfærdsråd blev oprettet ved lov nr. 188 af 30. april 1948  

 om velfærdsforanstaltninger for søfarende.
Formålet var at varetage og fremme  

 sådanne foranstaltninger i ind- og udland vedrørende søfarendes velfærd under  

 ophold i havn, som måtte skønnes formålstjenlige og ønskelige, eller som var  

 nødvendige til opfyldelse af de henstillinger, der er indeholdt i den af den  

 XXI. internationale arbejdskonference i 1936 vedtagne rekommendation angående  

 søfolks velfærd i havn.
 Velfærdsopgaverne finansieres ved en afgift, der i dag udgør 200 øre,  

 hvoraf staten betaler 100 øre, mens de søfarende og rederne hver betaler 50  

 øre pr. dag for hver med dansk handelsskib eller -fartøj forhyret søfarende,  

 der er forsikret mod følger af ulykkestilfælde i henhold til lov om  

 arbejdsskadeforsikring.
Velfærdsrådet disponerer selvstændigt over de ved afgiften opkrævede  

 midler, men dets indtægter og udgifter optages på den årlige finanslov.
Det  

 nuværende råd er nedsat af industriministeren.
Ministeren udnævner formanden,  

 og rådet omfatter i øvrigt repræsentanter for rederne, de søfarende samt  

 private institutioner, der arbejder for de søfarendes velfærd.
Det  

 administrative personale på i øjeblikket 10 personer, hvoraf ingen er  

 tjenestemænd, er budgetmæssigt omfattet af Industriministeriets lønsumsramme.
Ved aktstykke nr. 58 af 24. oktober 1978 skabtes der hjemmel for en  

 videogramtjeneste, baseret på udsnit af Danmarks Radios ordinære  

 TV-programstof.
Denne ordning, der siden er blevet fornyet ved de årlige  

 finanslove, består af en produktions- og distributionsproces.  

 Distributionsprocessen, der består i distribution af TV-programmer på  

 videobånd til tilmeldte danske handelsskibe og boreplatforme, henlagdes til  

 Handelsflådens Velfærdsråd.
Privatiseringen af Handelsflådens Velfærdsråd foreslås iværksat ved  

 oprettelsen af en privat selvejende institution med en selvstændig  

 administration.
Den nye selvejende institution vil ikke blive omfattet af  

 fondslovene, fordi den oprettes ved lov og er undergivet tilsyn af staten.
Der skal fortsat være et råd med deltagelse af erhvervets parter som  

 styrende organ for velfærdsarbejdet.
Det nye råds sammensætning fastsættes i  

 vedtægterne.
Rådet vælger selv formanden, og den daglige ledelse varetages af  

 en direktion efter regler, som fastsættes af rådet.
Det er foreslået at bibeholde velfærdsrådets opgaver - velfærdsarbejdet og  

 TV-betjening af søfarende - og der ændres ikke i den bestående fordeling  

 mellem erhvervets og statens bidrag til velfærdsafgiften.
Endvidere skal  

 TV-betjeningen af søfarende fortsat være rent statsfinansieret, idet  

 velfærdsrådet som hidtil skal forestå distributionen af videobåndene med  

 TV-programmerne.
I lighed med den nuværende praksis åbnes der mulighed for, at  

 Handelsflådens Velfærdsråd mod betaling kan påtage sig andre opgaver, der er  

 forenelige med institutionens almennyttige karakter.
Velfærdsrådets  

 videofilmordning, der er brugerfinansieret og hviler i sig selv, tænkes  

 således videreført.
Institutionens vedtægter m.v. skal godkendes af industriministeren.
Det  

 samme gælder budgetter og regnskaber.
Ved lovforslaget fastslås, at velfærdsforanstaltninger også kan omfatte  

 velfærdsarbejde til søs.
Dette vil bringe lovgivningen i overensstemmelse med  

 den måde, hvorpå velfærdsarbejdet på baggrund af udviklingen i dag  

 praktiseres.
Samtidig åbnes der mulighed for, at søfarende på fiskeskibe kan  

 blive omfattet af loven.
ILO-konvention nr. 163 om søfarendes velfærd til søs  

 og i havn, 1987, der ikke er ratificeret af Danmark, forudsætter, at der  

 optages forhandlinger med fiskeriets organisationer om, i hvilket omfang  

 velfærdsarbejdet skal finde anvendelse for fiskere.
Såvel de søfarendes som  

 redernes organisationer har udtalt sig imod, at erhvervets deltagelse i  

 finansieringen fastholdes, idet man anser velfærdsarbejdet for en offentlig  

 opgave.
Forslaget vil medføre, at antallet af offentligt ansatte reduceres med 10  

 personer.
En privatisering vil dog næppe skabe personalemæssige  

 vanskeligheder, da man forventer, at de ansatte kan fortsætte i den nye  

 private institution.
Den i Handelsflådens Velfærdsråd oparbejdede formue, der ved udgangen af  

 1990 forventes at være cirka 3 mio. kr., er delvist skabt ved erhvervets egne  

 afgiftsbidrag til velfærdsordningen.
Formuen tænkes overført til den nye  

 selvejende institution.
 Forslaget har i øvrigt ikke økonomiske konsekvenser, da bidraget til  

 velfærdsordningen er uændret, og TV-betjeningen af søfarende fortsat skal  

 være statsfinansieret.
 Statens tilskud til velfærdsordningen og til distributionen af videobånd i  

 forbindelse med TV-betjeningen af søfarende forventes i 1990 at blive  

 henholdsvis 2,35 mio. og 1,92 mio. kr., mens de øvrige udgifter til  

 TV-betjeningen forventes at blive 2,73 mio. kr.
Bemærkninger til lovforslagets enkelte bestemmelser Til § 1 Ved bestemmelsen oprettes Handelsflådens Velfærdsråd som en privat  

 selvejende institution.
Denne vil ikke blive omfattet af fondslovene, fordi  

 den oprettes ved nærværende lov og er undergivet tilsyn af  

 industriministeren.
 På grund af den anseelse, som det nuværende Handelsflådens Velfærdsråd  

 nyder, også i udlandet, er det fundet mest hensigtsmæssigt at overføre navnet  

 til den nye selvejende institution.
Velfærdsrådet skal videreføre de almennyttige opgaver, der hidtil er  

 blevet udført af det nuværende Handelsflådens Velfærdsråd.
Det drejer sig om  

 velfærds-, kultur-, fritids- og informationsfaciliteter og -tjenester for  

 søfarende på danske handelsskibe.
Herudover stilles der også  

 velfærdsfaciliteter og -tjenester til rådighed i passende havne her i landet  

 for søfarende på udenlandske handelsskibe.
 Aftalen vedrørende TV-betjeningen af søfarende, der er indgået mellem  

 Søfartsstyrelsen, Danmarks Radio, COPY-DAN og Generaldirektoratet for Post-  

 og Telegrafvæsenet, berøres ikke af forslaget, idet Handelsflådens  

 Velfærdsråd fortsat alene skal distribuere videobåndene med TV-programmer.
Efter stk. 2 foreslås velfærdsrådets arbejde udvidet til også at omfatte  

 velfærdsarbejdet til søs.
Dette er i overensstemmelse med den måde, hvorpå  

 arbejdet i dag udføres på baggrund af udviklingen.
ILO-konvention nr. 163  

 forudsætter, at der udføres velfærdsarbejde ikke blot i havn, men også til  

 søs.
I lighed med den nuværende ordning åbnes der mulighed for, at  

 velfærdsrådet kan påtage sig andre opgaver, når blot disse er forenelige med  

 de opgaver, som er nævnt i § 1, stk. 2. Dette er tilfældet med den  

 videofilmordning, der i dag varetages af Handelsflådens Velfærdsråd.
Rådet  

 fastsætter betalingen for sådanne ydelser, jf. § 5, stk. 3.
Til § 2 og § 3 I medfør af forslaget skal vedtægterne, som industriministeren godkender,  

 fastsætte sammensætningen af det råd, der skal lede Handelsflådens  

 Velfærdsråd.
I lighed med den nuværende ordning skal de søfarendes og  

 redernes organisationer være repræsenteret i rådet.
Herudover vil visse  

 private organisationer, der arbejder for søfarendes velfærd, i  

 overensstemmelse med den nuværende ordning blive repræsenteret.
Til § 4 Selvom rådet i lighed med den nuværende ordning selvstændigt disponerer  

 over sine indtægter, præciserer bestemmelsen, at velfærdsrådet i  

 overensstemmelse med sit formål og virkemåde og som følge af det store  

 offentlige tilskud skal være underkastet en vis offentlig indsigt og kontrol.  

 Således skal årsregnskab og budget godkendes af industriministeren, hvilket i  

 praksis vil sige Søfartsstyrelsen.
Til § 5 Statens andel af velfærdsafgiften er fortsat 50 procent, ligesom  

 erhvervets andel er uændret.
Begrebet søfarende omfatter enhver person, der er ansat i en hvilken som  

 helst stilling om bord på et dansk handelsskib.
Handelsskib er defineret i  

 Sønæringslovens § 1, nr. 1, jf. lovbekendtgørelse nr. 586 af 29. september  

 1988.
TV-betjeningen af søfarende vil fortsat være fuldt statsfinansieret.
Denne  

 aktivitet har hidtil haft hjemmel i aktstykke nr. 58 af 1. november 1978.
 TV-betjeningen af søfarende omfatter danske handelsskibe og boreplatforme,  

 der er optaget i det danske skibsregister og Dansk Internationalt  

 Skibsregister, og som er tilmeldt ordningen.
 Videofilmordningen kan anføres som eksempel på en opgave, som rådet vil  

 kunne påtage sig og fastsætte betalingen for, jf. i øvrigt bemærkningerne til  

 § 1.
Til § 6 Bestemmelsen svarer til den nuværende lovs § 3, stk. 2 og åbner mulighed  

 for at fastsætte bestemmelser om opkrævning samt at tvangsinddrive afgiften.
Til § 7 Ved bestemmelsen åbnes der mulighed for, at søfarende på fiskeskibe vil  

 kunne omfattes fuldt ud eller i et nærmere afgrænset omfang, dog først efter  

 forhandlinger med de berørte organisationer for ejere af fiskeskibe og for  

 fiskere.
Herudover pålægger bestemmelsen industriministeren at indhente en  

 udtalelse fra Handelsflådens Velfærdsråd.
En betingelse for at lade søfarende  

 på fiskeskibe være omfattet vil være, at de berørte fiskeskibe bliver  

 undergivet betalingsordningen, jf. § 5. I så fald skal de berørte  

 fiskeriorganisationer være repræsenteret i Handelsflådens Velfærdsråd.
 Begrebet fiskeskib er defineret i Sønæringsloven, jf. lovbekendtgørelse  

 nr. 586 af 29. september 1988, § 1, nr. 2.
Til § 8 Bestemmelsen åbner mulighed for at afskære administrativ rekurs, såfremt  

 industriministeren delegerer sine beføjelser i henhold til loven til  

 Søfartsstyrelsen.
Til § 9 Bestemmelsen bemyndiger industriministeren til at fastsætte lovens  

 ikrafttrædelsestidspunkt.
Dette vil skulle ses i sammenhæng med etableringen  

 af den nye selvejende institution.
Til § 10 Velfærdsafgiften opkræves af søfarende på danske handelsskibe, registreret  

 i det danske skibsregister eller i Dansk Internationalt Skibsregister, som er  

 omfattet af lov om arbejdsskadeforsikring.
Afgiften opkræves gennem  

 Ulykkesforsikringsforbundet for dansk Søfart.
 Da skibsregistrering er et færøsk særanliggende, gælder loven ikke for  

 skibe hjemmehørende på Færøerne.
 Bestemmelsen åbner mulighed for, at skibe hjemmehørende på Grønland kan  

 blive omfattet af loven.
Bilag Industriministeriets lovbekendtgørelse nr. 576 af 29. september 1988.
Efter 2. behandling den 27. marts 1990 § 1. Der oprettes en privat selvejende institution, Handelsflådens Velfærdsråd.
Stk. 2. Handelsflådens Velfærdsråd har til opgave 1) at varetage og fremme foranstaltninger om søfarendes velfærd til søs og  

 under ophold i havn i såvel ind- som udland samt 2) at administrere ordningen om tv-betjening af søfarende.
 Stk. 3. Herudover kan Handelsflådens Velfærdsråd udføre andre opgaver, som  

 er forenelige med de i stk. 2 nævnte opgaver.
§ 2. Handelsflådens Velfærdsråd ledes af et råd og en direktion.
De  

 søfarendes og redernes organisationer skal være repræsenteret i rådet.  

 Industriministeren udnævner efter indstilling fra organisationerne rådets  

 medlemmer for en treårig periode.
Rådet vælger formanden, ligeledes for en  

 treårig periode.
 § 3. De nærmere regler om Handelsflådens Velfærdsråd og dets virksomhed  

 fastsættes af rådet i vedtægter, der godkendes af industriministeren.
 § 4. Rådet ansætter direktionen og er ansvarlig for, at velfærdsrådets  

 virksomhed udføres forsvarligt i overensstemmelse med loven og vedtægterne.
 Stk. 2. Direktionen varetager den daglige ledelse i overensstemmelse med  

 rådets anvisninger.
Stk. 3. Ved varetagelsen af opgaverne, jf. § 1, stk. 2, disponerer  

 Handelsflådens Velfærdsråd selvstændigt over de i medfør af § 5 tilvejebragte  

 midler.
Dette er også tilfældet med andre midler, som tilføres velfærdsrådet.
 Stk. 4. Velfærdsrådets ledelse er efter anmodning pligtig at meddele  

 industriministeren enhver oplysning angående velfærdsrådets forhold.
 Stk. 5. Velfærdsrådets årsregnskab og budget skal godkendes af  

 industriministeren.
§ 5. Midlerne til velfærdsarbejdet tilvejebringes ved en afgift på 100 øre  

 pr. dag for hver søfarende, der er forhyret på et dansk handelsskib, herunder  

 skibsførere, og som er forsikret mod følger af ulykkestilfælde i henhold til  

 lov om arbejdsskadeforsikring.
Afgiften påhviler den søfarende og rederen med  

 halvdelen til hver.
Stk. 2. Industriministeren yder et tilskud, der højst kan svare til den  

 afgift, som samlet er pålagt rederne og de søfarende.
Herudover afholder  

 industriministeren udgifterne til tv-betjeningen af søfarende.
 Stk. 3. Rådet fastsætter betalingen for særlige ydelser.
§ 6. Industriministeren fastsætter nærmere regler om opkrævning af  

 afgiften og kan herunder pålægge rederen at tilbageholde det beløb, der  

 påhviler den søfarende, i hyren eller i andre lignende ydelser.
Der er  

 udpantningsret for de beløb, der påhviler rederen og den søfarende.
 § 7. Industriministeren kan efter forhandling med de berørte  

 organisationer for ejere af fiskeskibe og for fiskere og efter indhentet  

 udtalelse fra Handelsflådens Velfærdsråd fastsætte, i hvilket omfang  

 søfarende på fiskeskibe skal være omfattet af nærværende lov.
 § 8. Henlægger industriministeren sine beføjelser efter loven til  

 Søfartsstyrelsen, kan ministeren fastsætte regler om klageadgangen, herunder  

 at klager ikke kan indbringes for højere administrativ myndighed.
 § 9. Tidspunktet for lovens ikrafttræden bestemmes af industriministeren.
 Stk. 2. Samtidig ophæves lov om velfærdsforanstaltninger for søfarende,  

 jf. lovbekendtgørelse nr. 576 af 29. september 1988.
 § 10. Loven gælder ikke for Færøerne og Grønland, men kan ved kongelig  

 anordning sættes i kraft for Grønland med de afvigelser, som de særlige  

 grønlandske forhold tilsiger.
