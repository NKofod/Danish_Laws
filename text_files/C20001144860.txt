Vejledning om konstruktion og  

 afprøvning af landgange, faldereb og repos'er Denne vejledning er udfærdiget på  

 baggrund af »Common Requirements for the design and construction of gangways  

 and accommodation ladders including platforms«, som er indgået mellem  

 en række europæiske lande.
Anvendelse 1.1	Alle skibe skal have tilfredsstillende  

 adgangsmidler så iland- og ombordstigning kan foregå uden fare.  

 Denne vejledning finder anvendelse på konstruktion og afprøvning  

 af landgange, faldereb og repos'er til skibe.
 1.2	Vejledningen er ikke til hinder for anvendelse af  

 andre adgangsvejsystemer end landgange og faldereb, hvis de er lige så  

 sikre som de adgangsveje, der efterlever denne vejledning.
 1.3	Landgangen, faldereb og reposer bør enten  

 konstrueres og afprøves efter nedenstående vejledning, eller  

 efter ISO-standard 5488 for faldereb og ISO-standard 7061 for  

 landgange.
Generelt 2.1	Landgange, faldereb og andre adgangsveje, inklusive  

 repos'er, galger og fastgøring til skibet skal konstrueres med en  

 sikkerhedsfaktor på mindst 2,5 i forhold til materialets garanterede  

 flydegrænse (for aluminium regnes flydegrænsen ved permanent  

 forlængelse på 0,2%).
 2.2	Faste gelændere, der udgør en  

 integreret del af adgangsvejen og indgår i beregningen af styrken,  

 må ikke fjernes under belastningsprøverne.
2.3	Kæder, sjækler, ringe og lignende, der  

 anvendes til løftning eller ophængning af faldereb eller  

 landgange, skal have en sikkerhedsfaktor i forhold til materialets brudstyrke  

 på 5 og være forsynet med certifikat.
Tovværk skal have en  

 sikkerhedsfaktor på 8. Wire skal have en sikkerhedsfaktor på 6.
 2.4	Adgangsveje skal være forsynet med  

 fornødne midler til sikker fastgøring af kæder,  

 stræktove og lignende.
 2.5	Der skal isoleres mellem aluminium og stål  

 med ikke-hygroskopisk materiale efter anerkendt metode.
2.6	Landgange, faldereb og lignende konstruktioner samt  

 tilhørende repos'er skal udstyres med rækværk på  

 siderne med mindst to stænger/stræktove eller lignende hele  

 vejen.
Rækværkets højde skal være mindst 100 cm.  

 Afstanden mellem sceptre må ikke overstige 150 cm.
 2.7	Rækværksarrangementet skal kunne  

 modstå en kraftpåvirkning på mindst 500 N horisontalt  

 på den øverste ende af scepteret, eller hvor faste  

 gelændere forefindes, en kraftpåvirkning på mindst 500 N  

 pr. meter, jævnt fordelt.
 2.8	Adgangsveje, der i udsvunget tilstand er beregnet  

 til at hvile på kaj eller lignende, skal være forsynet med rulle  

 eller hjul i den nederste ende.
 2.9	Det skal være muligt at fastgøre  

 sikkerhedsnet, tilbørligt udbredt.
 2.10	Landgange og faldereb skal være forsynet med  

 et iøjefaldende skilt, der tydeligt angiver den største og  

 mindste vinkel i forhold til vandret, ved hvilken det er tilladt at benytte  

 adgangsvejen.
Konstruktion af landgange 3.1	Ad landgange skal der være en fri passage  

 på mindst 55 cm.
3.2	Landgange skal være forsynet med  

 tværliggende skridlister/ribber, som giver sikkert fodfæste.  

 Afstanden mellem skridlisterne/ribberne skal være mindst 30 cm og  

 højst 40 cm målt langs landgangen.
Landgangens gangareal skal  

 have antiskrid overflade.
3.3	Landgange skal være beregnet til mindst at  

 kunne modstå en jævnt fordelt statisk belastning på 4000  

 N/m2 plus landgangens egenvægt.
Det belastede areal beregnes  

 som landgangens længde multipliceret med bredden mellem vangerne.  

 Landgangen skal være af tilstrækkelig styrke til at kunne  

 modstå krumning.
Styrken skal afprøves.
3.4	Såfremt en landgang ønskes  

 typegodkendt, skal en prototype desuden belastes i vandret stilling uden  

 gelænder, medmindre disse er fastmonterede og indgår i  

 beregningen af styrken jf. pkt. 2.2. Landgangen skal først  

 understøttes i begge ender og derefter  

 understøttes/ophænges svarende til de  

 ophængningsmuligheder, landgangen i øvrigt er beregnet til.  

 Prøvebelastningen skal udgøre mindst 5000 N/m2  

 jævnt fordelt.
Nedbøjningen må ikke overstige 1/100 for  

 stål og 1/75 for aluminium af afstanden mellem  

 understøtningerne.
Afprøvningen må ikke medføre  

 blivende formforandring.
 3.5	Såfremt en landgang også skal anvendes  

 som faldereb, skal den endvidere opfylde det under pkt. 4.1   4.7.
Konstruktion af faldereb 4.1	Ad faldereb skal der være en fri passage  

 på mindst 55 cm.
4.2	Faldereb skal have stilbare trin eller være  

 af en konstruktion, som giver sikkert fodfæste ved alle vinkler mellem  

 0° og 55° i forhold til vandret.
Falderebets gangareal skal have antiskrid  

 overflade.
 4.3	Ikke stilbare trin er kun tilladt for faldereb,  

 hvis anvendelsesområde er mellem 20° og 50° i forhold til vandret.
 4.4	Faldereb skal som hovedregel være forsynet  

 med en øvre og en nedre repos.
4.5	Faldereb med fri passage til og med 60 cm skal  

 være beregenet til at modstå en statisk belastning på  

 mindst 750 N på hvert trin plus falderebets egenvægt.
Hvor  

 passagen er over 60 cm, men ikke over 100 cm, skal falderebet være  

 beregnet til at modstå en statisk belastning på 2 x 750 N  

 på hvert trin, fordelt med 750 N i hver side af hvert trin i en afstand  

 på ca. 1/4 af deres længde fra vangerne plus falderebets  

 egenvægt.
Falderebet skal være af tilstrækkelig styrke til  

 at kunne modstå krumning.
Styrken skal afprøves.
For faldereb,  

 hvis fri passage overstiger 100 cm, fastsættes kravene til styrke i  

 hvert enkelt tilfælde.
4.6	Såfremt et faldereb ønskes  

 typegodkendt, skal en prototype desuden belastes i vandret stilling uden  

 gelænder, medmindre disse er fastmonterede og indgår i  

 beregningen af styrken jf. pkt. 2.2. Falderebet skal først  

 understøttes i begge ender og derefter understøttes svarende  

 til de ophængningsmuligheder, falderebet er beregnet til.  

 Prøvebelastningen skal udgøre mindst 1000 N eller 2 × 1000 N  

 som angivet under pkt. 4.5. Nedbøjningen må ikke overstige 1/100  

 for stål og 1/75 for aluminium af afstanden mellem  

 understøtningerne.
Afprøvningen må ikke medføre  

 nogen blivende formforandring.
 4.7	Såfremt et faldereb også skal anvendes  

 som landgang, skal det endvidere opfylde det under pkt. 3.1   3.5  

 anførte.
Konstruktion af repos'er til landgange og  

 faldereb 5.1	Repos'er skal have et frit gangareal på  

 mindst 0,36 m2 og have en bredde af mindst 55 cm.
 5.2	Repos'ers gangareal skal have antiskrid  

 overflade.
 5.3	Den øverste repos bør være  

 forsynet med en drejeanordning eller konstrueret således, at  

 adgangsvejen kan drejes mod kajen.
 5.4	Den øverste og eventuelt mellemliggende  

 repos'er skal være beregnet til at modstå en jævnt fordelt  

 statisk belastning på 4000 N/m2 plus falderebets eller  

 landgangens egenvægt, ophængt i den ugunstigste stilling med  

 belastning som angivet under pkt. 3.3 eller 4.5.
 5.5	Den nederste repos skal være beregnet til at  

 modstå en jævnt fordelt statisk belastning på 5000  

 N/m2.
 5.6	Repos'er, der ønskes typegodkendt sammen med  

 typegodkendt faldereb og/eller landgang, skal prøvebelastes.  

 Prøvebelastningen for den øverste og eventuelt mellemliggende  

 repos skal udgøre mindst 5000 N/m2 plus 50 % af den samlede  

 vægt af falderebet eller landgangen og nederste repos, belastet som  

 angivet under pkt. 3.4 og 4.6 (for mellemliggende repos'er 50 % af den del,  

 som hænger neden for repos'er).
5.7	Repos'er skal under afprøvningen  

 ophænges normalt om bord, og prøvebelastningen for falderebet  

 eller landgangen skal være ophængt svarende til de  

 ophængningsmuligheder, arrangementet er beregnet til.
Den nederste  

 repos ophænges på normal vis fra falderebet og/eller landgangen  

 og prøvebelastes med 6000 N/m2.
Typegodkendelse 6.1	Typegodkendelse af landgange, faldereb og repos'er  

 er ikke obligatorisk.
Ansøgning om typegodkendelse skal ledsages af  

 detaljerede tegninger og beregninger in triplo sammen med oplysninger om den  

 arbejdsbelastning, til hvilken adgangsvejen er udført.
Typebetegnelse  

 og det navn, adgangsvejen påtænkes solgt under, skal  

 angives.
Praktisk afprøvning af adgangsveje ved  

 første hovedsyn 7.1	Ikke typegodkendte adgangsveje skal underkastes  

 prøverne anført under pkt. 3.4, 4.6, 5.6 og 5.7.
7.2	Ved første hovedsyn skal alle  

 adgangsvejsystemer efter installation om bord afprøves sammen med  

 ophængningsarrangementet, herunder spil, davider, kæder og wire  

 m.v.
Belastningen skal være som anført i henholdsvis pkt. 3.4,  

 4.6 og 5.6.
Ophævelse 8	Søfartsstyrelsens vejledning nr. 40 af 1.  

 september 1988 ophæves.
