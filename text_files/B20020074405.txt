Bekendtgørelse om skibsbøger og  

 tilsynsbog1) I medfør af § 3, nr. 2, § 17, stk. 5, og § 32 i lov om sikkerhed  

 til søs, jf. lovbekendtgørelse nr. 627 af 26. juli 2002, og i  

 medfør af § 471, stk. 1, og § 507 i søloven, jf.  

 lovbekendtgørelse nr. 39 af 20. januar 1998, efter samråd med  

 Grønlands Hjemmestyre og efter bemyndigelse fra økonomi- og  

 erhvervsministeren fastsættes:
Skibsbøger § 1. Skibsdagbog skal føres på  

 ethvert skib, hvis fartsområde i henhold til fartstilladelse omfatter  

 sejlads udenfor følgende område: Nordsøen øst for  

 3º Ø. længde og syd for 62º N. bredde, fart i  

 Østersøen samt fart langs Grønlands kyster i en afstand  

 af ikke over 30 sømil fra kysten (basislinien). Uanset  

 fartsområde skal skibsdagbog dog føres på lastskibe med en  

 bruttotonnage over 300 /over 300 bruttoregistertons og på passagerskibe  

 i ruter af over 4 timers varighed.
 Stk. 2. Maskindagbog skal føres på ethvert  

 maskindrevet skib, hvor der i henhold til bestemmelsen i stk. 1 skal  

 føres skibsdagbog, medmindre maskinens officielt fastsatte  

 fremdrivningseffekt ikke overstiger 749 kw.
Stk. 3. Radiodagbog skal føres på ethvert  

 lastskib og passagerskib i international fart.
Bogen kan udformes som en  

 GMDSS-radiolog.
På alle andre skibe, der skal være forsynet med  

 radioanlæg, kan registreringen foretages i skibsdagbogen, hvis en  

 sådan føres, eller i en GMDSS-radiolog eller tilsvarende.
 Stk. 4. Skibsdagbog og maskindagbog kræves dog ikke  

 for fiskeskibe, hvis fartsområde i henhold til fartstilladelsen  

 omfatter sejlads syd for 62º N. bredde, nord for 48º . bredde og øst  

 for 12º V længde, fart i Østersøen samt fart langs  

 Grønlands kyster i en afstand af ikke over 200 sømil fra kysten  

 (basislinien). Det samme gælder for skibe med en bruttotonnage under  

 300 /under 300 bruttoregistertons, hvis fartsområde er begrænset  

 til sejlads mellem grønlandske havne.
Tilsynsbog § 2. Alle synspligtige skibe skal være  

 forsynet med en tilsynsbog med tilhørende ringbind.
 Stk. 2. I tilsynsbogen bevidner Søfartsstyrelsen  

 foretagne synsforretninger.
 Stk. 3. I tilsynsbogens afsnit II indfører skibets  

 fører sådanne givne dispensationer og særlige tilladelser  

 eller afgørelser, som ifølge deres indhold kræves  

 indført i tilsynsbogen.
Stk. 4. Til bogen knytter sig et ringbind til opbevaring  

 af bilag til tilsynsbogen.
I dette ringbind kan skibsføreren  

 indsætte udskrifter af edb-registrering af eftersyn, prøver og  

 afholdte øvelser samt i øvrigt give oplysning om andre forhold,  

 der vedrører skibet.
Skibsføreren kan endvidere indsætte  

 skrivelser fra Søfartsstyrelsen.
 Stk. 5. Skibsføreren skal indføre en  

 reference i tilsynsbogen til de indsatte eller udtagne bilag.
 Stk. 6. Søfartsstyrelsens skibsinspektører  

 kan i ringbindet indsætte udskrifter med krav i forbindelse med syn,  

 med reference hertil indført i tilsynsbogen.
Bøgernes indretning § 3. Bøgerne trykkes og udgives ved  

 Søfartsstyrelsens foranstaltning.
Dette gælder dog ikke  

 radiodagbøger, jf. § 1, stk. 3.
 Stk. 2. Bøgerne skal føres i  

 overensstemmelse med de i bøgerne indeholdte anvisninger.
 Stk. 3. Søfartsstyrelsen kan godkende andre former  

 for skibsbøger, herunder elektroniske skibsbøger, samt tillade,  

 at skibsbøger føres på anden måde end foreskrevet i  

 stk. 2, herunder at tilførsler i skibsbøgerne helt eller delvis  

 kan erstattes af optegnelser, som gøres på mekanisk eller  

 elektronisk måde vedrørende skibets navigering eller andre  

 forhold, som skal indføres i skibsbøgerne.
 Stk. 4. Mekaniske og elektroniske optegnelser skal  

 være af en sådan art, at de ikke senere kan ændres.  

 Manuelle indtastninger må kun kunne ske ved anvendelse af personlig  

 kode.
 Stk 5. Elektronisk lagrede optegnelser skal sikres med en daglig  

 back-up funktion.
Bøgernes førelse og opbevaring § 4. Skibsdagbogen føres af  

 skibsføreren eller under hans tilsyn og medansvar af en styrmand.
 Stk. 2. Maskindagbogen føres under  

 skibsførerens tilsyn og medansvar af maskinchefen eller tillige under  

 dennes tilsyn og medansvar af en maskinmester.
 Stk. 3. Radiodagbogen føres af  

 radiooperatøren under skibsførerens tilsyn og medansvar.
 Stk. 4. Den, der fører en skibsbog, er ansvarlig  

 for dens rigtighed.
Stk. 5. Skibsføreren skal påse, at  

 skibsbøgerne føres nøjagtigt og forskriftsmæssigt,  

 og skal mindst een gang månedlig kræve sig skibsbøgerne  

 forelagt.
Om den stedfundne forelæggelse meddeler skibsføreren  

 bøgerne påtegning.
 § 5. Skibsbøgerne skal føres efter  

 tidsfølgen, i havn for hvert døgn, i søen for hver vagt.  

 Hvad der passerer på den enkelte vagt kan foreløbig optegnes i  

 en kladde, men skal snarest muligt efter vagtens udløb indføres  

 i skibsdagbogen.
Stk. 2. Skibsbøgerne skal føres ordentligt  

 og tydeligt.
Hvad én gang er indført må ikke raderes,  

 overstryges eller på anden måde gøres ulæseligt.  

 Bliver rettelse nødvendig, skal den tilføjes som  

 anmærkning.
 Stk. 3. Skibsbøgerne skal føres på  

 dansk eller engelsk.
 Stk. 4. På grønlandske fiskefartøjer  

 med en længde under 24 m kan skibsførerens tilføjelser  

 foretages på grønlandsk, under forudsætning af at  

 indførelserne i forbindelse med syn bliver oversat til dansk.
§ 6. I skibsbøgerne skal nøjagtigt  

 optegnes enhver under rejsen indtruffen begivenhed og omstændighed,  

 hvorom kendskab kan være af betydning for redere, ladningsejere,  

 assurandører eller andre, der har interesse i rejsen.
Specielt skal  

 der indføres nøjagtig oplysning om ethvert uheld, der  

 måtte tilstøde skib eller ladning med angivelse af  

 årsagen, de nærmere omstændigheder og de trufne  

 foranstaltninger.
Det samme gælder ved ethvert uheld af nogen  

 betydning, der overgår ombordværende personer.
 § 7. Når en bog er udskrevet eller af anden  

 grund ikke længere kan bruges, skal skibsføreren sørge  

 for en ny bog.
Stk. 2. Enhver dagbog og dertil hørende kladde og  

 elektroniske optegnelser skal opbevares i mindst 3 år fra datoen for  

 sidste indførelse.
Hvis der for retten er rejst sag vedrørende  

 skibets rejser i det tidsrum, dagbogen omfatter, skal den opbevares, indtil  

 sagen endelig er afgjort.
 Stk. 3. Udskrevne tilsynsbøger skal opbevares om  

 bord.
 Straf, foranstaltninger og ikrafttræden m.v.
 § 8. Forsømmer skibsføreren, en  

 styrmand, maskinchefen, en maskinmester eller radiooperatøren at  

 overholde sine forpligtelser i henhold til § 1, § 2, stk. 1, 3 eller 5, § 3,  

 stk. 2, 4 eller 5, eller §§ 4-7, straffes den pågældende med  

 bøde eller fængsel indtil 4 måneder.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 9. Sker en i § 8, stk. 1, nævnt  

 forsømmelse på et skib hjemmehørende i Grønland,  

 kan det medføre foranstaltninger efter kriminalloven.
 Stk. 2. Der kan pålægges selskaber m.v.  

 (juridiske personer) foranstaltninger efter kriminalloven (bøde).
 Stk. 3. Er overtrædelsen begået af staten, Grønlands  

 Hjemmestyre, en kommune, et kommunalt fællesskab omfattet af § 64 i  

 landstingslov om kommunalbetyrelser og bygdebestyrelser m.v. eller en  

 bygdebestyrelse, kan der pålægges vedkommende offentlige  

 myndighed som sådan bødeansvar.
 § 10. Forskriften træder i kraft den 1.  

 oktober 2002.
 Stk. 2. Bekendtgørelse nr. 162 af 26. marts 1987  

 om skibsbøger ophæves.
Søfartsstyrelsen, den 4. september  

 2002 Christian Breinholt /Poul Carstensen 1)   Om skibsjournaler i forbindelse med  

 forurening, se Meddelelser fra Søfartsstyrelsen B, teknisk forskrift  

 for skibes bygning og udstyr m.v., Kapitel XXI, XXII og XXIV.
