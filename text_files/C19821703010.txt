 I overensstemmelse med intensionerne i vedlagte cirkulæreskrivelse af  

 3.3.1972 vil Vejdirektoratet, med henblik på en bedre information af  

 trafikanterne om vejarbejderne på hovedlandevejsnettet, nu systematisk lade  

 opsætte standardinformationstavler ved større anlægsarbejder og øvrige  

 længerevarende vejarbejder.
Standardtavlerne er udformet som vist på vedlagte bilag 1, med en fast  

 tekst og et uudnyttet felt, hvor oplysning om det konkrete arbejde kan  

 påklæbes efter arbejdets afslutning.
Et konkret eksempel på hvorledes  

 informationstavlerne kan være udformet er vist i bilag 2.
Standardtavlerne vil i fornødent antal blive bestilt af Vejdirektoratet og  

 tilsendt amtskommunen, som bedes opbevare skiltene.
Efterhånden som der  

 træffes beslutning om, ved hvilke arbejder der skal opsættes tavler og  

 hvorledes teksten på tavlerne skal udformes, vil Vejdirektoratet ved særskilt  

 skrivelse anmode amtskommunen om at påføre den nødvendige supplerende tekst  

 og opsætte tavlerne, normalt med en tavle ved hver ende af anlægsarbejdet  

 samtidig med arbejdets start.
Materiale til opklæbningen vil blive fremsendt  

 på Vejdirektoratets foranledning.
Skiltene bedes fjernet ved arbejdets ophør.
 Udgiften i forbindelse med tavlerne konteres på kontoen for det pågældende  

 arbejde, dog således at anskaffelsesprisen for standardskiltet konteres på  

 kontoen for det arbejde hvor skiltet første gang anvendes.
 Såfremt der i forvejen er opsat informationstavler, der afviger fra  

 standardtavlen, bedes disse nedtaget og erstattet med standardtavlen.
 P.D.V:
 Kim Steen Petersen.
BILAG 1 BILAG 2 Cirkulærskrivelse til anlægsstyrelsen under  

 ministeriet for offentlige arbejder angående orientering af offentligheden om  

 bygge- og anlægsarbejder.
I Pressemeddelelse.
 Når bygge- og anlægsarbejder, herunder større enkeltafsnit heraf, under  

 ministeriet for offentlige arbejder fysisk igangsættes, udsendes der  

 umiddelbart forinden af anlægsstyrelsen en meddelelse til pressen herom.
Anlægsstyrelsen drager omsorg for, at et eksemplar af pressemeddelelsen  

 dagen før udsendelsen forefindes på ministeren for offentlige arbejders  

 kontor.
II.
Skiltning.
 Ved bygge- og anlægsarbejder under ministeriet for offentlige arbejder  

 skal der som hovedregel på stedet opsættes et eller flere skilte, der  

 angiver, hvad arbejdet går ud på.
Indledningsvis oplyses, at »Ministeriet for offentlige arbejder  

 (herefter tjenestegren) udfører (anlægger, bygger eller lignende)» det  

 pågældende anlæg, som angives.
Dernæst anføres budgetsummen og i muligt  

 omfang det gennemsnitlige eller maksimale antal beskæftigede.
Herefter kan  

 nævnes den projekterende arkitekt eller ingeniør og den udførende  

 hovedentreprenør og/eller enkeltentreprenørerne.
 Hvor forholdene gør det naturligt, opsættes flere skilte, f.eks. ved store  

 enkeltafsnit af et anlæg eller ved hver ende af en vejstrækning.
 Skiltning foretages ikke, når arbejdets art, dets begrænsede omfang,  

 forholdene på stedet, arbejdspladsens beliggenhed eller lignende motiverer,  

 at skiltning undlades.
 Hvor det er begrundet og muligt, opsættes en model, en oversigtsplan, en  

 perspektivtegning, modelfotos eller lignende.
Disse retningslinjer begrænser ikke eventuelle videregående ønsker om  

 eller bestræbelser for at informere offentligheden om, hvad et arbejde går ud  

 på og skal tjene til.
De skal alene understrege det ønskelige i en sådan  

 information.
 Ministeriet for offentlige arbejder, den  

 3. marts 1972.
