 Cirkulæreskrivelse om meddelelse om  

 overskydende timer og hvornår lønmodtagerarbejde kan "anses" for  

 at være en del af den selvstændige virksomhed.
 Kommentar m.v.:
Medlemmet blev anset for at drive selvstændig virksomhed af  

 væsentligt omfang i perioden fra den 1. november 1997 til den 26. juni  

 1998 som freelance-journalist.
Medlemmet havde i perioden fra den 14. april  

 1998 til den 31. maj 1998 haft lønmodtagerarbejde som journalist og  

 havde ikke udført andet arbejde i perioden.
Arbejdet var for en  

 tidligere kunde, og det var rent praktiske hensyn som gjorde, at  

 medlemmet i perioden overgik til at være lønmodtager.
Medlemmet  

 blev i hele perioden ansat for udelukkende at have drevet selvstændig  

 virksomhed, hvorfor der ikke var nogle overskydende timer ved hendes  

 ledigmeldelse.
 Meddelelse om afgørelsen:
Medlemmet havde fra den 1. november 1997 været  

selvstændig freelance- journalist.
Hun ledigmeldte  

 sig den 26. juni 1998 på baggrund af den selvstændige  

 virksomhed.
 Opgørelsesperioden var fra 30. marts - 21. juni 1998.
 I perioden 14. april - 31. maj 1998 havde medlemmet haft  

 lønmodtagerarbejde.
 Medlemmet havde arbejdet som projektmedarbejder - hvor medlemmet tidligere  

 for samme arbejdsgiver havde udført freelance- journalist arbejde.
Direktoratet traf den 29. december 1998 afgørelse om, at medlemmets  

 selvstændige virksomhed ikke var en væsentlig  

 forudsætning for overtagelse af lønmodtagerarbejdet, samt at det  

 ikke var lønarbejdet, der muliggjorde driften af den  

 selvstændige virksomhed.
Lønmodtagerbeskæftigelsen var  

 derfor omfattet af hovedreglen i § 6 i direktoratets dagældende  

 bekendtgørelse nr. 543 af 20. juni 1996 om overførsel af  

 overskydende timer.
 Lønmodtagerbeskæftigelsen medførte derfor overskydende  

 timer, idet den selvstændige virksomhed efter § 6 i den  

 dagældende bekendtgørelse skulle regnes som 37 timers  

 beskæftigelse og lønmodtagerbeskæftigelsen blev  

 udført i  opgørelsesperioden.
Medlemmet ankede direktoratets afgørelse, idet hun bl.a. oplyste,  

 at hun i perioden fra november 1997 til ledigmeldelsen, havde drevet  

 selvstændig virksomhed som hovedbeskæftigelse, og at hun havde  

 betragtet sit lønmodtagerarbejde som en del af den selvstændige  

 virksomhed.
Medlemmet havde tidligere udført lignende arbejde for den  

 pågældende arbejdsgiver og det var derfor, hun havde fået  

 tilbudt lønmodtagerarbejdet.
Medlemmet havde i perioden med  

 lønmodtagerarbejdet, udelukkende udført arbejde for denne  

 kunde.
 Arbejdsmarkedets Ankenævn indhentede yderligere oplysninger fra  

 medlemmet.
 Af disse fremgik, at indtægten fra lønmodtagerarbejdet var  

 blevet opført som a-indkomst, da beløbet oprindeligt var blevet  

 udbetalt og behandlet som sådan fra arbejdsgiverens side og det ikke  

 havde været muligt at lave om herpå.
 Arbejdsmarkedets Ankenævn traf den 7. september 1999  

 afgørelse i sagen, hvor nævnet ændrede direktoratets  

 afgørelse .
 Arbejdsmarkedets Ankenævn fandt, at lønmodtagerarbejdet i  

 perioden 14. april 1998 - 31. maj 1998 var af en sådan karakter, at det  

 kunne indgå i beregningsgrundlaget for den selvstændige  

 virksomhed, som medlemmet drev fra den 1. november 1997 til den 25. juni  

 1998.
 Nævnet lagde vægt på, at medlemmet både som  

 selvstændig og som lønmodtager udførte journalistisk  

 arbejde for samme arbejdsgiver, og at det alene var rent praktiske hensyn som  

 gjorde, at medlemmet i perioden overgik til at være  

 lønmodtager.
 Arbejdsmarkedets Ankenævn fandt således, at medlemmet ved  

 hendes ledigmeldelse den 26. juni 1998 ikke havde overskydende timer, som  

 skulle opbruges før hun kunne modtage dagpenge.
