Ligningsrådet har vedtaget, at lønaccessorier i form af medarbejderes  

 erhvervelse af konvertible obligationer fra det selskab hvori de er ansat  

 skal indkomstbeskattes på erhvervelsestidspunktet.
Se også kommentar til H  

 AFG 18484 19900612.
 Ligningsrådet blev anmodet om forhåndsbesked om følgende:
1. Vil A ved kontant indfrielse af sine konvertible obligationer skulle  

 beskattes efter kursgevinstloven eller efter aktieavancebeskatningsloven? 2. Vil en konvertering af gældsbrevet til aktier udløse beskatning? 3. Vil et efterfølgende salg af aktier blive beskattet efter  

 aktieavancebeskatningsloven? De nærmere omstændigheder var følgende:
 A, der var direktør - men ikke aktionær - i selskabet B A/S, erhvervede  

 den 31. marts 1987 et konvertibelt gældsbrev på nom. kr. 300.000 i selskabet  

 til kurs 170. A havde ingen familiemæssig tilknytning hverken til  

 aktionærkredsen eller til medlemmerne af bestyrelsen.
Gælden forrentedes med 10 pct. p.a., og var uopsigelig og afdragsfri  

 indtil den 30. juni 1990, hvor den forfaldt til kontant indfrielse.
Uanset  

 gældsbrevets ordlyd forrentedes det konvertible gældsbrev med 10 pct. af  

 kursværdien.
Om baggrunden for A's erhvervelse af det konvertible gældsbrev var det  

 oplyst, at C A/S i efteråret 1986 indskød kr. 2 mio i aktiekapital.
Endvidere  

 købte et andet selskab D A/S en del af de private aktionærers aktier.  

 Samtidig med disse ændringer blev det aftalt, at A skulle indskyde midler i  

 A/S i form af konvertible gældsbreve i forhold til hans økonomiske formåen.
Indfrielsessummen skulle udgøre gældsbrevets forholdsmæssige andel af  

 selskabets totale bogførte egenkapital på indfrielsestidspunktet, dog minimum  

 den skattemæssige kursværdi beregnet på grundlag af det seneste aflagte  

 årsregnskab.
En kurs beregnet af den indre værdi i A/S B udgjorde pr. 30.  

 april 1989 311. I henhold til selskabets budget ville kursen pr. 30. april  

 1990 være 340.
 I stedet for kontant indfrielse kunne A i tidsrummet 30. juni - 30.  

 september 1990 forlange gældsbrevet helt eller delvist konverteret til aktier  

 til kurs pari.
 I forbindelse med vurderingen af handelsværdien på obligationerne var det  

 oplyst, at skattekursen på aktierne på tidspunktet for tegningen udgjorde  

 kurs 55, og at skattekursen pr. 1. januar 1989 lå på kurs 80.
 Ligningsrådet svarede følgende:
Efter kursgevinstlovens § 7, stk. 1, medregnes kursgevinster på fordringer  

 ved opgørelsen af den skattepligtige indkomst, hvor fordringen forrentes med  

 en pålydende rente, der er lavere end mindsterenten på tidspunktet for  

 skyldnerens påtagelse af forpligtelsen.
Den pålydende rente opgøres på  

 grundlag af den højeste tilsagte indfrielsessum.
 Således som gældsbrevets bestemmelse om beregningen af indfrielsessummen  

 er affattet, er det ikke muligt at opgøre den højeste tilsagte  

 indfrielsessum, hvorfor en kursgevinst ved indfrielse af gældsbrevet er  

 skattepligtig.
Konvertering af gældsbrevet til aktier har ikke skattemæssige  

 konsekvenser.
Et efterfølgende salg af aktier beskattes efter  

 aktieavancebeskatningsloven.
