Foranlediget af klager over et kreditoplysning bureaus meddelelser til  

 skyldnere om, at de er registereret i registeret, udtalte  

 Forbrugerombudsmanden, at han fandt det vigtigt, at der i sådanne skrivelser  

 gives modtageren en klar, korrekt og saglig information om, hvad den  

 pågældende står registreret for.
Skrivelsen må derfor ikke være affattet på  

 en sådan måde, at den virker som en trussel over for modtageren, ligesom det  

 er vigtigt, at det klart af skrivelsen fremgår, hvilke muligheder modtageren  

 har for eventuelt at afværge en registrering.
Om underretning fra kreditoplysningsbureau til skyldnerne Et kreditoplysningbureau benyttede i efteråret 1977 og foråret 1978  

 følgende meddelelsesskrivelse til skyldnerne:
»Meddelelsespligt om registrering af forfaldent og ubetalt  

 tilgodehavende.« I henhold til forslag af 16. marts 1977 til »Lov om private registre  

 m.v.« har vort selskab i sin egenskab af kreditoplysningsbureau i  

 henhold til til kapitale 3, § 8, pligt til at give meddelelse til Dem, når  

 det drejer sig om registrering.
Da ovenstående kreditor og/eller dennes juridiske repræsentant har meddelt  

 at har et beløb tilgode hos Dem, og at De hverken har reageret på  

 henvendelser fra kreditor eller dennes advokat, skal vi meddele Dem, at vi  

 agter at optage Dem i vort register over personer og firmaer, der ikke  

 overholder deres betalingsaftaler.
Registret udsendes til et stort antal  

 erhvervsdrivende med kredit- og kontosystemer, samt afbetalingsforretninger,  

 hvorved Deres muligheder for kredit fremover begrænses.
 Såfremt De retter henvendelse til kreditor eller kreditors advokat inden 8  

 dage for udligning af beløbet, vil optagelse i vort register naturligvis ikke  

 finde sted.
Har De i øvrigt nogen indsigelse mod registeret, er portofri svarkuvert  

 vedlagt.' I anledning af skrivelsen udtalte Forbrugerombudsmanden, at han fandt det  

 meget vigtigt, at der i sådanne skrivelser gives modtageren en klar, korrekt  

 og saglig information om, at den pågældende nu står foran registrering på  

 grund af manglende betaling, eller fordi han ikke har reageret overfor krav  

 om betaling af et forfaldent tilgodehavende.
Skrivelsen måtte derfor efter  

 Forbrugerombudsmandens opfattelse for ikke at være i strid med kravet om god  

 markedsføringsskik i markedsføringslovens § 1 affattes på en sådan måde, at  

 den ikke virkede som en trussel over for modtageren, ligesom det var  

 væsentligt, at det af skrivelsen klart fremgik, hvilke muligheder modtager  

 havde for eventuelt at afværge en registrering.
 Om den konkrete skrivelse udtalte Forbrugerombudsmanden videre, at for så  

 vidt angår ihvertfald de to sidste afsnit, er disse betingelser ikke opfyldt,  

 idet det burde fremhæves stærkere, hvilke muligheder modtageren havde for at  

 gøre indsigelse mod optagelse i registeret, og skrivelsen var derfor  

 urimeligt mangelfuld og således i strid med § 2, stk. 1, i  

 markedsføringsloven.
 Endvidere fandt Forbrugerombudsmanden den skete henvisning til  

 »Forslag af 16. marts 1977 til lov om private registre m.v.« for  

 vildledende og således i strid med den nævnte bestemmelse, da det er  

 nærliggende at antage, at anvendelsen af denne udtryksform giver modtageren  

 indryk af, at der sker en henvisning til allerede eksisterende  

 lovbestemmelser.
 Oplysningsbureauet meddelte herefter, at man var ophørt med at benytte den  

 nævnte skrivelse.
 (* 1) Offentliggjort i Forbrugerombudsmandens årsberetning 1977-1978, side  

 37, nr. 2.
