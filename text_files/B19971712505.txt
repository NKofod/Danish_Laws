 I medfør af § 82 i lov om luftfart, jf. lovbekendtgørelse nr. 162 af 7.  

 marts 1994, fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 138 af 17. februar 1997 om  

 delegation af beføjelser til Statens Luftfartsvæsen og om kundgørelse af de  

 af luftsfartsvæsenet udfærdigede forskrifter, følgende:
1. Referencedokumenter 1.1 Joint Aviation Requirements (JAR), JAR-OPS 1, Section 1 og 2, seneste  

 udgave.
 1.2 Joint Aviation Requirements (JAR), JAR-OPS 3, Section 1 og 2, seneste  

 udgave.
 1.3 Joint Aviation Requirements (JAR), JAR-1, Definitions and  

 Abbreviations, seneste udgave.
 1.4 BL 6-37, Bestemmelser om certifikat som kabinebesætningsmedlem,  

 CA-certifikat, herunder grunduddannelse, seneste udgave.
1.5 De dokumenter, der er nævnt i pkt. 1.1-1.3, kan købes hos Printing & Publication Services Ltd.
Greville House Gratton Road 37 Cheltenham GL 50 2BN England Tlf.: 00 44 1242 235 151 Telefax: 00 44 1242 584 139 2. Definitioner »The Authority«:
 Hvor der i JAR-OPS 1 eller JAR-OPS 3 nævnes »the Autority«,  

 betyder det Statens Luftfartsvæsen.
 Defintioner af øvrige begreber og forkortelser, der anvendes i JAR-OPS 1  

 og JAR-OPS 3, findes i JAR-1, »Definitions and Abbreviations«.
 Overgangsperiode:
 Ved overgangsperiode forstås i denne BL:
a.
Tiden frem til 1. april 1998 for luftfartsforetagender, der opererer  

 flyvemaskiner, hvis maksimalt tilladte startsmasse er 10 tons eller derover,  

 eller hvis godkendte kabinekonfiguration er indrettet til befordring af 20  

 passagerer eller flere, samt for alle luftfartsforetagender, der opererer  

 helikoptere.
b.
Tiden frem til 1. april 1999 for luftfartsforetagender, der opererer  

 flyvemaskiner, hvis maksimalt tilladte startsmasse er mindre end 10 tons, og  

 hvis godkendte kabinekonfiguration er indrettet til befordring af mindre end  

 20 passagerer.
 For luftfartsforetagender, der både opererer luftfartøjer som nævnt under  

 a. og under b., gælder tiden frem til den 1. april 1998 for hele  

 luftfartsforetagendet.
 Driftsforskrifterne:
 Ved driftsforskrifterne forstås i denne BL Ministeriet for Offentlige  

 Arbejders bekendtgørelse nr. 264 af 27. juni 1966 om driftsforskrifter for  

 regelmæssig og ikke-regelmæssig, offentlig lufttrafik med senere ændringer.
3. Anvendelsesområde 3.1 Denne BL fastsætter bestemmelser om gennemførelse af Joint Aviation  

 Requirements (JAR), JAR-OPS 1 og/eller JAR-OPS 3, samt bestemmelser for  

 udstedelse af driftstilladelse (Air Operators Certificate/AOC) til  

 luftfartsforetagender til at udføre erhvervmæssig lufttrafik i henhold til  

 JAR-OPS 1 og/eller JAR-OPS 3.
 3.2 Bestemmelserne i denne BL gælder for luftfartforetagender  

 hjemmehørende i Danmark, på Færøerne eller i Grønland, der udfører  

 erhvervsmæssig lufttrafik, som omfatter transport af passagerer, post  

 og/eller fragt, med flyvemaskiner og/eller helikoptere, herunder  

 rundflyvning.
4. Ansøgning og godkendelse 4.1 Ansøgning om hel eller delvis godkendelse efter JAR-OPS 1 og/eller  

 JAR-OPS 3 fremsendes til Statens Luftfartsvæsen på særlig ansøgningsformular  

 under overholdelse af de tidsfrister og bilagskrav, der er anført i JAR-OPS 1  

 og/eller JAR-OPS 3 under pkt. 1.185, henholdsvis pkt. 3.185.
 Anm.: Ansøgningsformular kan fås ved henvendelse til Statens  

 Luftfartsvæsen, Luftfartsinformationstjenesten, Postboks 744, Ellebjervej 50,  

 2450 København SV.
 4.2 Godkendelse efter JAR-OPS 1 og/eller JAR-OPS 3 og eventuelle vilkår  

 for godkendelsen vil blive anført i luftfartsforetagendets  

 driftsspecifikationer (Operations Specifications/OS). Luftfartsforetagender,  

 der i fuld udstrækning godkendes efter JAR-OPS 1 og/eller JAR-OPS 3, vil få  

 udstedt en ny driftstilladelse (AOC).
5. Overgangspieriode 5.1 Luftfartsforetagender, der anvender flyvemaskiner med en maksimalt  

 tilladt startmasse på 10 tons eller derover eller med kabinekonfiguration  

 godkendt til transport af 20 passagerer eller flere, samt  

 luftfartsforetagender, der anvender helikoptere, kan godkendes helt eller  

 delvist efter JAR-OPS 1 og/eller JAR-OPS 3 fra og med den 1. april 1997.  

 Delvis godkendelse meddeles på de vilkår, der er anført i bilag 1.
 5.1.1 Godkendelser meddelt på baggrund af nugældende bestemmelser ophører  

 med at være gyldige den 1. april 1998 eller på den tidligere dato,  

 luftfartsforetagendet er meddelt godkendelse i henhold til JAR-OPS 1 og/eller  

 JAR-OPS 3.
 5.1.2 Samtidig med godkendelse efter JAR-OPS 1 og/eller JAR-OPS 3  

 bortfalder dispensationer, der er meddelt efter de hidtil gældende regler.
 5.2 Luftfartsforetagender, der opererer flyvemaskiner med en maksimalt  

 tilladt startmasse på under 10 tons og med kabinekonfiguration godkendt til  

 transport af mindre end 20 passagerer, kan godkendes helt eller delvist efter  

 JAR-OPS 1 fra og med den 1. april 1997. Delvis godkendelse meddeles på de  

 vilkår, der anført i bilag 1.
 5.2.1 Godkendelser meddelt på baggrund af nugældende bestemmelser ophører  

 med at være gyldige den 1. april 1999 eller på den tidligere dato,  

 luftfartsforetagender er meddelt godkendelse i henhold til JAR-OPS 1.
 5.2.2 Samtidig med godkendelse efter JAR-OPS 1 bortfalder dispensationer,  

 der er meddelt efter de hidtil gældende regler.
 5.3 Luftfartsforetagender, der ikke er godkendt inden den 1. april 1997  

 efter de hidtil gældende regler, kan kun opnå godkendelse efter JAR-OPS 1  

 og/eller JAR-OPS 3.
6. Drift af luftfartsvirksomhed 6.1 Et luftfartsforetagende, der har fået udstedt AOC på grundlag af  

 JAR-OPS 1 og/eller JAR-OPS 3, skal følge bestemmelserne i JAR-OPS 1/JAR-OPS 3  

 i stedet for de tilsvarende regler i driftsforskrifterne og Bestemmelser for  

 Civil Luftfart (BL), jf. dog pkt. 6.3 og pkt. 6.4.
 6.2 Et luftfartsforetagende, der er delvist godkendt efter JAR-OPS 1  

 og/eller JAR-OPS 3, skal følge de bestemmelser i JAR-OPS 1/JAR-OPS 3, der er  

 omfattet af den delvise godkendelse, i stedet for de tilsvarende regler i  

 driftsforskrifterne og Bestemmelser for Civil Luftfart (BL), jf. dog pkt. 6.3  

 og pkt. 6.4.
 6.3 Bestemmelserne i luftfartslovens § 50 gælder indtil videre i stedet  

 for JAR-OPS 1.085 (a) (1) og (5) og (b) (2) samt JAR-OPS 3.085 (a) (1) og (5)  

 og (b) (2).
 6.4 Kabinebesætninggsmedlemmer skal fortsat være certificeret i henhold  

 til BL 6-37. BL 6-37 erstatter således de tilsvarende regler i JAR-OPS 1  

 og/eller JAR-OPS 3.
7. Dispension Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf 9.1 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 8, den, der i et luftfartsforetagende, der har en  

 godkendele efter pkt. 5.1, pkt. 5.2 eller pkt. 5.3, overtræder bestemmelserne  

 i JAR-OPS 1 og/eller JAR-OPS 3.
 9.2 På samme måde straffes den, der overtræder vilkårene for en  

 godkendelse meddelt efter denne BL.
 9.3 For overtrædelser begået af selskaber m.v. (juridiske personer) kan  

 der pålægges strafansvar efter reglerne i straffelovens 5. kapitel, jf.  

 luftfartslovens § 149, stk. 14.
10. Ikrafttræden Denne BL træder i kraft den 1. april 1997.
Statens Luftfartsvæsen, den 6. marts  

 1997 Ole Asmussen /M.
Dambæk Bilag 1 Særlige vilkår og begrænsninger for delimplementering af JAR-OPS 1 og  

 JAR-OPS 3 Følgende liste i skemaform beskriver, hvorledes de enkelte subparts kan  

 delimplementeres af selskaberne indtil det tidspunkt, hvor hele JAR-OPS 1 og  

 JAR-OPS 3 senest skal være indført.
I skemaet angives for hver subpart de  

 eventuelle tilhørsforhold til andre subparts eller punkter.
