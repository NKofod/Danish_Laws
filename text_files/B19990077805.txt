Bekendtgørelse om fyrværkeri1) I medfør af § 1, stk. 1, § 2, stk. 2, § 3  

 og § 7, stk. 2 og 3, i lov nr. 193 af 24. maj 1972 om  

 fyrværkeri, som ændret ved lov nr. 1096 af 21. december 1994,  

 samt § 33, stk. 1 og 2, og § 70, stk. 4 og 5, i  

 beredskabsloven, lov nr. 1054 af 23. december 1992, fastsættes:
Kapitel 1 Almindelige bestemmelser Definitioner § 1. Ved anvendelse af bestemmelserne i denne  

 bekendtgørelse lægges følgende definitioner til  

 grund:
1)	Fyrværkeri: Pyrotekniske artikler.
Undtaget herfra er  

 pyrotekniske artikler, der er monteret som udløsermekanisme i  

 sikkerhedsudstyr og selvoppusteligt redningsudstyr.
 2)	Pyroteknisk artikel: Artikel, der indeholder stoffer eller en  

 blanding af stoffer, som er fremstillet med henblik på at frembringe en  

 effekt i form af lys, lyd, varme, gas eller røg som et resultat af en  

 kemisk reaktion.
 3)	Fyrværkeri til underholdningsbrug: Fyrværkeri,  

 hvis effekt er baseret på lys, lyd, røg eller kombinationer  

 heraf, og som er konstrueret til at tjene et formål af  

 underholdningsmæssig karakter.
4)	Kategori I-fyrværkeri: Fyrværkeri til  

 underholdningsbrug med begrænset effekt, der er konstrueret til  

 ikke-professionel anvendelse, og som kan sælges i detailhandel.  

 Omfattet af kategori I er: Knaldhætter (amorces), knaldbånd  

 (amorcesbånd), knaldperler, knaldpropper, knallerter, bordbomber,  

 trækbordbomber, stjernekastere og isfontæner.
Beredskabsstyrelsen  

 kan tillade, at andre fyrværkeriartikler omfattes af kategori I.
 5)	Kategori II-fyrværkeri: Andet fyrværkeri til  

 underholdningsbrug, end det i nr. 4 anførte, der er konstrueret til  

 ikke-professionel anvendelse, og som kan sælges i detailhandel.  

 Kategori II-fyrværkeri er forsynet med Beredskabsstyrelsens  

 godkendelsesnummer, jf. nr. 12.
 6)	Kategori III-fyrværkeri: Fyrværkeri til  

 underholdningsbrug, som er konstrueret til professionel anvendelse  

 indendørs, og som tændes med elektrisk tænding.
 7)	Kategori IV-fyrværkeri: Fyrværkeri til  

 underholdningsbrug, som er konstrueret til professionel anvendelse  

 udendørs.
 8)	Andet fyrværkeri: Fyrværkeri til  

 underholdningsbrug, der ikke er omfattet af kategori I   IV, samt  

 øvrige pyrotekniske artikler, jf. nr. 1.
 9)	Positivlisten: Beredskabsstyrelsens fortegnelse over godkendt  

 kategori II-fyrværkeri.
 10)	Festfyrværker: En person, der har gennemgået en  

 af Beredskabsstyrelsen godkendt uddannelse om anvendelse af kategori III- og  

 IV-fyrværkeri, eller en person som på anden måde har  

 dokumenteret det fornødne kendskab til anvendelse af dette  

 fyrværkeri over for Beredskabsstyrelsen.
 11)	Forsamlingslokaler: Teatre, biografer, restaurationer,  

 selskabslokaler, mødelokaler, koncertsale, udstillingslokaler,  

 idrætshaller, kirker og andre bygninger og lokaler, der anvendes til  

 lignende formål.
 12)	Beredskabsstyrelsens godkendelsesnummer: Et nummer, der  

 tildeles kategori II-artikler, der er godkendt til salg i detailhandel.  

 Betegnes også BRS-nummer.
 13)	Fjernsalg: Som fjernsalg betegnes aftale om salg af varer,  

 hvorefter varen sendes til køberen, når overdrageren i katalog,  

 brochure, annoncer eller andet læsbart medie har tilbudt at sende varen  

 efter bestilling afgivet pr. telefon, brev eller andet læsbart medie,  

 og køberen har afgivet bestilling på denne måde.
Tekniske forskrifter § 2. Beredskabsstyrelsen fastsætter tekniske  

 forskrifter om placering, indretning og brug af lokaler og bygninger, hvori  

 der opbevares og pakkes fyrværkeri til underholdningsbrug.
I de  

 tekniske forskrifter fastsættes endvidere regler om uddannelse og  

 godkendelse af festfyrværkere, anvendelse af kategori III- og  

 IV-fyrværkeri samt om opbevaring og pakning af fyrværkeri til  

 underholdningsbrug.
Kapitel 2 Overdragelse, herunder salg, erhvervelse og anvendelse  

 af fyrværkeri samt salg af visse kemikalier Generelle bestemmelser § 3. Fyrværkeri må ikke overdrages,  

 erhverves eller anvendes uden politiets tilladelse.
 Stk. 2. Stk. 1 gælder ikke kategori I- og  

 II-fyrværkeri.
 Stk. 3. Stk. 1 gælder ikke erhvervelse og  

 anvendelse af typegodkendt fyrværkeri, jf. § 19, såfremt  

 erhvervelsen sker hos skibsprovianteringshandlere og forhandlere af  

 skibsinventar mod forevisning og afstempling af vedkommende skibs  

 tilsynsbog.
Overdragelse (herunder salg) af fyrværkeri § 4. Tilladelse til overdragelse af  

 fyrværkeri, der ikke er omfattet af kategori I og II, meddeles af  

 politimesteren (politidirektøren) i den politikreds, hvor  

 ansøgeren har forretningssted.
Tilladelsen meddeles som  

 enkeltstående eller generel tilladelse i indtil 5 år.
 Stk. 2. Den, der har opnået tilladelse til overdragelse  

 efter stk. 1, skal føre salgsbog med opgivelse af købers  

 navn og adresse samt art og mængde af alt solgt fyrværkeri.
§ 5. Kategori I-fyrværkeri må kun  

 sælges til personer, der er fyldt 15 år.
Dette gælder dog  

 ikke knaldhætter, knaldbånd, knaldperler og knallerter.
 Stk. 2. Kategori II-fyrværkeri må kun sælges  

 til personer, der er fyldt 18 år.
 § 6. Kategori II-fyrværkeri samt knaldperler  

 og knaldpropper må ikke sælges ved selvbetjening.
 Stk. 2. Detailsalg af kategori I- og II-fyrværkeri ved  

 fjernsalg kan kun ske efter forud indhentet tilladelse fra  

 Beredskabsstyrelsen.
Stk. 3. Tilladelse efter stk. 2 meddeles i indtil 5  

 år ad gangen.
Ansøgning om tilladelse skal indeholde  

 dokumentation for, at fjernsælgeren råder over godkendt  

 opbevaringssted og pakkeafsnit samt oplysninger om, hvorledes det sikres, at  

 forbuddet mod overdragelse til personer under 18 år og 15 år  

 overholdes.
 Stk. 4. Beredskabsstyrelsen kan stille sikkerheds- og  

 kontrolmæssige vilkår for tilladelsen.
§ 7. Ved enhver levering af kategori I  

 II-fyrværkeri fra importør eller producent til grossist eller
detailforhandler skal den, der overdrager fyrværkeriet, sikre, at  

 der medfølger en vejledning vedrørende  

 sikkerhedsmæssige forhold ved opbevaring og anvendelse af  

 fyrværkeriet.
Vejledningen skal være affattet på  

 dansk.
Stk. 2. Ved enhver overdragelse til forbruger af kategori I-  

 og II-fyrværkeri, med undtagelse af knallerter, trækbordbomber,  

 stjernekastere og isfontæner, skal der udleveres en vejledning om  

 anvendelsen af fyrværkeriet.
I sortimentspakninger kan vejledningen  

 være indlagt i pakningen eller påtrykt denne.
 Stk. 3. De i stk. 1 og 2 nævnte vejledninger skal  

 være godkendt af Beredskabsstyrelsen.
Erhvervelse og anvendelse af kategori I  

 IV-fyrværkeri § 8. Ved enhver form for anvendelse af  

 fyrværkeri skal der udvises forsigtighed.
 Stk. 2. Anvendelse af fyrværkeri er ikke tilladt  

 på lokaliteter, hvor der forhandles, opbevares eller pakkes  

 fyrværkeri, samt på lokaliteter, hvor der findes brandfarlige  

 oplag.
Stk. 3. Anvendelse af kategori II-fyrværkeri, jf. dog  

 stk. 4 og 5, må ikke finde sted i mindre afstand end 1)	100 m fra bygninger med let antændeligt tag, stakke eller  

 andre oplag i det fri af let antændelige stoffer, større oplag  

 af træ, brændsel, brændbar emballage og lignende, oplag af  

 brandfarlige væsker, flaskegas eller overjordiske  

 naturgasinstallationer og 2)	100 m fra nåletræsbevoksninger, lyngklædte arealer  

 eller anden brændbar vegetation.
Stk. 4. Anvendelse af raketter, jf. dog stk. 5, må  

 ikke finde sted i mindre afstand end 1)	10 m fra bygningers åbninger, 2)	200 m fra bygninger med let antændeligt tag, stakke eller  

 andre oplag i det fri af let antændelige stoffer, større oplag  

 af træ, brændsel, brændbar emballage og lignende, oplag af  

 brandfarlige væsker, flaskegas eller overjordiske  

 naturgasinstallationer og 3)	200 m fra nåletræsbevoksninger, lyngklædte arealer  

 eller anden brændbar vegetation.
 Stk. 5. I vindens retning fordobles de i stk. 3 og 4  

 angivne afstande.
 Stk. 6. Anvendelse af kategori IV-fyrværkeri skal ske i  

 overensstemmelse med de tekniske forskrifter, der er fastsat i medfør  

 af § 2.
 Stk. 7. Kommunalbestyrelsen kan for et nærmere  

 afgrænset område forbyde eller fastsætte nærmere  

 vilkår for enhver anvendelse af fyrværkeri i det fri i en  

 nærmere angivet periode, såfremt dette på grund af  

 tørke eller andre ekstraordinære forhold skønnes  

 nødvendigt for at formindske risikoen for brand.
§ 9. Tilladelse efter § 3, stk. 1, til  

 erhvervelse af kategori III- og IV-fyrværkeri meddeles af politiet,  

 når ansøgeren kan godtgøre en særlig interesse i  

 anvendelse af fyrværkeriet, f.eks. når fyrværkeriet  

 ønskes anvendt i forlystelsesetablissementer eller i forbindelse med  

 festligheder og lignende.
Tilladelse meddeles af politiet i den politikreds,  

 hvor ansøgeren har forretningssted, eller i mangel heraf,  

 ansøgerens bopæl.
§ 10. Kategori III- og IV-fyrværkeri  

 må kun anvendes af en festfyrværker.
Personer, der er under  

 uddannelse til festfyrværkere, kan på festfyrværkerens  

 ansvar bistå ved anvendelsen.
Stk. 2. Bevis for godkendelse som festfyrværker udstedes  

 af Beredskabsstyrelsen.
Beviset skal medbringes ved enhver anvendelse af  

 kategori III- og IV-fyrværkeri og skal forevises på politiets  

 anmodning.
Stk. 3. Tilladelse efter § 3, stk. 1, til anvendelse  

 af kategori III- og IV-fyrværkeri meddeles festfyrværkeren af  

 politiet i den politikreds, hvor fyrværkeriet skal anvendes.
Politiet  

 kan stille ordensmæssige vilkår for anvendelsen.
Anvendelsen skal  

 endvidere ske i overensstemmelse med de tekniske forskrifter, der er fastsat  

 i medfør af § 2.
Stk. 4. Ansøgning om tilladelse efter stk. 3, skal  

 indeholde oplysninger om 1)	navn og adresse på ansøgeren, 2)	hvor fyrværkeriet ønskes anvendt, 3)	i hvilken anledning fyrværkeriet ønskes anvendt, 4)	hvilke typer fyrværkeri, herunder størrelsen af  

 eventuelle luftbomber, der ønskes anvendt.
Erhvervelse og anvendelse af andet fyrværkeri § 11. Tilladelse efter § 3, stk. 1, til  

 erhvervelse og anvendelse af andet fyrværkeri kan meddeles af politiet  

 efter indhentet udtalelse fra Beredskabsstyrelsen, når ansøgeren  

 kan godtgøre et særligt behov herfor.
 Stk. 2. Tilladelse efter stk. 1 meddeles af politiet i  

 den politikreds, hvor fyrværkeriet erhverves.
 Stk. 3. Til rederier og lignende meddeles tilladelse efter  

 stk. 1 til erhvervelse og anvendelse af typegodkendt fyrværkeri,  

 jf. § 19, af politiet i den politikreds, hvor ansøgeren har  

 forretningssted eller i mangel heraf dennes bopæl.
 Stk. 4. Tilladelse efter stk. 2 og 3 kan meddeles som  

 enkeltstående eller generel tilladelse i indtil 5 år.
Salg af visse kemikalier § 12. Følgende kemikalier må kun  

 sælges til personer over 18 år:
 1)	Chlorater, perchlorater og nitrater af natrium, kalium, calcium,  

 ammonium eller barium.
 2)	Kaliumpermanganat.
 3)	Rødt og gult phosphor.
 4)	Svovl.
 5)	Aluminium-, magnesium- og zinkpulver.
Kapitel 3 Mærkning af fyrværkeri § 13. Kategori II-fyrværkeri skal være  

 forsynet med varenavn samt Beredskabsstyrelsens godkendelsesnummer  

 (BRS-nummer), jf. § 18, stk. 3.
Stk. 2. På kategori II-fyrværkeriartikler, der  

 vejer mere end 50 gram, og hvis udformning tillader det, skal tillige  

 anbringes en kortfattet brugsanvisning om sikkerhedsmæssige forhold ved  

 anvendelsen.
Brugsanvisningen skal være affattet på dansk.
 Stk. 3. Kategori III-fyrværkeri skal være  

 mærket med oplysning om den mindst krævede loftshøjde samt  

 sikkerhedsafstanden til publikum.
 Stk.4. Mærkning af kategori II- og III-fyrværkeri skal  

 foretages af producenten eller importøren inden udlevering til  

 grossist eller detailforhandler.
Kapitel 4 Fremstilling, herunder montering, og indførsel af  

 fyrværkeri Generelle bestemmelser § 14. Den, der fremstiller, herunder monterer,  

 eller indfører fyrværkeri, skal godkendes af  

 Beredskabsstyrelsen.
 Stk. 2. Ansøgning om godkendelse efter stk. 1 skal  

 indleveres senest 3 måneder, før godkendelsen skal træde i  

 kraft, medmindre anden skriftlig aftale er indgået mellem den  

 pågældende og Beredskabsstyrelsen.
 Stk. 3. Den, der indfører eller monterer  

 udløsermekanismer i sikkerhedsudstyr og selvoppusteligt redningsudstyr  

 i erhvervsmæssigt øjemed, har tilladelse til at montere eller  

 indføre disse pyrotekniske artikler uden Beredskabsstyrelsens  

 godkendelse.
§ 15. Ansøgning om godkendelse i  

 medfør af § 14 skal være underskrevet af ansøgeren  

 og indeholde oplysning om 1)	ansøgerens eller den daglige leders navn og kvalifikationer, 2)	fyrværkeriets art og eventuel kategori, 3)	den forventede årlige mængde, 4)	opbevaringsforholdene, jf. kapitel 5 og 5)	såfremt der er tale om fremstilling, herunder montering,  

 beskrivelse af bygninger, herunder deres placering og indretning m.v. samt  

 beskrivelse af virksomhedens arbejdsmæssige rutiner.
 Stk.2. Såfremt der sker ændringer i forhold, hvorom der  

 er givet oplysning i medfør af stk. 1, skal meddelelse herom  

 straks gives til Beredskabsstyrelsen.
 § 16. Den, der har opnået godkendelse i  

 medfør af § 14, skal føre optegnelse over og kontrol med  

 vareleveringer, salg og oplag af fyrværkeri og på anmodning af  

 Beredskabsstyrelsen give alle oplysninger, som er nødvendige for  

 kontrolvirksomheden, jf. § 25.
Kategori I   IV-fyrværkeri § 17. Kategori I-fyrværkeri skal opfylde  

 bestemmelserne i bilag 1, nr. 11 og 14-21, jf. dog § 18,  

 stk. 4.
 Stk. 2. Kategori II-fyrværkeri skal opfylde  

 bestemmelserne i bilag 1, nr. 1-13.
 Stk. 3. Kategori III- og IV-fyrværkeri skal opfylde  

 bestemmelserne i bilag 1, nr. 1-6.
 Stk. 4. Beredskabsstyrelsen kan dispensere fra  

 konstruktionskravene i bilag 1, såfremt dette findes  

 sikkerhedsmæssigt forsvarligt.
 Stk. 5. Fyrværkeriartikler, hvis flugt i luften ikke kan  

 styres, må ikke fremstilles eller indføres.
 § 18. Beredskabsstyrelsen godkender, at kategori  

 II-fyrværkeri opfylder kravene til konstruktion, udformning og  

 emballering, jf. § 17, stk. 2.
Stk. 2. Til brug for Beredskabsstyrelsens godkendelse efter  

 stk. 1 medsendes 1)	ansøgerens navn og adresse 2)	udfyldt oplysningsskema, der kan rekvireres hos Beredskabsstyrelsen  

 og 3)	en teknisk beskrivelse af fyrværkeriet, herunder oplysninger  

 om anvendte kemikalier.
 Stk. 3. Godkendte kategori II-artikler tildeles  

 Beredskabsstyrelsens godkendelsesnummer (BRS-nummer) og optages på  

 Beredskabsstyrelsens positivliste.
 Stk. 4. Fyrværkeri, beregnet til salg som kategori  

 I-fyrværkeri, som ikke opfylder konstruktionskravene i bilaget til  

 denne bekendtgørelse, kan godkendes af Beredskabsstyrelsen, som  

 fastsætter den højest tilladte effekt for  

 fyrværkeriet.
Stk. 5. Til brug for undersøgelse af  

 fyrværkeriartikler, jf. stk. 1 og 4 lader Beredskabsstyrelsen  

 prøver af fyrværkeriet underkaste en teknisk  

 undersøgelse.
Den tekniske undersøgelse kan dog undlades,  

 såfremt tilfredsstillende dokumentation for, at konstruktionskravene er  

 overholdt, foreligger i form af afprøvnings- og godkendelsesattest fra  

 øvrige EU- og EFTA-lande.
Andet fyrværkeri § 19. Lovpligtige nødsignaler og  

 linekastningsapparater til skibe skal konstrueres og typegodkendes i henhold  

 til Søfartsstyrelsens bestemmelser2)  

 .
Kapitel 5 Opbevaring af fyrværkeri Generelle bestemmelser § 20. Ved enhver form for opbevaring af  

 fyrværkeri skal der udvises forsigtighed.
Stk. 2. Fyrværkeri må ikke opbevares uden  

 politiets tilladelse.
Tilladelse meddeles af politiet i den politikreds, hvor  

 fyrværkeriet skal opbevares.
 Stk. 3. Stk. 2 gælder ikke:
 1)	Opbevaring af højst 5 kg kategori I- og II-fyrværkeri,  

 jf. dog nr. 2.
 2)	Opbevaring af oplag, der udelukkende består af knallerter,  

 bordbomber, trækbordbomber, stjernekastere og isfontæner.
 3)	Opbevaring i butikker af højst 150 kg kategori I- og  

 II-fyrværkeri, jf. dog § 21.
Kategori I   IV fyrværkeri § 21. I butikkers salgslokaler må den  

 samlede mængde af kategori II-fyrværkeri samt knaldhætter  

 (amorces), knaldbånd (amorces-bånd), knaldperler og knaldpropper  

 ikke overstige 50 kg.
 Stk. 2. I tilstødende lokaler, der er adskilt fra  

 salgslokalerne og forsynet med mindst tætsluttende dør hertil,  

 kan opbevares en samlet mængde på højst 50 kg af det i  

 stk. 1 nævnte fyrværkeri, såfremt der i lokalerne ikke  

 findes brandfarlige væsker eller F-gas, og en samlet mængde  

 på højst 100 kg, såfremt der i lokalerne ikke findes andet  

 brandfarligt oplag i form af papir, pap, træ, stearinlys eller  

 lignende.
 § 22. Tilladelse efter § 20, stk. 2, til  

 opbevaring i bygning af højst 2.000 kg kategori I- og  

 II-fyrværkeri, i lokaler med sprinkleranlæg dog højst  

 5.000 kg, meddeles af politiet, jf. dog § 20, stk. 3. Opbevaringen  

 skal ske i overensstemmelse med de tekniske forskrifter, der er fastsat i  

 medfør af § 2. Meddelelse om opbevaringstilladelse skal af den  

 pågældende politimyndighed videregives til kommunalbestyrelsen i  

 den kommune, hvor fyrværkeriet opbevares.
 Stk. 2. Bestemmelsen i stk. 1 finder tilsvarende  

 anvendelse på opbevaring i det fri af højst 10.000 kg kategori  

 I- og II-fyrværkeri.
 Stk. 3. Bestemmelserne i stk. 1 og 2 finder ikke  

 anvendelse på opbevaring hos virksomheder, der importerer eller  

 fremstiller, herunder monterer, fyrværkeri, jf. § 23.
 § 23. Tilladelse efter § 20, stk. 2, til  

 opbevaring i bygning af mere end 2.000 kg kategori I- og II-fyrværkeri,  

 i lokaler med sprinkleranlæg dog mere end 5.000 kg, al opbevaring af  

 kategori III- og IV-fyrværkeri samt al opbevaring hos virksomheder, der  

 importerer eller fremstiller, herunder monterer, fyrværkeri, meddeles  

 af politiet efter indhentet udtalelse fra Beredskabsstyrelsen, jf. dog  

 § 20, stk. 3, nr. 2. Meddelelse om opbevaringstilladelse skal af  

 den pågældende politimyndighed videregives til  

 kommunalbestyrelsen i den kommune, hvor fyrværkeriet opbevares, samt  

 til Beredskabsstyrelsen.
 Stk. 2. Bestemmelsen i stk. 1 finder tilsvarende  

 anvendelse på opbevaring i det fri af mere end 10.000 kg kategori I- og  

 II-fyrværkeri.
Andet fyrværkeri § 24. Tilladelse til opbevaring af andet  

 fyrværkeri end kategori I-IV-fyrværkeri meddeles af politiet  

 efter indhentet udtalelse fra Beredskabsstyrelsen.
Beredskabsstyrelsen kan  

 fastsætte vilkår for opbevaringen.
Kapitel 6 Kontrol og prøveudtagning § 25. Beredskabsstyrelsen og politiet har til  

 enhver tid uden retskendelse mod behørig legitimation adgang til  

 virksomheder, der fremstiller, herunder monterer, indfører, opbevarer  

 eller forhandler fyrværkeri, og kan i forbindelse hermed for  

 fabrikantens eller importørens regning udtage prøver af  

 fyrværkeriartikler og underkaste disse en teknisk  

 undersøgelse.
 Stk. 2. I tilfælde, hvor prøveudtagningen sker  

 hos andre end importører eller fabrikanter, godtgør  

 Beredskabsstyrelsen detailhandleren indkøbsprisen og opkræver  

 beløbet hos importøren eller fabrikanten.
Kapitel 7 Straffebestemmelser § 26. Medmindre højere straf er forskyldt  

 efter den øvrige lovgivning, straffes med bøde den,  

 der 1)	overtræder §§ 5, 6, stk. 1 og 2, § 7, § 8,  

 stk. 1   6, § 10, stk. 1, §§ 12 og 13, § 15,  

 stk. 2, §16, § 20, stk. 1, eller § 21, 2)	fremstiller, indfører eller overdrager fyrværkeri, der  

 er konstrueret i strid med § 17, 3)	overdrager, erhverver eller anvender fyrværkeri uden  

 tilladelse meddelt i medfør af § 3, stk. 1, 4)	fremstiller, herunder monterer, eller indfører  

 fyrværkeri uden godkendelse meddelt i medfør af § 14,  

 stk. 1, 5)	opbevarer fyrværkeri uden tilladelse meddelt i medfør  

 af § 20, stk. 2, 6)	ikke foreviser bevis for godkendelse som festfyrværker  

 på politiets anmodning, jf. § 10, stk. 2, 7)	tilsidesætter vilkår knyttet til en godkendelse eller en  

 tilladelse meddelt i medfør af § 4, stk. 1, § 6,  

 stk. 2 og 4, § 10, stk. 3, § 11, stk. 1, § 14,  

 stk. 1, § 20, stk. 2 eller § 24.
8)	tilsidesætter forbud eller vilkår udstedt af  

 kommunalbestyrelsen i medfør af § 8, stk. 7, 9)	undlader at efterkomme de tekniske forskrifter udstedt i  

 medfør af § 2, 10)	undlader at føre salgsbog efter § 4, stk. 2,  

 eller 11)	på retsstridig måde anvender Beredskabsstyrelsens  

 godkendelsesnumre, jf. § 18, stk. 3.
Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt væsentlig skade på personer, ejendom eller  

 miljøet eller fremkaldt fare herfor, eller 2)	opnået eller tilsigtet en økonomisk fordel for den  

 pågældende selv eller andre, herunder besparelser.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 8 Ikrafttræden og overgangsbestemmelser § 27. Bekendtgørelsen træder i kraft  

 den 1. november 1999.
 Stk. 2. Bekendtgørelse nr. 871 af 23. oktober 1992 om  

 fyrværkeri, som ændret ved bekendtgørelse nr. 1141 af 21.  

 december 1994 og bekendtgørelse nr. 787 af 20. oktober 1997,  

 ophæves med undtagelse af følgende bestemmelser:
 1)	§ 5, stk. 1, der ophæves med virkning fra den 1.  

 marts 2000.
 2)	§ 12, stk. 1, der ophæves med virkning fra den 1.  

 november 2000.
 § 28. Den, der fremstiller, herunder monterer,  

 eller indfører fyrværkeri på tidspunktet for  

 bekendtgørelsens ikrafttræden, skal senest den 1. december 1999  

 indgive den i § 14, stk. 2, nævnte ansøgning om  

 virksomhedsgodkendelse.
 Stk. 2. Tilladelser til fjernsalg af fyrværkeri,  

 meddelt i medfør af § 10, stk. 3, i bekendtgørelse  

 nr. 871 af 23. oktober 1992 om fyrværkeri, som ændret ved  

 bekendtgørelse nr. 1141 af 21. december 1994 og bekendtgørelse  

 nr. 787 af 20. oktober 1997, bortfalder i overensstemmelse med  

 udløbsdatoen for tilladelsen.
 Stk.3. Kategori II-fyrværkeri, der ikke er forsynet med  

 Beredskabsstyrelsens godkendelsesnummer, jf. § 13, stk. 1, kan  

 sælges i detailhandlen indtil den 31. oktober 2000, såfremt de er  

 mærket i medfør af § 12, stk. 1, i  

 bekendtgørelse nr. 871 af 23. oktober 1992, som ændret ved  

 bekendtgørelse nr. 1141 af 21. december 1994 og bekendtgørelse  

 nr. 787 af 20. oktober 1997.
 Stk. 4. Kategori III-fyrværkeri, der ikke er  

 mærket med oplysning om den mindst krævede loftshøjde samt  

 sikkerhedsafstanden til publikum, jf. § 13, stk. 3, kan  

 sælges indtil den 31. oktober 2000.
Indenrigsministeriet, den 14. oktober  

 1999 Thorkild Simonsen /Anne von der Recke Bilag 1 Konstruktion, udformning og emballering af fyrværkeri  

 i henhold til § 17.
 1.	Raketter skal være forsynet med en stiv og lige styrepind til  

 sikring af rakettens balance i flugten og konstrueret således, at ild  

 og gløder er slukket ved nedslaget efter normal lodret flugt.
 2.	Raketter må maksimalt veje 400 g inklusive styrepind.  

 Rakethylstret skal være mindst 60 mm langt og mindst 10 mm i  

 diameter.
 3.	Raketter på over 200 g inklusiv styrepind skal være  

 konstrueret således, at hoveddelen er adskilt fra styrepinden  

 før nedslaget.
 4.	Raketter må ikke udelukkende udkaste røde stjerner, som  

 kan forveksles med nødblus.
 5.	Raketfaldskærmsblus må ikke vise rødt lys.
 6.	Røgsignaler må ikke afgive orangegul røg.
 7.	Effektromerlys og lignende artikler samt de enkelte rør i  

 batterier må højst have en indvendig diameter på 30  

 mm.
 8.	Den enkelte fyrværkeriartikel må højst veje 5 kg,  

 jf. dog nr. 2.
 9.	Fyrværkeri må ikke være konstrueret med  

 knaldeffekt alene.
 10.	Fyrværkeriartikler må ikke indeholde blitzknald.
11.	Fyrværkeri må ikke være konstrueret til at holdes  

 i hånden under anvendelsen.
Bengalske fakler, knallerter,  

 trækbordbomber og stjernekastere er undtaget herfra.
12.	Fyrværkeriartikler skal være forsynet med  

 sikkerhedslunte.
Med sikkerhedslunte menes en indvendigt brændende  

 lunte, som kun kan antændes for enden.
Lunten skal have en  

 brændetid på mellem 5 og 10 sekunder.
 13.	Fyrværkeri må ikke være forsynet med  

 strygesats.
14.	Knaldhætter (amorces) og knaldbånd (amorcesbånd)  

 må højst indeholde 7,5 g fulminatfri knaldsats pr. 1.000  

 stk.
Knaldhætter (amorces) må kun forhandles i flade  

 cirkulære æsker af mindst 0,5 mm tykt pap eller i anden mindst  

 lige så god emballage.
Hver æske må højst indeholde  

 100 knaldhætter (knaldpunkter) à 5 mg knaldsats eller 50  

 knaldhætter (knaldpunkter) à 7,5 mg knaldsats.
Knaldbånd  

 må kun forhandles i solid papemballage eller anden lige så god  

 emballage.
Hver pakning må højst indeholde 6 ruller  

 knaldbånd à 100 knaldpunkter à 5 mg knaldsats eller 6  

 ruller knaldbånd à 50 knaldpunkter à 7,5 mg  

 knaldsats.
 15.	Knaldperler skal være fabrikeret på  

 sølvfulminatbasis, og må da højst indeholde 2,5 g  

 knaldsats pr. 1.000 stk., eller fabrikeret på grundlag af et andet  

 kemikalie godkendt af Beredskabsstyrelsen.
16.	Knaldpropper (hundepropper) må højst indeholde 0,025 g  

 sats pr. stk.
Satsen må kun indeholde rødt phosphor og  

 kaliumchlorat som aktivt materiale, der indgår i den kemiske reaktion.  

 Hver enkelt sats skal fastholdes i bunden af proppen.
Knaldpropper må  

 kun forhandles i solide papæsker eller anden lige så god  

 emballage, hvor hver enkelt prop fastholdes i bunden af æsken.
Hver  

 æske må højst indeholde 25 knaldpropper.
 17.	Knallerter skal være fabrikeret på  

 sølvfulminatbasis og må højst indeholde 2,5 g knaldsats  

 pr. 1.000 stk.
 18.	Bordbomber skal være fabrikeret på basis af  

 nitrocellulose og må højst indeholde 1 g heraf pr. stk.
19.	Trækbordbomber må højst indeholde 7,5 g  

 fulminatfri knaldsats pr. 1.000 stk.
Er de konstrueret på  

 sølvfulminatbasis, må de højst indeholde 2,5 g knaldsats  

 pr. 1.000 stk.
 20.	Stjernekastere må ikke være forsynet med  

 tændsats.
 21.	Isfontæner skal være fabrikeret på basis af  

 nitrocellulose, og må højst indeholde 4 g heraf pr. stk.  

 Isfontæner må højst indeholde 0,5 g titanpulver og 0,1 g  

 stearinpulver pr. stk.
 1)   Forskriften er som udkast notificeret  

 i overensstemmelse med rådets direktiv 98/34/EF.
 2)   

  Søfartsstyrelsens tekniske forskrift om udstyr i skibe, der  

 indeholder bestemmelser, der gennemfører Rådets direktiv nr.  

 96/98 EF, som ændret ved Kommissionens direktiv 98/85 EF.
