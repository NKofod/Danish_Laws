Bekendtgørelse om  

 biblioteksafgift I medfør af § 4, stk. 7, § 5, stk. 2,  

 § 7, § 8, stk. 2, og § 9, stk. 2, i lov om  

 biblioteksafgift, jf. lovbekendtgørelse nr. 1175 af 17. december 2002,  

 fastsættes:
Personer, som kan modtage biblioteksafgift § 1.  

  

 Berettigede til at modtage afgift efter biblioteksafgiftslovens § 2,  

 stk. 1, er 1)  

 	  

 forfattere, hvis  

 bøger er udgivet på dansk, medmindre der er tale om en oversættelse eller en  

 gendigtning, genfortælling eller bearbejdelse fra fremmedsprog, 2)  

 	  

 oversættere samt personer,  

 der foretager gendigtning, genfortælling eller bearbejdelse af  

 fremmedsprogede  

 bøger til dansk, 3)  

 	  

 illustratorer,  

 billedkunstnere, fotografer og komponister, hvis frembringelser indgår i de i  

 nr. 1 nævnte bøger eller selvstændigt er udgivet i bogform i Danmark, 4)  

 	  

 illustratorer, som  

 over for Biblioteksstyrelsen dokumenterer, at deres frembringelser særligt er  

 udført til oversættelser, gendigtninger, genfortællinger eller bearbejdelser  

 af  

 fremmedsprogede værker til dansk, og 5)  

 	  

 andre bidragydere til  

 de i nr. 1 og 3 nævnte bøger, såfremt det over for Biblioteksstyrelsen  

 dokumenteres,  

 at der er tale om væsentlige bidrag til en titel.
Dog udbetales der ikke  

 afgift  

 for bidrag, der er frembragt som led i et ansættelsesforhold, som omfatter  

 redaktionelt arbejde.
 Stk. 2.  

  

 Der ydes  

 kun afgift efter stk. 1, nr. 5, for bidrag, der er godkendt som  

 væsentlige  

 bidrag til en titel inden udgangen af 2002, jf. lovens § 2, stk. 2.
 Stk. 3.  

  

 Stk. 1  

 finder tilsvarende anvendelse på litteratur indlæst på lydbånd m.v., jf.  

 lovens  

 § 2, stk. 3.
 Stk. 4.  

  

 Efter  

 lovens § 4, stk. 2, modtager de i stk. 1, nr. 2, nævnte  

 oversættere m.fl. kun en tredjedel afgift, således som det nærmere er fastsat  

 i  

 § 7, stk. 4, og § 14, stk. 2, og de i stk. 1, nr. 5,  

 nævnte andre bidragydere kun to tredjedele afgift.
Stk. 5.  

  

 Personer,  

 som har bidraget til aviser og tidsskrifter, modtager ikke afgift for deres  

 bidrag.
Det samme gælder for personer, som alene har bidraget med  

 omslagsillustrationer, eller som har bidraget  

 med mindre tekst- eller illustrationsbidrag i bøger.
§ 2.  

  

 Berettigede til at modtage afgift, efter at en i § 1 nævnt person er  

 afgået ved døden, er efter lovens § 3, stk. 1, 1)  

 	  

 den efterlevende  

 ægtefælle, 2)  

 	  

 en fraskilt  

 ægtefælle, såfremt ægteskabet har varet i mindst 5 år, og det ved skilsmissen  

 er fastsat, at vedkommende har ret til underholdsbidrag, 3)  

 	  

 en efterlevende  

 person, som en berettiget samlevede med på dødstidspunktet, såfremt samlivet  

 har varet mindst 5 år, og 4)  

 	  

 børn under 18 år,  

 såfremt den anden af forældrene er død eller ikke er berettiget.
 Stk. 2.  

  

 Efterlader  

 de i § 1 nævnte personer sig flere berettigede, deles afgiftsbeløbet  

 efter  

 lovens § 3, stk. 2, ligeligt mellem dem.
 Stk. 3.  

  

 Berettigede  

 i medfør af stk. 1 og 2 modtager kun halv afgift i forhold til den  

 person,  

 der var berettiget i henhold til § 1, jf. lovens § 3, stk. 3.
 Stk. 4.  

  

 Efterlevende er ikke berettigede til afgift, hvis den i § 1 nævnte  

 person  

 først er blevet berettiget til afgift i 2003 eller senere, jf. lovens  

 § 3,  

 stk. 4.
Tilmelding § 3.  

  

 Det  

 er en betingelse for udbetaling af afgift for et givet finansår, at den  

 enkelte  

 berettigede som anført i § 18 inden den 1. december året før foretager  

 tilmelding på et skema, som rekvireres i Biblioteksstyrelsen, samt afgiver de  

 til brug for beregning og udbetaling af afgiften i øvrigt nødvendige  

 oplysninger.
 Stk. 2.  

  

 Yderligere  

 oplysninger, herunder et eksemplar af en given titel, skal efter anmodning  

 indsendes  

 til Biblioteksstyrelsen  

.
 Stk. 3.  

  

 I tilfælde,  

 hvor det er en betingelse for udbetaling af afgift, at der tilvejebringes  

 særlig dokumentation, jf. § 19, stk. 1, skal dokumentationen være  

 tilvejebragt inden den 15. oktober året før, jf. § 19, stk. 2.
Grundlaget for afgiftsbetaling § 4.  

  

 Afgiften til de berettigede efter § 1 og § 2 fordeles efter et  

 pointsystem på grundlag af sidetal pr. titel og antallet af udlånsenheder pr.  

 titel, hvormed de berettigede er repræsenteret i bibliotekernes  

 bestandsindberetninger.
For lydbånd m.v. er grundlaget indlæste minutter i  

 stedet for sidetal.
Udlånsenheder og sidetal/minuttal § 5.  

  

 Antallet af udlånsenheder fastlægges på grundlag af bestandsindberetninger  

 fra  

 folkebiblioteker, folkeskolens biblioteker og Danmarks Blindebibliotek, i det  

 omfang disse biblioteker har deres bogbestand registreret i maskinlæsbar  

 form,  

 og indberetningerne indeholder de nødvendige data til beregning af afgiften.
 Stk. 2.  

  

 Indberetningerne skal for at kunne indgå i beregningsgrundlaget foreligge i  

 en  

 sådan elektronisk form, at de teknisk lader sig videreforarbejde i  

 Biblioteksstyrelsen. Årbøger skal for at indgå i beregningsgrundlaget være  

 indberettet på en sådan måde, at de enkelte årgange er udskilt fra hinanden.
 Stk. 3.  

  

 Biblioteksstyrelsen fastsætter nærmere retningslinjer for bibliotekernes  

 indberetninger.
 Stk. 4.  

  

 For  

 udlånsenheder af en given titel på et givet skolebibliotek afskæres to  

 tredjedele af de indberettede eksemplarer ud over 15 afrundet til hele bind,  

 jf. lovens § 4, stk. 6.
Stk. 5.  

  

 Ved en  

 udlånsenhed forstås den mindste enhed, der af et bibliotek registreres og  

 indberettes særskilt.
Udlånsenheden for bøger er et bind, for litteratur  

 indlæst på lydbånd m.v. en mappe med et eller flere lydbånd.
Sammensatte  

 materialer, f.eks. en bog og et bånd, udgør tilsammen en udlånsenhed.
 § 6.  

  

 Ved  

 fastlæggelsen af sidetal/minuttal anvendes de i Nationalbibliografien (den  

 nationalbibliografiske database) indeholdte oplysninger.
Pointtildeling § 7.  

  

 Bøger tildeles 1 point pr. side,  

 dog  

 således at 1)  

 	  

 billedbøger og  

 tegneserier tildeles 3 point pr. side, 2)  

 	  

 noder (musikalier)  

 tildeles 6 point pr. side, 3)  

 	  

 lyrik (digte) tildeles  

 6 point pr. side, og 4)  

 	  

 ordbøger mellem dansk  

 og fremmede sprog tildeles 1/3 point pr. side.
Stk. 2.  

  

 Lydbøger  

 m.v. tildeles 1/2 point pr. minut, dog således at 1)  

 	  

 billedbøger og  

 tegneserier tildeles 1 1/2 point pr. minut, 2)  

 	  

 lyrik (digte)  

 tildeles 3 point pr. minut, og 3)  

 	  

 ordbøger mellem dansk  

 og fremmede sprog tildeles 1/6 point pr. minut.
 Stk. 3.  

  

 Uanset  

 bestemmelserne i stk. 1 og 2 tildeles skønlitteratur for voksne, bortset  

 fra lyrik (digte), 1,7 point pr. side, henholdsvis 0,85 point pr. minut til  

 de  

 primære bidragydere.
Stk. 4.  

  

 Uanset  

 bestemmelserne i stk. 1 og 2 tildeles personer, der foretager  

 oversættelser, gendigtninger, genfortællinger og bearbejdelser fra  

 fremmedsprog, 1/3 point pr. side, henholdsvis 1/6 point pr. minut.
Personer,  

 der foretager oversættelser af lyrik (digte), tildeles dog 2 point pr. side,  

 henholdsvis  

 1 point pr. minut.
§ 8.  

  

 Ved  

 billedbøger og tegneserier, jf. § 7, stk. 1 og 2, forstås bøger,  

 som  

 i folke- og skolebibliotekernes fælles bibliografiske database og i  

 bibliotekernes kataloger er påført henholdsvis opstillingssignaturen »bi« og  

 »te« Stk. 2.  

  

 Ved noder  

 (musikalier), jf. § 7, stk. 1,  

 forstås bøger, som i Nationalbibliografien er registreret som noder.
 Stk. 3.  

  

 Ved lyrik  

 (digte), jf. § 7, stk. 1 og 2, forstås bøger, som i  

 Nationalbibliografien er registreret som lyrik (digte).
 Stk. 4.  

  

 Ved  

 ordbøger mellem dansk og fremmede sprog, jf. § 7, stk. 1 og 2,  

 forstås bøger, som i Nationalbibliografien er registreret som ordbøger med  

 fremmedsprog.
Stk. 5.  

  

 Ved  

 skønlitteratur, jf. § 7, stk. 3, forstås litteratur, som i  

 Nationalbibliografien er klassificeret som skønlitteratur.
Ved litteratur for  

 voksne, jf. § 7, stk. 3, forstås titler, der af Dansk  

 BiblioteksCenter  

 siden 1976 er angivet som sådan i forbindelse med registreringen i  

 Nationalbibliografien.  

 Ved litteratur for voksne udgivet før 1976 forstås titler, der af  

 Biblioteksstyrelsen i 2006 er angivet som sådan.
 Stk. 6.  

  

 Ved  

 oversættelser af lyrik (digte), jf. § 7, stk. 4, 2. pkt., forstås  

 bøger, der i Nationalbibliografien er klassificeret som oversat lyrik  

 (digte).
Flere berettigede § 9.  

  

 For  

 bøger, bortset fra antologier m.v., jf. § 10, med flere  

 afgiftsberettigede  

 fordeles det pointtal, som en bog opnår efter § 7 på grundlag af  

 Nationalbibliografiens oplysninger om primære og sekundære bidragydere.  

 Biblioteksstyrelsen kan dog i særlige tilfælde efter ansøgning fravige denne  

 opdeling i primære og sekundære bidragydere, jf. § 19, stk. 1, nr.  

 3,  

 og stk. 2.
Stk. 2.  

  

 Er der én  

 primær og én sekundær bidragyder, deles pointtallet med tre fjerdedele til  

 den  

 primære og en fjerdedel til den sekundære bidragyder.
Er der flere primære  

 bidragydere, deles tre fjerdedele ligeligt mellem dem.
Er der flere sekundære  

 bidragydere, deles én fjerdedel ligeligt mellem dem.
Er der udelukkende  

 primære  

 bidragydere, deles hele pointtallet ligeligt mellem dem.
 Særligt om antologier m.v.
 § 10.  

  

 Bestemmelserne i § 7, stk. 1-3 og 4, 2. pkt., om vægtning for  

 særlige  

 typer af litteratur finder ikke anvendelse ved fordeling af point til  

 antologier, andre samlingsværker eller årbøger.
 Stk. 2.  

  

 Pointtallet  

 for en antologi, et andet samlingsværk eller en årbog deles ligeligt mellem  

 de  

 berettigede bidragydere.
 § 11.  

  

 Bidrag til leksika, sangbøger og andre bøger med et meget stort antal  

 enkeltbidrag udløser kun biblioteksafgift til bidragydere, der er registreret  

 i  

 Nationalbibliografien.
 § 12.  

  

 Ved antologier og andre samlingsværker,  

 jf. § 10, forstås bøger, der i Nationalbibliografien er registreret som  

 samlingsværker.
 Stk. 2.  

  

 Ved  

 årbøger, jf. § 10, forstås bøger, der i Nationalbibliografien er  

 registreret som årbøger.
 Stk. 3.  

  

 Ved leksika  

 og sangbøger, jf. § 11, forstås bøger, der i Nationalbibliografien er  

 registreret som henholdsvis leksika og sangbøger.
Dokumentation § 13.  

  

 Udbetaling af afgift efter § 9 og § 10 for 1)  

 	  

 bøger med mere end 3  

 primære eller 3 sekundære bidragydere inden for en kategori af  

 afgiftsberettigede  

 (forfatter, komponist, illustrator, fotograf, redaktør m.v.), 2)  

 	  

 antologier, 3)  

 	  

 andre samlingsværker  

 og 4)  

 	  

 årbøger forudsætter, at den enkelte  

 bidragyder inden for den i § 19, stk. 2, fastsatte frist har  

 anmeldt  

 sin medvirken til Biblioteksstyrelsen og på forlangende indsendt kopi af  

 bogens  

 titelblad, kolofon, indholdsfortegnelse eller anden fyldestgørende  

 dokumentation, hvoraf det fremgår, hvem der har bidraget til bogen, og at  

 bidragene berettiger til afgift.
Særligt om oversættelser og oversatte bidrag § 14.  

  

 Såfremt flere personer har oversat en bog, deles pointtallet til oversætterne  

 ligeligt mellem dem.
Biblioteksstyrelsen kan dog i særlige tilfælde efter  

 ansøgning  

 fravige denne fordeling, jf. § 19, stk. 1, nr. 5, og stk. 2.
 Stk. 2.  

  

 Personer,  

 der har oversat bidrag til bøger, der ikke samlet kan betegnes som  

 oversættelser, modtager en tredjedel af det pointtal, som ville tilkomme dem  

 efter § 9 og § 10.
Pointværdi § 15.  

  

 Såfremt  

 dele af pointtallet for en bog med flere bidragydere ikke udløser afgift,  

 indgår disse dele ikke i den samlede pointsum.
§ 16.  

  

 Den  

 samlede pointsum, som er tildelt på grundlag af bestemmelserne i  

 §§ 4-14,  

 sættes i forhold til bevillingen på finansloven.
Biblioteksstyrelsen beregner  

 herefter, hvilket beløb der det pågældende år skal udbetales pr. point.
Den  

 enkelte berettigede modtager afgift svarende til det antal point, som  

 vedkommende har opnået.
 Stk. 2.  

  

 De i medfør  

 af beløbsgrænserne i § 17 frigjorte midler fordeles ved nye beregninger  

 mellem  

 afgiftsmodtagerne.
Beløbsgrænser § 17.  

  

 Efter lovens § 4, stk. 3, udbetales beløb under 1.535 kr. ikke.
 Stk. 2.  

  

 Efter  

 lovens § 4, stk. 4, foretages udbetaling af biblioteksafgift til en  

 berettiget person på følgende måde:
 1)  

 	  

 Beløb indtil 328.134  

 kr. udbetales uden reduktion.
 2)  

 	  

 Af beløb over 328.134  

 kr. og indtil 437.512 kr. udbetales halvdelen.
 3)  

 	  

 Af beløb over 437.512  

 kr. udbetales en tredjedel.
 Stk. 3.  

  

 Efter  

 lovens § 4, stk. 5, reguleres beløbsgrænserne i stk. 1 og 2  

 årligt fra 2003 med satsreguleringsprocenten, jf. lov om en  

 satsreguleringsprocent.
Frister § 18.  

  

 Tilmelding til biblioteksafgift efter § 3, stk. 1, skal for at  

 komme  

 i betragtning ved udbetalingen af afgift i et givet finansår ske inden den 1.  

 december året før.
 § 19.  

  

 Det er en forudsætning for at opnå biblioteksafgift eller ændring af  

 afgiften,  

 at den berettigede tilvejebringer fyldestgørende dokumentation i følgende  

 tilfælde:
 1)  

 	  

 Når en illustrator,  

 som har udført illustrationerne i en bog, ønsker omslagsillustrationen  

 medregnet  

 ved opgørelsen af sit bidrag til bogen, jf. § 1, stk. 1, nr. 3, må  

 det dokumenteres, at han eller hun har udført omslagsillustrationen.
 2)  

 	  

 Når en illustrator,  

 som har udført illustrationerne til en oversættelse, gendigtning,  

 genfortælling  

 eller bearbejdelse af et fremmedsproget værk til dansk, ønsker at opnå  

 biblioteksafgift, jf. § 1, stk. 1, nr. 4, må det dokumenteres, at  

 illustrationerne særligt er udført til denne oversættelse m.v.
 3)  

 	  

 Når en bidragyder til  

 en bog ønsker, at Biblioteksstyrelsen skal fravige Nationalbibliografiens  

 opdeling i primære og sekundære bidragydere, jf. § 9, stk. 1, må  

 det  

 dokumenteres, hvilke særlige forhold der kan begrunde en sådan fravigelse.
 4)  

 	  

 Når en bidragyder til  

 en bog med mere end 3 bidragydere inden for samme kategori af  

 afgiftsberettigede  

 eller til en antologi, et andet samlingsværk eller en årbog ønsker at opnå  

 biblioteksafgift, jf. § 13, må det dokumenteres, hvilke bidrag der  

 foreligger.
 5)  

 	  

 Når en oversætter  

 ønsker, at Biblioteksstyrelsen skal fravige den ligelige fordeling af en bogs  

 pointtal til oversættere, jf. § 14, stk. 1, må det dokumenteres,  

 hvilke særlige forhold der kan begrunde en sådan fravigelse.
 Stk. 2.  

  

 Ansøgning  

 og dokumentation efter stk. 1, nr. 1-5, skal for at komme i betragtning  

 ved udbetalingen af biblioteksafgift i et givet finansår være indsendt til  

 Biblioteksstyrelsen inden den 15. oktober året før.
Udbetaling § 20.  

  

 Biblioteksafgiften  

 udbetales for hvert finansår til den berettigede eller dennes bo, hvis  

 betingelserne  

 for udbetaling var opfyldt den 1. januar det pågældende år.  

 Biblioteksafgiften  

 udbetales én gang årligt, ved udgangen af juni måned.
Udbetaling kan ske  

 senere, når dette beror på den berettigedes forhold.
 Stk. 2.  

  

 Det  

 påhviler de berettigede at kontrollere oplysningerne på de ved udbetalingen  

 udsendte titellister og meddele Biblioteksstyrelsen eventuelle fejl eller  

 mangler inden den 15. oktober i udbetalingsåret.
 Klageadgang m.v.
 § 21.  

  

 Klager over fordelingen af biblioteksafgift for et givet finansår skal efter  

 lovens § 6 være indgivet til Biblioteksstyrelsen senest den 15. oktober  

 i  

 det pågældende år.
 § 22.  

  

 Afgørelser truffet af Biblioteksstyrelsen efter § 21 kan indbringes for  

 Biblioteksafgiftsnævnet, der har den endelige administrative afgørelse, jf.  

 lovens § 7.
Stk. 2.  

  

 Nævnet  

 består af 3 medlemmer.
Kulturministeren udpeger formanden, som skal have  

 administrativ  

 og juridisk sagkundskab, og et medlem, som skal have biblioteksfaglig  

 sagkundskab.
Et medlem udpeges efter indstilling fra Dansk Forfatterforening  

 som repræsentant for de berettigede.
Ministeren beskikker nævnets medlemmer  

 for  

 4 år ad gangen.
Kulturministeriet yder sekretariatsbistand til nævnet.
 Rådighedsbeløb for grammofonplader m.v.
§ 23.  

  

 Efter lovens § 8 opføres på finansloven årligt et rådighedsbeløb til  

 fordeling efter ansøgning til komponister, tekstforfattere, udøvende  

 kunstnere  

 og andre, hvis grammofonplader, cder, lydbånd og andre lydbærende  

 materialer  

 benyttes på bibliotekerne.
Det forudsættes, at de nævnte grammofonplader m.v.  

 er udgivet,  

 dvs. bragt i handelen  

 eller på anden måde spredt blandt almenheden, i Danmark.
§ 24.  

  

 Rådighedsbeløbet opdeles i to lige store dele for henholdsvis de skabende og  

 de  

 udøvende kunstnere.
Beløbet fordeles efter et skøn over de berettigedes  

 kvantitative  

 repræsentation i bibliotekerne med grammofonplader m.v.
Andre generelle  

 kriterier kan indgå ved afgørelsen.
Stk. 2.  

  

 Ansøgning  

 om at komme i betragtning ved fordeling af rådighedsbeløbet for det følgende  

 finansår skal med de nødvendige oplysninger indsendes til Biblioteksstyrelsen  

 på et ansøgningsskema, som rekvireres i Biblioteksstyrelsen.
Skemaet skal  

 være  

 returneret inden den 1. december.
 Stk. 3.  

  

 Musikgrupper, orkestre eller kor med 18 medlemmer og derover skal indsende en  

 kollektiv ansøgning.  

 En berettiget  

 person kan ikke søge individuelt for et bidrag til en titel, hvis der også  

 søges  

 kollektivt for samme bidrag.
 § 25.  

  

 Rådighedsbeløbet fordeles af et udvalg bestående af 7 medlemmer, der  

 beskikkes  

 af kulturministeren for 4 år.
Stk. 2.  

  

 1 medlem (formanden)  

 udpeges af ministeren. 1 medlem og 1 suppleant for medlemmet beskikkes efter  

 indstilling fra henholdsvis Dansk Komponist Forening, Danske Jazz-, Beat- og  

 Folkemusikautorer,  

 Danske Populær Autorer, Fællesrådet for Udøvende Kunstnere og Dansk  

 Skuespillerforbund.  

 1 medlem og 1 suppleant, der skal have særlig indsigt i bibliotekernes  

 anskaffelsespraksis med hensyn til grammofonplader m.v., beskikkes efter  

 indstilling fra Biblioteksstyrelsen.
Ministeren udpeger en næstformand blandt  

 de medlemmer, som er beskikket efter indstilling.
Bortset fra formanden kan  

 umiddelbar genbeskikkelse af udvalgets medlemmer ikke finde sted.  

 Biblioteksstyrelsen  

 yder sekretariatsbistand til udvalget.
 Stk. 3.  

  

 Udvalget  

 træffer den endelige administrative afgørelse vedrørende fordelingen af  

 rådighedsbeløbet.
Rådighedsbeløb for billedkunst § 26.  

  

 Efter lovens § 9 opføres på finansloven årligt et rådighedsbeløb til  

 fordeling efter ansøgning til billedkunstnere, hvis frembringelser i form af  

 originalkunst eller diasserier, grafik, fotografier og plakater benyttes på  

 bibliotekerne.
Det forudsættes, at de nævnte frembringelser er udgivet, dvs.  

 bragt i handelen eller på anden måde spredt blandt almenheden, i Danmark.
§ 27.  

  

 Rådighedsbeløbet for billedkunst fordeles efter et skøn over de berettigedes  

 kvantitative repræsentation i bibliotekerne med billedkunst.
Andre generelle  

 kriterier kan indgå i afgørelsen.
Stk. 2.  

  

 Ansøgning  

 om at komme i betragtning ved fordeling af rådighedsbeløbet for det følgende  

 finansår skal med de nødvendige oplysninger indsendes til Biblioteksstyrelsen  

 på et ansøgningsskema, som rekvireres i Biblioteksstyrelsen.
Skemaet skal  

 være  

 returneret inden den 1. december.
 § 28.  

  

 Rådighedsbeløbet fordeles af et udvalg bestående af 4 medlemmer, der  

 beskikkes  

 af kulturministeren for 4 år.
Stk. 2.  

  

 1 medlem  

 (formanden) udpeges af ministeren. 1 medlem og 1 suppleant for medlemmet  

 beskikkes efter indstilling fra Billedkunstnernes Forbund. 1 medlem og 1  

 suppleant beskikkes efter indstilling fra Dansk Fotografisk Forening, Dansk  

 Journalistforbund  

 og Tegnerne/Tegnerforbundet af 1919 i forening. 1 medlem og 1 suppleant, der  

 skal have særlig indsigt i bibliotekernes anskaffelsespraksis med hensyn til  

 billedkunst, beskikkes efter indstilling fra Biblioteksstyrelsen.
Ministeren  

 udpeger en næstformand blandt de medlemmer, som er beskikket efter  

 indstilling.  

 Bortset fra formanden kan umiddelbar genbeskikkelse af udvalgets medlemmer  

 ikke  

 finde sted.
Biblioteksstyrelsen yder sekretariatsbistand til udvalget.
 Stk. 3.  

  

 Udvalget  

 træffer den endelige administrative afgørelse vedrørende fordelingen af  

 rådighedsbeløbet.
 Ikrafttræden m.v.
 § 29.  

  

 Bekendtgørelsen træder i kraft den 1. januar 2007.
 Stk. 2.  

  

 Bekendtgørelse nr. 106 af 19. februar 2003 om biblioteksafgift ophæves.
