Bekendtgørelse om fiskeri med  

 toggergarn og pulsgarn i Skive-Karup Å I medfør af §§ 32, 40 og 130, stk. 2, i fiskeriloven, jf lov nr.  

 281 af 12. maj 1999, og efter bemyndigelse, fastsættes:
Anvendelsesområde § 1. Bekendtgørelsen finder anvendelse  

 på fiskeri i:
 1)	Skive-Karup Å fra Tuså stemmeværk til åens  

 udløb i Limfjorden.
 2)	Haderis Å fra Ginderskov bæk til Karup Å.
 3)	Åresvad Å fra Karup Mølle til Karup Å.
 4)	Høgil Bæk fra Høgil Mølle til Karup  

 Å.
Redskabet § 2. I denne bekendtgørelse forstås  

 ved toggerfiskeri: Et fiskeri med et drivende garn, der kan styres ved  

 hjælp af en stang eller en flyder.
Redskabet betjenes som et  

 håndredskab af en eller flere personer.
 Stk. 2. Ved toggerfiskeri gælder  

 følgende:
 1)	Redskabet må ikke anvendes faststående.
 2)	Mindstemaskemålet skal være 45 mm halvmaske (knude til  

 knude).
 3)	Redskabet må maksimalt have en længde svarende til  

 åens bredde på fiskepladsen.
 4)	Redskabet må højst fiske til midtstrøms.
 5)	Redskabet må ikke under brugen komme andre togger- eller  

 pulsgarn nærmere end 200 m og må ikke komme faststående  

 ruser nærmere end 20 m.
 6)	Det er tilladt at jage (pulse) fisk i redskabet.
Anvendelse § 3. Toggerfiskeri er tilladt i perioden 1. marts  

 til 31. oktober, begge dage inklusive.
Fiskeriet må kun udøves  

 af lodsejer og kun fra tirsdag kl. 00.00 til onsdag kl. 24.00.
 Stk. 2. Fisk, fanget ved toggerfiskeri, må kun  

 anvendes til eget forbrug.
 Stk. 3. Fisk, fanget ved toggerfiskeri, som ikke kan  

 eller skal anvendes til eget forbrug, skal straks genudsættes i frit  

 vand, så vidt muligt i levende tilstand, på en sådan  

 måde at fisken ikke genfanges af redskabet.
Straffe- og ikrafttrædelsesbestemmelser § 4. Overtrædelse eller forsøg  

 på overtrædelse af §§ 2 og 3 straffes med bøde.
 § 5. Bekendtgørelsen træder i kraft den 1.  

 november 2000 og gælder indtil udgangen af oktober 2005.
