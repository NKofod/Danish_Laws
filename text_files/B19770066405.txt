 I medfør af lov nr. 41 af 26. januar 1977 om handel med gødning og  

 grundforbedringsmidler m.m. - gødningsloven - fastsættes:
 Almindelige bestemmelser.
§ 1.  Landbrugsministeriets gødningstilsyn kan efter  

 ansøgning tillade, at en vare, der ikke er omfattet af definitionerne i  

 gødningslovens § 1, nr. 1-5, f.eks. et plantebeskyttelsesmiddel, sælges med  

 angivelse af indhold af plantenæringsstoffer.
Gødningstilsynet fastsætter i  

 hvert enkelt tilfælde, hvilken deklaration der skal anføres.
§ 2.  Gødningstilsynet kan efter ansøgning tillade, at  

 en af gødningsloven omfattet vare deklareres med et indhold af andre  

 grundstoffer en de, der er nævnt i lovens § 1, nr. 6, og i §14, stk. 9.  

 Ligeledes kan tilsynet efter ansøgning tillade, at kemiske forbindelser, som  

 hverken indeholder plantenæringsstoffer eller er grundforbedringsmidler, men  

 som angives at være virksomme på planterne, deklareres.
Gødningstilsynet kan  

 forlange oplysninger om, efter hvilke metoder det pågældende stof er bestemt,  

 og fastsætter i hvert enkelt tilfælde, hvilken deklaration der skal anføres.
§ 3.  Gødningstilsynet kan efter ansøgning tillade, at  

 et affaldsstof, der er omfattet af bestemmelserne i gødningslovens § 2, stk.  

 4, nr. 2, sidste pkt., undtages fra lovens bestemmelser.
Ansøgningen herom  

 skal indeholde udførlige oplysninger om stoffets oprindelse og art samt  

 begrundelse for, at det ønskes undtaget fra lovens bestemmelser.
 § 4.  Bestemmelserne i gødningsloven, bortset fra de  

 bestemmelser, der angår en gødning, der betegnes som »EØF-GØDNING«,  

 kommer ikke til anvendelse på varer, der sælges i pakninger, der indeholder  

 mindre end de nedenfor mængder:
 § 5.  De i gødningslovens § 4, stk. 1, nr. 4, krævede  

 oplysninger om sælgerens (respektive producentens eller importørens) navn og  

 adresse kan for gødninger, der betegnes som »EØF-GØDNING«,  

 erstattes af navn og adresse på den, der er ansvarlig for markedsføringen,  

 såfremt vedkommende har sit hjemsted inden for Det europæiske økonomiske  

 Fællesskab.
 § 6.  Såfremt en vare markedsføres i emballage med  

 over 100 kg (storsække), kan den i gødningslovens § 6, stk. 1, angivne  

 mærkning undlades, mod at de i lovens § 4 krævede oplysninger gives på  

 ledsagedokumenterne (følgesedlerne), jfr. lovens § 6, stk. 2.
Stk. 2.  Såfremt en vare ligger på lager som løsvare -  

 herunder partier i storsække - skal varen i det mindste være mærket med  

 varens typebetegnelse.
Gødninger skal mærkes i overensstemmelse med  

 gødningslovens § 11, stk. 1 og 3. Mærkningen skal ske ved tydelig skiltning.
 Stk. 3.  Såfremt en vare sælges emballeret, skal  

 emballagen være lukket på en sådan måde eller ved hjælp af en sådan  

 anordning, at lukket, lukkets segl eller selve emballagen beskadiges  

 uopretteligt ved åbning af denne.
§ 7.  Den i gødningslovens § 8 påbudte anmeldelse af  

 typebetegnelse, handelsnavn, øvrige emballagemærkning og følgesedler skal ske  

 til landbrugsministeriets gødningstilsyn inden markedsføringen.
Anmeldelsen  

 skal, såfremt den angår emballerede varer, ledsages af et eksemplar af  

 emballagen i mærket stand eller indeholde en udførlig beskrivelse af  

 emballagemærkningen, og såfremt den angår uemballerede varer, ledsages af et  

 eksemplar af de følgesedler, der skal anvendes ved salg af varen.
 Stk. 2.  Producenter, der med henblik på salg fra kun  

 eet udsalgssted indkøber emballerede eller uemballerede varer, og som pakker  

 dem i egne emballager med højst 10 kg for gødninger og for  

 grundforbedringsmidler, der sælges efter vægt, og højst 50 liter for  

 grundforbedringsmidler, der sælges efter rumfang, og for voksemedier, er dog  

 fritaget for anmeldelsespligt, men er i øvrigt stillet som enhver anden  

 producent med hensyn til krav om mærkning m.v.
 § 8.  Den, der producerer eller importerer varer, som  

 er omfattet af gødningsloven, skal hvert år inden den 1. august give  

 landbrugsministeriets gødningstilsyn oplysning om mængden af hver enkelt  

 vare, som vedkommende i det sidst forløbne gødningsår (1. juli-30. juni), har  

 produceret eller importeret, og om hvilke varer vedkommende ønsker anmeldt i  

 det påbebyndte gødningsår.
 Stk. 2.  Producenter der i henhold til § 7, stk. 2, er  

 fritaget for anmeldelsespligten, er fritaget for at give de i stk. 1 nævnte  

 oplysninger.
 § 9.  For at tage hensyn til variationer, der opstår i  

 forbindelse med fremstilling, prøveudtagning og analyse, er der for indhold i  

 og egenskaber ved de fleste af de af gødningsloven omfattede varer fastsat  

 tolerancer.
 Stk. 2.  Hvor intet andet er nævnt, forstås ved  

 tolerance den tilladte negative afvigelse i det målte indhold fra den  

 deklarerede værdi.
 Stk. 3.  Hvor der ikke er fastsat nogen tolerance, er  

 den deklarerede værdi en minimumsværdi.
 St. 4. Der er ingen tolerancer på de i gødningsloven eller de i denne  

 bekendtgørelse og dens bilag fastsatte mindste- og størsteværdier.
Stk. 5.  Systematisk udnyttelse af de fastsatte  

 tolerancer er forbudt.
Gødninger.
§ 10.  Gødninger, der opfylder de i bilag I  

 specificerede krav til indhold, sammensætning og opløselighed m.v. af  

 hovednæringsstoffer og magnesium, skal typebetegnes som angivet i bilagets  

 litra A, spalte 2, og litra B, spalte 1. Dette gælder, hvadenten gødningerne  

 er faste eller flydende, eller om de er tilsat andre næringsstoffer eller  

 mikronæringsstoffer.
Gødninger med eet hovednæringsstof, der er sammensat af  

 flere af de i bilag I nævnte enkeltgødninger, skal typebetegnes efter  

 sammensætningen.
 Stk. 2.  Andre gødninger end de i stk. 1 anførte, skal  

 typebetegnes efter følgende retningsliner:
 Stk. 3.  Såfremt en gødning ikke kan typebetegnes efter  

 de i denne paragrafs st. 1 og 2, givne retningslinier, fastsættes  

 typebetegnelsen af landbrugsministeriets gødningstilsyn.
Stk. 4.  Faste gødninger, der opfylder de i bilag I  

 specificerede krav til indhold, sammensætning, opløselighed, m.v., kan  

 betegnes »EØF-GØDNING«.
Betegnelsen skal i så fald trykkes med  

 versaler.
Betegnelsen må ikke bruges for andre gødninger.
 Stk. 5.  Uanset bestemmelserne i stk. 1 og 2, kan en  

 gødning markedsføres under typebetegnelsen »væksthusgødning«, jfr.  

 § 12, § 14, stk. 9, og § 15, stk. 10. Betegnelsen »EØF-GØDNING« må  

 i så fald ikke anvendes.
 Stk. 6.  De ved bindestreger forbundne hele tal, der i  

 henhold til gødningslovens § 11, stk. 1, skal være anført i tilknytning til  

 typebetegnelsen på gødninger, der indeholder 2 eller 3 hovednæringsstoffer,  

 skal angive indholdet i vægtprocent af henholdsvis kvælstof (N), fosfor (P),  

 og kalium (K).
Stk. 7.  For de af stk. 1 omfattede gødninger med flere  

 hovednæringsstoffer skal de i stk. 6 anførte tal angive de for hver enkelt  

 gødning i bilag I specificerede opløselige mængder.
For gødninger med flere  

 hovednæringsstoffer som omfattes af stk. 2 og 3, skal tallene angive  

 indholdet i vægtprocent af henholdsvis vandopløseligt kvælstof (N), det i §  

 14, stk. 5 nævnte citratopløselige fosfor (P) og vandopløseligt kalium (K).
 Stk. 8.  Hvis en gødning indeholder eet eller flere af  

 de i gødningslovens § 1, nr. 6 c, anførte næringsstoffer, kan dette  

 deklareres, ligesom dette i så fald kan tilføjes typebetegnelsen.
 § 11.  Det kemiske symbol for et hovednæringsstof må  

 ikke indgå i typebetegnelsen for gødninger, der indeholder 2 eller 3  

 hovednæringsstoffer, såfremt de i bilag I, litra B, spalte 3 og 4 nævnte krav  

 til mindsteindhold af vedkommende hovednæringsstof ikke er opfyldt.
§ 12.  Såfremt en gødnings indhold af  

 mikronæringsstoffer svarer til eller overstiger nedenstående værdier, skal  

 indeholdet deklareres.
Såfremt indholdet af mikronæringsstoffer er mindre end  

 nedenstående værdier, må indholdet ikke deklareres.
 § 13.  Er en gødning fremstillet ved mekanisk  

 sammenblanding af faste gødninger, som efter sammenblandingen stadig  

 forefindes som adskilte enkeltgødninger, der ikke har undergået nogen  

 strukturændring, skal der i tilknytning til typebetegnelsen anføres  

 »mekanisk blanding«.
Stk. 2.  Er en gødning fremstillet ved at eet eller  

 flere næringsstoffer er påført ved sprøjtning eller pudring, skal der i  

 tilknytning til typebetegnelsen anføres »mekanisk blanding« Stk. 3.  Såfremt en gødning er fremstilling ud fra faste  

 eller flydende gødninger til en opløsning eller til en suspension, skal der i  

 tilknytning til typebetegnelsen anføres »opløsning« henholdsvis  

 »suspension«.
 § 14.  Indholdet af kvælstof, fosfor, kalium og  

 magnesium i gødninger, der typebetegnes efter § 10, stk. 1, skal deklareres  

 som foreskrevet i bilag I, litra A, spalte 6, og litra B, spalterne 5, 6 og  

 7.
 Stk. 2.  Indholdet af andre næringsstoffer og af  

 mikronæringsstoffer i gødninger, der typebetegnes efter § 10, stk. 1, skal  

 deklareres som foreskrevet i stk. 4. Dette gælder dog ikke et indhold af  

 magnesium, der omfattes af bestemmelserne i stk. 1.
 Stk. 3.  Indholdet af næringsstoffer i alle andre  

 gødninger skal deklareres som foreskrevet i stk. 4.
 Stk. 4.  Deklarationen for det enkelte næringsstof skal  

 omfatte dettes mængde i vægtprocent af gødningen i foreliggende tilstand, og  

 i øvrigt således:
 Stk. 5.  Deklarationen af det i stk. 4 nævnte  

 citratopløselige fosfor (P) skal omfatte den mængde, der er opløseligt i  

 basisk ammoniumcitrat efter Petermann ved 20 grader C.
 Stk. 6.  Plantenæringsstofferne skal deklareres både ved  

 benævnelse og ved det kemiske symbol for det pågældende grundstof.
Stk. 7.  Indholdet af de enkelte hovednæringsstoffer og  

 andre næringsstoffer skal deklareres med een decimal.
Indholdet af de enkelte  

 mikronæringsstoffer skal deklareres med det i § 12 anførte antal decimaler.
 Stk. 8.  Kun gødninger, der højst indeholder 2 pct.  

 chlor (Cl), må betegnes som »chlorfattig«.
 Stk. 9.  Såfremt en gødning typebetegnes  

 »væksthusgødning«, skal det maksimale indhold af chlor (Cl) og  

 flour (F) deklareres.
 Stk. 10.  Urea (urinstof) må højst indeholde 1,2  

 vægtprocent biuret, C2O2N3H5.
 Stk. 11.  Såfremt en gødning angives at have en  

 neutraliserende virkning (kalkvirkning), skal denne bestemmes og deklareres  

 efter de for grundforbedringsmidler fastsatte regler.
 § 15.  For gødninger, som indeholder eet  

 hovednæringsstof, og hvis typebetegnelse er nævnt i bilag I, gælder de  

 tolerancer, der er fastsat i bilag II.
 Stk. 2.  For gødninger, som kun indeholder eet  

 hovednæringsstof, og som er sammensat af flere af de i bilag I nævnte  

 enkeltgødninger, er tolerancen det vejede gennemsnit af komponenternes  

 tolerancer.. For flydende ammoniak er tolerancen på kvælstofindholdet 0,5  

 vægtprocent.
 Stk. 3.  For andre gødninger med eet hovednæringsstof  

 end de under stk. 1 og 2 nævnte, er tolerancen for dette hovednæringsstof 5  

 pct. af det deklarerede indhold.
Stk. 4.  For gødninger, som indeholder flere  

 hovednæringsstoffer, hvis mængde i vægtprocent svarer til eller overstiger  

 3,0 for kvælstof (N), 2,2 for fosfor (P) eller 4,1 for kalium (K), gælder de  

 tolerancer, der er fastsat i bilag II.
Såfremt indholdet ligger under de  

 nævnte størrelser, er tolerancen for de enkelte hovednæringsstoffer 20 pct.  

 af de deklarerede indhold.
 Stk. 5.  For gødninger, som indeholder eet eller flere  

 hovednæringsstoffer og som deklareres med indhold af andre næringsstoffer, er  

 tolerancen for disse andre næringsstoffer 0,54 vægtprocent, såfremt indholdet  

 af vedkommende næringsstof overstiger eller er lig med 2,0 vægtprocent,  

 medens tolerancen er 25 pct. af det deklarerede indhold, såfremt indholdet af  

 vedkommende næringsstof er under 2,0 vægtprocent.
 Stk. 6.  Reglerne i stk. 5 gælder ikke for magnesium,  

 såfremt gødningen omfattes af stk. 1.
Stk. 7.  For gødninger, som indeholder eet eller flere  

 hovednæringsstoffer, og som samtidig indholder mikronæringsstoffer i mængder  

 på mindre end 0,01 vægtprocent er tolerancen for hvert enkelt  

 mikronæringsstof 50 pct. af de deklarerede indhold.
For indhold på 0,01  

 vægtprocent eller mere, men mindre end 2,0 vægtprocent, er tolerancen for  

 hvert enkelt mikronæringsstof 25 pct. af det deklarerede indhold.
For større  

 indhold er tolerancen 0,5 vægtprocent for hvert enkelt mikronæringsstof.
 Stk. 8.  For gødninger, som ikke indholder  

 hovednæringsstoffer, men som enten kun indeholder andre næringsstoffer, kun  

 indeholder eet mikronæringsstof, eller som kun indeholder andre  

 næringsstoffer i blanding med mikronæringsstoffer, er tolerancen 3 pct. for  

 hvert af de deklarerede indhold.
 Stk. 9.  For gødninger, som kun er sammensat af flere  

 mikronæringsstoffer, er tolerancen for de enkelte mikronæringsstoffer 10 pct.  

 af de deklarerede indhold.
 Stk. 10  For gødninger, som typebetegnes  

 »væksthusgødning«, er tolerancerne for bor (B), molybdæn (Mo) og  

 jern (Fe) gældende både i opad- og nedadgående retning.
 Stk. 11  De i denne paragraf nævnte tolerancer gælder,  

 hvadenten gødningerne i markedsført tilstand er faste eller flydende.
 Komposteringspræparater.
 § 16.  Den, der udbyder et komposteringspræparat til  

 salg, skal på forlangende af landbrugsministeriets gødningstilsyn give  

 tilsynet oplysning om de analysemetoder, der er anvendt til bestemmelse af de  

 virksomme stoffer, der deklareres indeholdt i komposteringspræparatet, og som  

 ikke er plantenæringsstoffer.
 Grundforbedringsmidler.
 § 17.  Jordbrugskalktyper produceret af danske  

 råmaterialer, skal for hver hver vares vedkommende deklareres i en af  

 følgende findelingsgrader:
a.
Pulveriseret jordbrugskalk (0-1 mm) b.
Findelt jordbrugskalk (0-5 mm) c.
Knust jordbrugskalk (0-10 mm) d.
Harpet jordbrugskalk (0-20 mm).
 Findelingsgrader skal i hvert enkelt tilfælde godkendes af  

 landbrugsministeriets gødningstilsyn, under hensyntagen til varens hårdhed.  

 Sidste tal i benævnelsen angiver største partikelstørrelse for kvaliteten,  

 bestemt ved gennemgang af et sold med kvadratiske masker med nævnte vidde.  

 For de tre sidst nævnte kvaliteter skal 40 vægtprocent partikler kunne  

 passere et sold med 1 mm maskevidde.
 Stk. 2.  Dolomitkalktyper, d.v.s.  

 mangnesiumcalciumcarbonater med mindst 6 vægtprocent magnesium (Mg)i  

 foreliggende tilstand, må kun sælges såfremt følgende krav til findeling er  

 opfyldt.
Stk. 3.  For andre kalkningsmidler end de i stk. 1 og 2  

 nævnte kan gødningstilsynet under hensyntagen til kalkningsmidlets struktur  

 og hårdhed bestemme i hvilken findelingsgrad, varen må sælges.
Kravene hertil  

 kan ligge ud over det i stk. 1 og 2 nævnte.
 Stk. 4.  Gødningstilsynet kan tillade, at  

 kalkningsmidler af forskellig geologisk oprindelse sælges i blandet tilstand.  

 Ansøgning herom skal indeholde udførlig beskrivelse af det pågældende  

 produkt.
 Stk. 5.  Såfremt et kalkningsmiddel - bortset fra mergel  

 - i markedsført tilstand indeholder over 20 pct. vand, skal vandindholdet  

 deklareres i procent med det hele tal, der ligger nærmest over det med een  

 decimal bestemte analyseresultat.
 § 18.  Såfremt et grundforbedringsmiddel der sælges  

 efter vægt, deklareres med et indhold af plantenæringsstoffer, skal indholdet  

 heraf bestemmes efter de for gødninger fastsatte analysemetoder.
 Stk. 2.  Deklarationen for plantenæringsstoffer i et  

 grundforbedringsmiddel der sælges efter vægt, skal være som for gødninger.
Stk. 3.  Deklareres et grundforbedringsmiddel der sælges  

 efter vægt, med et indhold af andre næringsstoffer eller mikronæringsstoffer,  

 er disse næringsstoffer omfattet af de i § 15, stk. 5 henholdsvis stk. 7  

 nævnte tolerancer.
Såfremt der deklareres et indhold af eet eller flere  

 hovednæringsstoffer, er tolerancen 5 pct. for hvert af de deklarerede  

 indhold.
 § 19.  Ved salg af sphagnum skal sælgeren give  

 følgende oplysninger:
a. 1. For importerede varer: Varens oprindelsesland. 2. For dansk  

 producerede varer: Produktionsstedet.
Oplysningen skal gives i umiddelbart  

 tilknytning til og med samme typer som ordet sphagnum.
b.
Mængde i kubikmeter (eller liter) i upresset tilstand.
For  

 sammenpressede varer angives mængden inden sammenpresningen.
c.
For emballerede varer: Varens brugsvolumen angivet i liter.
d.
Findelingsgrad (fin, mellemfin, grov eller usorteret), jfr. stk. 4.
e.
Indhold af renaske i tørstoffet, angivet i vægtprocent med een decimal.
f. pH-værdi med een decimal.
Værdien angives som en nedre og en øvre  

 grænseværdi, hvis forskel højst må være 1 enhed.
g.
Omsætningsgrad, angivet i gram tørstof pr. liter vandmættet tørv, uden  

 decimal.
Angivelsen skal ske som en nedre og en øvre grænseværdi, hvis  

 forskel højst må være 20 enheder.
h.
Maksimalt indhold af sand, i vægtprocent af tørstoffet, angivet uden  

 decimal.
Stk. 2.  Ved salg af andre tørveprodukter en sphagnum  

 skal sælgeren oplyse varens produktionssted og typebetegnelse (højmosetørv,  

 lavmosetørv m.v.). Angivelsen af produktionsstedet skal ske i umiddelbar  

 tilknytning til typebetegnelsen.
Endvidere skal sælgereren give de i stk. 1,  

 litra b-h, anførte oplysninger.
 Stk. 3.  Såfremt et tørveprodukt sælges emballeret i  

 rammer, betragtes varen som uemballeret, og de påbudte oplysninger skal gives  

 på følgesedler.
Stk. 4.  Betegnelsen fin må kun anvendes for  

 tørveprodukter, der ved fremstillingen har passeret en sigte med en  

 maskevidde på 20 mm.
Betegnelsen mellemfin må kun anvendes for  

 tørveprodukter, der ved fremstillingen er blevet tilbageholdt af en sigte med  

 en maskevidde på 20 mm og har passeret en sigte med en maskevidde på 40 mm.  

 Betegnelsen grov skal anvendes for tørveprodukter, der ved fremstillingen er  

 blevet tilbageholdt af en sigte med en maskevidde på 40 mm.
Betegnelsen  

 usorteret skal anvendes for tørveprodukter, der ikke betegnes som foran.
 Stk. 5.  Indhold af plantenæringsstoffer i og egenskaber  

 ved et organisk grundforbedringsmiddel skal bestemmes efter de i § 22, stk.  

 2, anførte metoder.
Stk. 6.  Såfremt en organisk grundforbedringsmiddel er  

 tilsat et kalkningsmiddel, skal dettes form (f.eks. hydratkalk) eller  

 geologiske oprindelse (f.eks. dolomitkalk, skrivekridt) angives.
Den tilsatte  

 mængde skal angives i kg pr. kubikmeter af produktet i upresset tilstand, med  

 een decimal.
§ 20.  Ved salg af grundforbedringsmidler, som ikke er  

 kalkningsmidler og som ikke er omfattet § 19, stk. 1 eller 2, skal de i  

 gødningslovens § 14, stk. 1 anførte oplysninger gives.
Landbrugsministeriets  

 gødningstilsyn kan derudover bestemme hvad der skal deklareres.
 Voksemedier.
 § 21.  Den i gødningslovens § 17, stk. 1, nævnte  

 tilføjelse om et voksemedies art skal angive voksemediets hovedbestanddel.
 Stk. 2.  Ved salg af voksemedier, der er baseret på  

 sphagnum, skal sælgeren, udover de i gødningslovens § 17, stk. 1 og 2 krævede  

 oplysninger, give følgende oplysninger:
 a. 1. For importerede varer: Varens oprindelsesland. 2. For dansk  

 producerede varer: Produktionsstedet.
b.
Mængden i kubikmeter (eller i liter) i upresset tilstand.
For  

 sammenpressede varer angives mængden inden sammenpresningen.
c.
For emballerede varer: Varens brugsvolumen, angivet i liter.
d.
Findelingsgraden af grundmaterialet (fin, mellemfin, grov eller  

 usorteret), jfr. § 19, stk. 4.
e.
Omsætningsgrad af grundmaterialet, angivet i gram tørstof pr. liter  

 vandmættet tørv, uden decimal.
Angivelsen skal ske som en nedre og en øvre  

 grænseværdi, hvis forskel højst må være 20 enheder.
f. pH-værdi med een decimal.
Værdien angives som en nedre og en øvre  

 grænseværdi, hvis forskel højst må være 1 enhed.
g.
Ledningsværdi med een decimal.
Værdien angives som en nedre og en øvre  

 grænseværdi, hvis forskel højst må være 2 enheder.
h.
Indholdet af hovednæringsstoffer og magnesium.
Angivelsen af de enkelte  

 næringsstoffer skal ske som en nedre og en øvre grænseværdi, hvis forskel  

 højst må være, for:
i.
Tilsat mængde af mikronæringsstoffer, for hvert enkelt stof i gram pr.  

 kubikmeter, med højst een decimal.
j.
Calciumtal uden decimal.
Angivet som en mindsteværdi.
Stk. 3.  Ved salg af voksemedier, der er baseret på  

 andet organisk materiale en sphagnum, skal sælgeren, udover det i  

 gødningslovens § 17, stk. 1 og 2 anførte, give de i stk. 2, litra a, b, c, d,  

 f, g, h, i, og j anførte oplysninger.
Hidrører et indhold af  

 mikronæringsstoffer naturligt fra voksemediets grundbestanddele, skal  

 mængderne af disse bestemmes efter de i § 22, stk. 2, anførte metoder.
De  

 således bestemte indhold skal deklareres i stedet for de foran, under litra  

 i, nævnte.
Stk. 4.  Såfremt et voksemedium er tilsat et  

 kalkningsmiddel, skal dettes form (f.eks. hydratkalk) eller geologiske  

 oprindelse (f.eks. dolomitkalk, skrivekridt) angives.
Den tilsatte mængde  

 skal angives i kg pr. kubikmeter af produktet i upresset tilstand, med een  

 decimal.
Stk. 5.  Ved salg af voksemedier, der er baseret på  

 andre stoffer end de i stk . 2 og 3 nævnte, skal de i gødningslovens § 17,  

 stk. 1 og 2, anførte oplysninger gives.
Landbrugsministeriets gødningstilsyn  

 kan derudover bestemme, hvad der skal deklareres.
 Autoriserede laboratorier.
 § 22.  Bestemmelsen af indhold i og egenskaber ved de  

 af gødningsloven omfattede varer, skal ske efter de af landbrugsministeriet  

 autoriserede metoder.
Stk. 2.  Fælles Arbejdsmetoder for Jordbundsanalyser  

 skal anvendes for så vidt angår de i § 19, stk. 1, litra f, og § 21, stk. 2,  

 litra f, g, h og j, og stk. 3, 2. og 3. punktum, nævnte egenskaber eller  

 indhold.
Hvor en kulturkontrol-metode for gartnerijord findes, skal denne  

 anvendes.
Stk. 3.  Særtryk af de i stk. 1 og 2 nævnte metoder kan  

 købes hos J.H.
Schultz, Boghandel, Møntergade 19 1116 København K.
Stk. 4.  Hvor kemisk-tekniske forhold taler derfor, kan  

 landbrugsministeriets gødningstilsyn tillade anvendelse af andre  

 analyseforskrifter end de under stk. 1 og 2 nævnte.
Ansøgning herom indsendes  

 til gødningstilsynet indeholdende en udførlig begrundelse for ansøgningen.  

 Eksemplar af de således godkendte metoder kan rekvireres hos tilsynet.
 § 23.  Tilsynet med de autoriserede laboratorier  

 forestås af landbrugsministeriets tilsynsudvalg vedrørende de autoriserede  

 laboratorier.
 Stk. 2.  Tilsynet udøves af en af udvalgets formand på  

 dettes vegne antaget tilsynsførende efter derom af landbrugsministeren  

 fastsatte regler.
 Tilsyn m.v.
§ 24.  Udtagning af prøver, som en køber ønsker  

 undersøgt til konstatering af, om de af sælgeren givne oplysninger om varens  

 indhold er rigtige, skal foregå efter de regler, der er angivet i et særligt  

 skema til denne prøveudtagning.
Skemaet kan fås hos landbrugsministeriets  

 gødningstilsyn.
Undersøgelsen skal foregå på et af de i henhold til  

 gødningslovens § 19 autoriserede laboratorier.
§ 25.  Landbrugsministeriets gødningstilsyn har mod  

 legitimation adgang til virksomheder, der importerer, fremstiller eller  

 sælger de af loven omfattede varer, og er berettiget til hos importør,  

 producent, sælger eller forbruger at åbne emballager og udtage og til nærmere  

 undersøgelse medtage prøver af varer, der er omfattet af loven.
Der skal ydes  

 gødningstilsynet al fornøden oplysning og bistand ved dets eftersyn og  

 prøveudtagning.
 Stk. 2.  Prøver, der udtages af landbrugsministeriets  

 gødningstilsyn som led i tilsynets kontrol med lovens overholdelse, skal  

 udtages efter metoder, der er fastsat i en af landbrugsministeriet udarbejdet  

 instruks.
 § 26.  Udgifterne ved det i gødningslovens § 21, stk.  

 3, nævnte tilsyn dækkes ved afgifter, der af landbrugsministeriet for hvert  

 finansår pålignes producenter og importører af de af loven omfattede varer.
 Stk. 2.  Afgifterne, der erlægges for et finansår ad  

 gangen, fastsættes dels som en grundafgift på 500 kr. pr. anmeldt vare, dels  

 som en mængdeafgift beregnet på grundlag af størrelse af produktion og import  

 i det senest afsluttede gødningsår (1. juli-30. juni), jfr. § 8.
 Mængdeafgiften betales efter følgende takster:
a.
For gødninger, komposteringspræparater og kalkningsmidler - 5 øre pr.  

 ton.
b.
For grundforbedringsmidler der sælges efter vægt - bortset fra  

 kalkningsmidler - 8 øre pr. ton.
c.
For grundforbedringsmidler der sælges efter rumfang, men uden  

 deklareret indhold af plantenæringsstoffer - 6 øre pr. kubikmeter i upresset  

 tilstand.
d.
For grundforbedringsmidler der sælges efter rumfang, men med et  

 deklareret indhold af plantenæringsstoffer - 8 øre pr. kubikmeter i upresset  

 tilstand.
e.
For voksemedier - 8 øre pr. kubikmeter i upresset tilstand.
 Til ovennævnte afgifter kommer almindelig omsætningsafgift.
 Stk. 3.  De i stk. 2 anførte mængdeafgifter skal dog  

 ikke betales af en her i landet fremstillet vare i det omfang, der allerede  

 er betalt afgift af varenes enkelte bestanddele.
Stk. 4.  Såfremt tilsynets udgifter i det enkelte  

 finansår ikke dækkes af de i stk. 2 og 6 nævnte afgifter, fordeles det  

 manglende beløb forholdsmæssigt på de afgiftspligtige virksomheder efter de i  

 henhold til reglerne i stk. 2 pålignede beløb.
Et eventuelt overskydende  

 beløb fordeles tilsvarende.
Afgiftsbeløbene forfalder til betaling den 1.  

 december.
 Stk. 5.  Producenter, der i henhold til § 7, stk. 2, er  

 fritaget for anmeldelsespligt, er ikke omfattet af den i denne paragraf  

 omtalte afgiftspligt.
 Stk. 6.  Producenter eller importører, der vil påbegynde  

 markedsføring af en vare, der er omfattet af gødningslovens bestemmelser,  

 skal samtidig med den i lovens § 8 foreskrevne anmeldelse indbetalte en  

 anmeldelsesafgift på 500 kr.
 Stk. 7.  I 1978 korrigeres afgiften for hvert enkelt  

 firma forlods med en restafgift, beregnet på basis af det indbetalte a conto  

 beløb samt den anmeldte produktion og import for gødningsåret 1977-78. Ved  

 denne beregning anvendes de i landbrugsministeriets bekendtgørelse nr. 113 af  

 28. marts 1972 fastsatte takster.
 Straffebestemmelser.
 § 27.  Overtrædelse af § 6, stk. 2 og 3, § 7, stk. 1,  

 § 8, stk. 1, § 9, stk. 5, § 10, stk. 1 og 2, stk. 4, 2. og 3. punktum, stk.  

 5, 2. punktum, og stk. 6 og 7, §§ 11-14, § 17, stk. 1, 2 og 5, § 18, stk. 1  

 og 2, §§ 19-21, § 22, stk. 1 og 2 og § 25, stk. 1, 2. punktum straffes med  

 bøde.
 Stk. 2.  På samme måde straffes den, der undlader at  

 efterkomme påbud, der udstedes i medfør af denne bekendtgørelse.
 Ikrafttrædelse m.v.
 § 28.  Denne bekendtgørelse træder i kraft ved  

 bekendtgørelsen i Lovtidende.
 Stk. 2.  Bekendtgørelse nr. 264 af 18. juni 1963 om  

 handel med gødning og grundforbedringsmidler m.m. ophæves.
 § 29.  Mærket emballage og etiketter m.v., som  

 producenter, importører og forhandlere har på lager ved bekendtgørelsens  

 ikrafttrædelse, og som opfylder kravene i den hidtidige gødningslovgivning,  

 kan anvendes indtil 1. juli 1978, selv om de derpå anførte angivelser ikke er  

 i overensstemmelse med de nugældende regler.
 Landbrugsministeriet, den 15. december  

 1977.
P.
Dalsager.
 /Torkil Christensen.
 BILAG I:
 BILAG II.
 TOLERANCER.
 De tolerancer, der gælder for det deklarerede indhold af næringsstoffer i  

 de forskellige typer gødning, er følgende:
A.
Gødninger, som kun indeholder eet hovednæringsstof For så vidt angår det deklarerede indhold af de forskellige  

 kvælstofforbindelser eller de deklarerede opløseligheder af fosfor, er  

 tolerancerne 1/10 af det totale indhold af det pågældende næringsstof med et  

 maksimum på 2 vægtprocent for kvælstof og 0,9 vægtprocent for fosfor,  

 forudsat at totalindholdet af det pågældende næringsstof ligger inden for de  

 grænser, der er fastsat i bilag I og de tolerancer, der er fastsat ovenfor.
