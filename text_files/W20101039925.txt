Ankestyrelsens principafgørelse 225-10 om arbejdsløshedsforsikring - optagelse - A-kasse - dimittendsats - bopæl - ophold Resume:
 Personer, der på baggrund af en erhvervsmæssig uddannelse søger om optagelse i en dansk a-kasse, skal have bopæl og ophold i Danmark både umiddelbart før, uddannelsen bliver påbegyndt, og senest 2 uger efter uddannelsens afslutning.
 Borgeren opfyldte ikke disse betingelser, fordi hun både før påbegyndelsen af uddannelsen og efter uddannelsens afslutning havde bopæl i Sverige.
 Borgeren kunne derfor ikke optages i en dansk a-kasse på baggrund af sin uddannelse.
 Love:
Lov om arbejdsløshedsforsikring - lovbekendtgørelse nr. 574 af 27. maj 2010 - § 41, stk. 1, nr. 1, § 41, stk. 7 og § 41, stk. 8 Bekendtgørelser:
Arbejdsdirektoratets bekendtgørelse nr. 1469 af 21. december 2005 om optagelse som lønmodtager m.fl., selvstændig erhvervsdrivende og nyuddannet i en a-kasse - § 5, stk. 3 Afgørelse:
 Ankestyrelsens Beskæftigelsesudvalg har i møde truffet afgørelse i NNs sag om optagelse i en a-kasse.
 Resultatet er:
  NN kan ikke blive optaget i en dansk a-kasse på baggrund af sin uddannelse.
 Vi tiltræder således Arbejdsdirektoratets afgørelse.
Begrundelsen for afgørelsen Vi finder, at NN ikke kan blive optaget i en dansk a-kasse på baggrund af sin uddannelse, fordi hun ikke opfylder betingelserne for bopæl og ophold i Danmark.
 Vi har lagt vægt på, at det følger af reglerne, at personer, der søger om optagelse på baggrund af en erhvervsmæssig uddannelse, skal have bopæl og ophold i Danmark umiddelbart før, at uddannelsen bliver påbegyndt, og senest 2 uger efter, at uddannelsen er afsluttet.
 Vi har i den forbindelse lagt vægt på, at NN ifølge oplysningerne i sagen hverken havde bopæl i Danmark umiddelbart før, uddannelsen blev påbegyndt, eller efter uddannelsens afslutning.
 Vi finder ikke, at det i klagen anførte omkring arbejdskraftens frie bevægelighed kan føre til et andet resultat, idet NN ikke kan få en bedre retsstilling, end der er hjemmel til i reglerne.
 Vi har lagt til grund for afgørelsen, at NN har søgt om optagelse i a-kassen på baggrund af sin professionsbachelor i Ernæring og Sundhed.
 Vi har videre lagt til grund, at der er tale om en erhvervsmæssig uddannelse.
 Vi har videre lagt til grund, at NN ifølge sit eksamensbevis dimitterede den 26. juni 2009.
 Vi har endvidere lagt til grund, at NN har haft bopæl i Sverige både umiddelbart før, uddannelsen blev påbegyndt og efter uddannelsens afslutning.
Oplysninger i sagen Vi har afgjort sagen på grundlag af:
