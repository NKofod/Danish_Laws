 Under 14. Juni 1928 er der mellem den danske og de Amerikanske Forenede  

 Staters Regering afsluttet følgende Voldgiftstraktat:
HANS MAJESTÆT KONGEN AF DANMARK OG ISLAND OG DE AMERIKANSKE FORENEDE  

 STATERS PRÆSIDENT, der er besluttet paa, saavidt det staar i deres Magt, at forebygge enhver  

 Forstyrrelse af det fredelige Forhold, der altid har bestaaet mellem Danmark  

 og de Amerikanske Forenede Stater; der paany ønsker at bekræfte deres Tilslutning til en Politik, som gaar ud  

 paa at underkaste alle retlige Tvistigheder, som maatte opstaa mellem de to  

 Lande, en upartisk Afgørelse; og som er besjælet af Ønsket om ved deres Eksempel ikke blot at vise deres  

 Fordømmelse af Krig som et Middel for national Politik i deres indbyrdes  

 Forhold, men ogsaa at fremskynde det Tidspunkt, da en Forbedring af den  

 internationale Ordning til fredelig Afgørelse af mellemfolkelige Tvistigheder  

 for stedse har fjernet Muligheden af Krig imellem nogen af Verdens Magter; har besluttet at afslutte en ny Voldgiftstraktat, der udvider den i  

 Washington den 18. Maj 1908 undertegnede og den 29. Marts 1914 udløbne  

 Voldgiftskonventions Omfang og Forpligtelser, og har i den Hensigt som deres  

 Befuldmægtigede henholdsvis udnævnt HANS MAJESTÆT KONGEN AF DANMARK OG ISLAND:
Hr.
Constantin Brun, Hans Majestæts overordentlige Gesandt og  

 befuldmægtigede Minister i Washington; DE AMERIKANSKE FORENEDE STATERS PRÆSIDENT:
Hr.
Frank B.
Kellogg; de Forenede Staters Statssekretær; som efter at have meddelt hinanden deres Fuldmagter, der befandtes i god  

 og behørig Form, er blevet enige om følgende Artikler:
 Artikel I.
 Alle Tvistigheder vedrørende internationale Spørgsmaal, der angaar de Høje  

 Kontraherende Parter som Følge af, at et Retskrav gøres fældende af den ene  

 mod den anden i Henhold til en Traktat eller paa anden Maade, som det ikke  

 har været muligt at bilægge ad diplomatisk Vej, som ikke er blevet bilagt  

 efter at være blevet henvist til den staaende internationale Kommission, der  

 er oprettet i Henhold til den i Washington den 17. April 1914 undertegnede  

 Traktat, og som ifølge deres Natur er retlige, idet de kan afgøres ved  

 Anvendelse af Grundsætningerne om Ret eller Billighed, skal forelægges den  

 ved Konventionen af 18. Oktober 1907 oprettede permanente Voldgiftsdomstol i  

 Haag eller en anden kompetent Domstol, hvilket i hvert enkelt Tilfælde skal  

 afgøres ved særlig Overenskomst, der, hvis det er nødvendigt, skal indeholde  

 Bestemmelser om Sammensætningen af en saadan Domstol, bestemme dens  

 Kompetence, formulere Stridsspørgsmaalet eller Spørgsmaalene og fastsætte  

 Vilkaarene for Forelæggelsen.
 Den særlige Overenskomst skal i hvert enkelt Tilfælde for Danmarks  

 Vedkommende afsluttes i Overensstemmelse med dets forfatningsmæssige Regler  

 og for de Amerikanske Forenede Staters Vedkommende af de Amerikanske Forenede  

 Staters Præsident efter at have indhentet Senatets Betænkning og Samtykke  

 hertil.
 Artikel II.
Denne Traktats Bestemmelser skal ikke kunne paakaldes med Hensyn til nogen  

 Tvistighed, hvis Genstand Artikel III.
 Denne Traktat skal ratificeres af Danmark i Overensstemmelser med dets  

 forfatningsmæssige Regler og af de Amerikanske Forenede Staters Præsident  

 efter at have indhentet Senatets Betænkning og Samtykke hertil.
 Ratifikationerne skal udveksles i Washington saa snart som muligt, og  

 Traktaten skal træde i Kraft paa Datoen for Ratifikationernes Udveksling.  

 Denne skal derefter vedblivende forblive i Kraft, medmindre og indtil den  

 bringes til Ophør med et Aars skriftligt Varsel fra en af de Høje  

 Kontraherende Parter til den anden.
 Til Bekræftelse heraf har den paagældende Befuldmægtigede undertegnet  

 denne Traktat i to Eksemplarer i det danske og det engelske Sprog, saaledes  

 at begge Tekster har samme Gyldighed, og forsynet den med deres Segl.
 Udfærdiget i Washington, den fjortende Dag af Juni Nitten hundrede og Otte  

 og Tyve.
(L.
S.) C.
Brun.
(L.
S.) Frank B.
Kellogg.
Ratifikationerne er de 17. April d.A. blevet udvekslet i Washington, D.C.,  

 og Traktaten er i Overensstemmelse med Art. 18 i Pagten for Folkenes Forbund  

 den 23. April d.
A. blevet registreret ved Folkeforbundssekretariatet under  

 Nr. 1995.
 Hvilket herved bringes til almindelig Kundskab.
 Udenrigsministeriet, den 4. Maj 1929.
P.
Munch.
