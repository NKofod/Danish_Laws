 Bekendtgørelse om ændring af bekendtgørelse om direkte støtte til landbrugere efter grundbetalingsordningen m.v.
§ 1 I bekendtgørelse nr. 1259 af 26. oktober 2016 om direkte støtte til landbrugere efter grundbetalingsordningen m.v. foretages følgende ændringer:
 1. Indledningen affattes således:
 »I medfør af § 1, stk. 1-5, § 1 a, stk. 1 og 2, § 4, stk. 1, § 24 og § 27 i bekendtgørelse af lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (Landbrugsstøtteloven), jf. lovbekendtgørelse nr. 20 af 4. januar 2017, fastsættes efter bemyndigelse i henhold til § 5, stk. 1, nr. 1, i bekendtgørelse nr. 512 af 23. april 2015 om NaturErhvervstyrelsens opgaver og beføjelser:«.
 2. § 31, stk. 2 og 3, affattes således:
»Stk. 2. Efterafgrøder i form af udlæg af græs eller andre urteagtige planter, jf. stk. 1, nr. 1, der anmeldes som miljøfokusområder, skal senest være udsået i hovedafgrøden 31. maj i ansøgningsåret.
Hvis hovedafgrøden er majs, skal udlæg af græs eller andre urteagtige planter dog senest være udsået 30. juni i ansøgningsåret. Øvrige efterafgrøder, jf. stk. 1, nr. 2, udsås i perioden 1. juli til og med 1. august.
Efterafgrøder, der består af korsblomstrede afgrøder, honningurt, almindelig rug, stauderug og vårbyg skal dog senest være udsået 20. august i ansøgningsåret.
Stk. 3. Nedpløjning, nedvisning eller anden form for destruktion af efterafgrøder, der anmeldes som miljøfokusområder, må tidligst ske 20. oktober i ansøgningsåret.« 3. § 31, stk. 5 og 6, affattes således:
»Stk. 5. Slæt på og afgræsning af arealer med udlæg af græs eller andre urteagtige planter, jf. stk. 1, nr. 1, der anmeldes som miljøfokusområder, er tilladt, såfremt plantedækket forsat har en tilstrækkelig dækningsgrad til at fremstå veletableret og jævnt fordelt over hele arealet.
Slæt på eller afgræsning af arealer med blandinger af efterafgrøder, jf. stk. 1, nr. 2, der anmeldes som miljøfokusområder, er ikke tilladt.
Slåning af arealer med efterafgrøder, der anmeldes som miljøfokusområder, er tilladt i tilfælde af frøsætning, såfremt plantedækket forsat har en tilstrækkelig dækningsgrad til at fremstå veletableret og jævnt fordelt over hele arealet.
Stk. 6. De afgrøder, der kan anvendes som efterafgrøder i medfør af bekendtgørelse om plantedække og om dyrkningsrelaterede tiltag, kan indgå i blandinger, som kan anvendes til at opfylde kravet i stk. 1, nr. 2. Blandingerne skal bestå af mindst to afgrøder.« § 2 Bekendtgørelsen træder i kraft den 1. juli 2017.
