 Resumé  



  

 En andelshaver i et vandværk afviste at bruge en udvendig vandmåler som  

 blev udleveret af vandværket, og opsatte i stedet sin egen indvendige måler.
Efter anmodning fra vandværket påbød kommunen andelshaveren at  

 opsætte værkets udvendige måler.
Påbudet blev ikke fulgt.
Ved en  

 efterfølgende  

 straffesag blev andelshaveren frifundet da retten lagde til grund at der  

 lovligt var opsat en indvendig vandmåler.
 Vandværket fastsatte i stedet andelshaverens forbrug efter et  

 skøn.  

 Da andelshaveren ikke ville betale  

 for dette forbrug, afbrød vandværket leveringen af vand.
 Forbrugerklagenævnet mente ikke det skønsmæssigt fastsatte  

 forbrug kunne kritiseres, og Miljøstyrelsen og tilsynsrådet udtalte begge at  

 vandværket ved manglende betaling som udgangspunkt var berettiget til at  

 afbryde leveringen.
 Andelshaveren klagede til ombudsmanden over at kommunen ikke  

 ville indgive politianmeldelse mod vandværket.
Ombudsmanden udtalte at kommunen ikke havde tilsidesat sin  

 tilsynsforpligtigelse over for vandværket.
Ombudsmanden henviste bl.a. til at  

 der havde været en sådan tvivl om hvorvidt vandværket havde tilsidesat  

 lovgivningens bestemmelse,r at kommunen ikke havde haft pligt til at gribe  

 ind.  

 (J.nr. 2000-3368-150).
Omfanget af kommunens tilsynsforpligtelse efter  

 vandforsyningsloven.
Klarhedskriteriet På en ekstraordinær  

 generalforsamling i andelsselskabet X Vandværk den 28. september 1994 blev  

 det  

 besluttet der skulle opsættes vandmålere og etableres vandmålerbrønde hos  

 værkets andelshavere.
 Den 1. marts 1995 skrev X  

 Vandværk til A om opsætning af vandmåler og etablering af målerbrønd og  

 oplyste  

 samtidig at fristen for indgivelse af ansøgning  på et medsendt  

 ansøgningsskema  om opsætning af indvendig vandmåler var 14. april  

 1995.
Den 12. april 1995 meddelte  

 A skriftligt X Vandværk at han ønskede dispensation til opsætning af egen  

 vandmåler indvendigt i sit helårshus.
A anvendte ikke det medsendte  

 ansøgningsskema.
X Vandværk erindrede A om  

 ansøgningsskemaet den 18. april 1995. Vandværket skrev den 10. maj 1995 til A  

 at man ikke havde modtaget nogen ansøgning fra ham om indvendig opsætning af  

 vandmåler, og at man derfor regnede med at vandværket skulle etablere  

 udvendig  

 målerbrønd.
A fik samtidig frist til 22. maj 1995 for indsendelse af  

 ansøgning om  

 indvendig opsætning af vandmåler med anvendelse af et medsendt  

 ansøgningsskema.
Den 15. august 1995 skrev A  

 til X Vandværk at han inden udgangen af 1995 agtede at installere egen  

 vandmåler indvendigt i huset.
A skrev videre at uanmodet arbejde udført på  

 hans  

 ejendom ville blive politianmeldt.
 Herefter bad X Vandværk den  

 31. august 1995 Helsinge Kommune om  i henhold til vandværkets  

 regulativ  at  

 lade arbejdet med installation af vandmåler udføre på As bekostning.
Helsinge Kommune udstedte  

 den 19. juni 1996 et påbud til A om inden 20. juli 1996 at lade opsætte  

 vandmåler og eventuel målerbrønd på sin ejendom i overensstemmelse med de af  

 vandforsyningen fastsatte retningslinjer.
Kommunen overdrog den 27. september  

 1996 sagen til politiet med anmodning om tiltalerejsning.
Den 27. november 1997 blev A  

 ved retten frifundet for overtrædelse af bekendtgørelse nr. 525 af 14. juni  

 1996 om betaling for vand efter målt forbrug.
Retten udtalte i den  

 forbindelse  

 bl.a. følgende:
Således som sagen  

 foreligger oplyst for retten må det lægges til grund, at der på tiltaltes  

 ejendom  

  

 nu  

  

 er installeret en  

 indvendig vandmåler.
Retten må efter tiltaltes forklaring endvidere lægge til  

 grund, at installeringen er sket inden den 20. juli 1996. Da der ikke i den  

 relevante straffebelagte lovgivning er defineret hvad en lovlig vandmåler er  

 og  

 hvorledes korrekt installering af en sådan skal udføres, må retten  

 konkludere,  

 at tiltalte har efterkommet det af Helsinge kommune den 19. juni 1996  

 meddelte  

 påbud, hvorfor tiltalte vil være at frifinde for den rejste tiltale. X Vandværk afbrød første  

 gang vandforsyningen til As ejendom den 1. oktober 1997. Det fremgår af  

 materialet at baggrunden for afbrydelsen var at A ikke havde indbetalt det  

 fulde regningsbeløb med henvisning til at vandværket ikke ville opgøre hans  

 vandforbrug efter den installerede måler, men i stedet havde ansat  

 vandforbruget skønsmæssigt til 280 m3  

 fra året 1996 og fremover.
A indbragte sagen for  

 Forbrugerklagenævnet som ved afgørelse af 18. juni 1998 fandt  

  

 at  

  

 den måling som hans måler udviste,  

 ikke kunne lægges til grund, og  

  

 at  

  

 vandværkets skøn med hensyn til forbrugets størrelse faldt inden for de  

 rammer  

 som måtte gælde for en sådan skønsudøvelse.
Nævnet havde bl.a. lagt vægt på  

 følgende:
Det fremgår af vandværkets  

 regulativ pkt. 12.2, at målerne stilles til rådighed af vandforsyningen og  

 forbliver vandforsyningens ejendom.
Endvidere fremgår det af regulativets  

 pkt.  

 12.3, at det er vandforsyningen, der bestemmer vandmålernes størrelse og  

 type.
 Nævnet lægger vægt på, at  

 klagerne ubegrundet har modsat sig at opsætte den målertype, som indklagede  

 med  

 hjemmel i vedtægterne har bestemt skal installeres hos andelshaverne.
Det fremgår af den  

 sagkyndiges besvarelse af spørgsmål 1, at klagernes vandmåler ikke  

 registrerer  

 vandforbrug med samme nøjagtighed som indklagedes vandmåler.
Klagerne har  

 derved ikke overholdt bestemmelsen i regulativets pkt. 12.2.
 Endvidere har klagerne under  

 sagens behandling ikke været i stand til at dokumentere, hvem der har opsat  

 deres vandmåler, eller hvornår dette skete.
 På baggrund heraf finder  

 nævnet ikke at kunne lægge den måling  som klagernes måler udviser  

  til  

 grund.
Efter en samlet vurdering  

 finder nævnet, at indklagedes skøn med hensyn til forbrugets størrelse falder  

 inden for de rammer, der under de foreliggende omstændigheder må gælde for en  

 sådan skønsudøvelse. A indbetalte herefter det  

 resterende beløb og genåbningsgebyr hvorefter vandforsyningen blev  

 genoptaget.
 X  

 Vandværk afbrød vandforsyningen igen den 19. juli 1999 idet A i forbindelse  

 med  

 opkrævningen på ny afviste at betale for et skønnet forbrug på 280  

 m3.
 Kommunen forelagde i den  

 anledning en række spørgsmål for Miljøstyrelsen som den 9. september 1999  

 bl.a.  

 skrev følgende til kommunen:
(X) Vandværk, der forsyner  

 ovennævnte ejendom, har afbrudt vandforsyningen begrundet med, at ejeren ikke  

 har betalt den fulde opkrævede vandafgift for 1998. Vandværket har afregnet  

 på  

 baggrund af et skønnet årligt forbrug på 280 m3, idet vandværket  

 ikke kan godkende den af ejeren ønskede og opsatte måler.
Denne måler er ikke  

 identisk med den måler, der er blevet udleveret til den pågældende og de  

 øvrige  

 aftagere af vand fra (X) Vandværk.
 Med henvisning hertil og til  

 de medsendte sagsakter spørges om:
 Kan Helsinge Kommune pålægge vandværket at genåbne for  

 vandforsyningen til den påg. ejendom, når vandforbruget måles af en  

 vandmåler,  

 som ikke er godkendt af vandværket.
 Kan/skal kommunen give ejendommens ejer pålæg om at  

 opsætte den af vandværket krævede vandmåler.
 Handler vandværket lovligt ved at afbryde  

 vandforsyningen til ejendommen.
 Hvis der ikke kan stilles  

 krav om, at vandværkets måler skal benyttes, hvem skal da sørge for  

 vedligeholdelsen, som jo ellers jf. regulativet påhviler vandforsyningen.
Styrelsen skal understrege,  

 at den forelagte tvist og ovenstående spørgsmål omhandler bestemmelser bl.a.  

 om  

 regulativfortolkning omfattet af vandforsyningslovens kap. 9, som efter  

 lovens  

 § 76, stk. 1, nr. 4, ikke kan indbringes for styrelsen som klage.
Det samme  

 gælder for tvister, der reguleres af (målerbekendtgørelsen) Bekendtgørelse om  

 betaling for vand efter målt forbrug m.v. på ejendomsniveau (Miljø- og  

 Energiministeriets bekg. nr. 525 af 14. juni 1996).
 Styrelsen er derfor afskåret  

 fra at gå ind i en konkret vurdering af sagen eller dennes forhistorie og det  

 medsendte sagsmateriale, men kan alene udtale sig vejledende om de stillede  

 spørgsmål, hvis endelige afgørelse henhører under de almindelige domstole.
 ad 1. Efter  

 vandforsyningslovens § 65 er det kommunalbestyrelsen der påser, at loven og  

 de  

 regler, der er fastsat med hjemmel i loven, overholdes (jf. også ovennævnte  

 bekendtgørelses § 4). Tilsynet med at regulativbestemmelser overholdes, er  

 således også kommunalbestyrelsens forpligtelse.
Det fremgår af regulativet  

 for (X) Vandværk bl.a., at vandmålerens størrelse og type bestemmes af  

 vandforsyningen (jf. pkt. 12.3), og den kan (jf. pkt. 12.5) når som helst for  

 egen regning foretage udskiftning af måleren.
Efter § 2 i  

 målerbekendtgørelsen  

 stilles måleren til rådighed af vandforsyningen og forbliver dennes ejendom.
 Baggrunden for, at der ved  

 disse bestemmelser er tillagt vandforsyningen afgørende indflydelse på  

 hvilken  

 type måler, der skal opsættes inden for dens forsyningsområde er, at det  

 målte  

 forbrug for sammenlignelige enheder skal foregå på et helt ensartet grundlag.
Der er imidlertid ikke skabt  

 hjemmelsmæssigt grundlag for, at en vandforsyning kan lukke for  

 vandforsyningen  

 til en ejendom fordi dennes ejer har installeret en måler, som ikke er  

 godkendt  

 af vandforsyningen.
Kommunalbestyrelsen må som tilsynsmyndighed, hvor en  

 sådan  

 afbrydelse alene af denne årsag har fundet sted, foranledige en genoptagelse  

 af  

 forsyningen.
 ad 2. Spørgsmålet må  

 besvares bekræftende jf. ovenstående bemærkninger om kommunalbestyrelsens  

 beføjelser og forpligtelser som tilsynsmyndighed.
 ad 3. Mens der efter  

 vandforsyningslovens § 54 er tillagt en offentlig almen vandforsyning  

 udpantningsret for ikke betalte anlægs- og driftsbidrag ved levering af vand  

 fra en kommunal vandforsyning, har en privat almen vandforsyning ikke denne  

 adgang, men den kan ved manglende betaling af driftsbidrag lukke for  

 vandtilførslen.
 Miljøstyrelsen mener sig  

 ikke beføjet til at gå ind i spørgsmålet om lovligheden af en afbrydelse for  

 en  

 restance, der udover krav om betaling for et formodet faktisk forbrug  

 samtidig  

 ifølge ejeren af ejendommen indeholder et krav om betaling for et skønnet  

 (mer)forbrug, der må forstås som en sanktion for fraværet af en af  

 vandforsyningen godkendt måler.
ad 4. Spørgsmålet må anses  

 som besvaret ovenfor ad 2. Helsinge Kommune gav  

 herefter den 8. november 1999 X Vandværk påbud om at genåbne leveringen af  

 vand  

 til As ejendom.
Kommunen fandt at det af vandværket opkrævede  

 driftsbidrag var  

 uacceptabelt højt og udtryk for en sanktion for fraværet af en af  

 vandforsyningen  

 godkendt måler idet normalforbruget for en husstand som As typisk  

 ligger på  

 ca. halvdelen af det af vandværket skønnede.
Påbudet blev gentaget den 22.  

 november 1999 med bemærkning om at såfremt påbudet ikke var efterkommet  

 senest  

 den 24. november 1999, ville kommunen anmelde vandværket til politiet.  

 Vandværket efterkom påbudet.
A havde i mellemtiden  

 indbragt sagen for Tilsynsrådet for Frederiksborg Amt for så vidt angik  

 Helsinge Kommunes tilsyn med X Vandværk.
Tilsynsrådet udtalte den 4. januar  

 2000 bl.a. følgende:
Tilsynsrådet har fundet, at  

 Helsinge Kommune ikke har tilsidesat sin tilsynsforpligtelse.
Tilsynsrådet  

 har  

 lagt til grund, at (X) Vandværk er berettiget til at forlange måler opsat som  

 krævet, og når De har nægtet at følge dette krav, må Vandværket være  

 berettiget  

 til at opkræve vand efter et skønnet forbrug.
Tilsynsrådet har fundet, at  

 skønnet over Deres vandforbrug ikke er klart ulovligt. X Vandværk havde også  

 indbragt sagen for Tilsynsrådet for Frederiksborg Amt idet Helsinge Kommune  

 flere  

 gange havde afvist vandværkets anmodning om at lade vandværkets måler  

 installere på As ejendom for hans regning.
Tilsynsrådet udtalte i den  

 anledning den 10. maj 2000 at kommunens tilsynspligt ikke var tilsidesat idet  

 tilsynsrådet lagde vægt på at der forelå en straffedom der frifandt A for  

 ikke  

 at have installeret en lovlig måler.
Den 8. juni 2000 afbrød X  

 Vandværk igen vandforsyningen til As ejendom med henvisning til at A  

 ikke  

 havde betalt det fulde opkrævede driftsbidrag.
Helsinge Kommune skrev i den  

 anledning bl.a. følgende til X Vandværk den 9. juni 2000:
Hvis afbrydelsen af  

 vandforsyningen er identisk med de forhold, der medførte en afbrydelse af  

 vandforsyningen i 1999, skal nærværende skrivelse ligeledes betragtes som et  

 påbud iht. § 57, jvf. § 65 i Lov om Vandforsyning for således at reetablere  

 vandforsyningen til ejendommen inden 13. juni 2000. X Vandværk svarede den 13.  

 juni 2000 bl.a. følgende:
 Som anført i ( )s brev af  

 d.d. til Kommunen skyldes lukningen af vandforsyningen til ejendommen, at  

 ejeren ikke har betalt den fremsendte regning for det ansatte vandforbrug.  

 Lukning i anledning af restance med driftsbidrag er direkte hjemlet i  

 regulativet og fremgår ligeledes af Vandforsyningslovens motiver, hvorefter  

 private almene vandværker ikke har udpantningsret, men ret til at lukke for  

 vandet til inddrivelse af restancer.
 Kommunen har tidligere  

 påbudt vandværket at åbne for vandet til den pågældende ejendom med den  

 begrundelse, at det af vandværket skønnede forbrug indeholdt et pønalt moment  

 til fremkaldelse af (A)s opfyldelse af sin forpligtelse til at opsætte  

 en af  

 vandværket leveret måler i den af vandværket allerede etablerede målerbrønd.
Det er siden blevet  

 fastslået ved Tilsynsrådet, at den af vandværket afkrævede vandafgift ikke er  

 åbenbart urimelig, jfr. herved Tilsynsrådets afslag til (A) på hans klage  

 over  

 kommunens tidligere standpunkt.
En klage til Forbrugerklagenævnet har ført  

 til  

 samme resultat og på dette grundlag må jeg fastslå, at betingelserne for  

 lukning på grund af en restance med hensyn til et driftsbidrag, som ikke er  

 fundet kritisabelt har fuld hjemmel i regulativ m.v. A bad samme dato Helsinge  

 Kommune om at indgive politianmeldelse mod vandværket.
Den 20. juni 2000 meddelte  

 Helsinge Kommune igen påbud til vandværket om reetablering af vandforsyningen  

 inden 23. juni 2000. Påbudet blev ikke efterkommet, og Helsinge Kommune  

 indbragte herefter sagen for fogedretten med begæring om genåbning af  

 vandforsyningen ved umiddelbar fogedforretning.
Ved kendelse af 30. august  

 2000  

 nægtede fogedretten at fremme begæringen med henvisning til at der ikke i  

 vandforsyningsloven var hjemmel til at en kommune kunne tvangsfuldbyrde et  

 påbud ved umiddelbar fogedforretning.
Af udskrift af fogedbogen vedrørende  

 retsmøde d. 20. juli 2000 fremgår bl.a. følgende:
 Fogedretten foreslog  

 herefter følgende forlig ud fra friere rimelighedsbetragtninger:
Helsinge Kommune betaler for  

 etablering af vandmåler (3.093,73 kr.), der etableres tilgængeligt for  

 aflæsning og vandværket accepterer, at (A)s forbrug fra 1/9 1999  

 beregnes på  

 grundlag af et årsforbrug på 140 m3, indtil måler opsættes. X Vandværk accepterede  

 forliget med mindre ændringer.
Ved brev til advokatfirmaet af 29. juli 2000  

 afviste A at medvirke til indgåelse af forlig med vandværket.
 Helsinge Kommune kærede  

 herefter fogedrettens afvisningskendelse til Østre Landsret som den 25.  

 oktober 2000 stadfæstede afvisningen.
A havde i mellemtiden  

 adskillige gange skrevet til Helsinge Kommune og bedt om at kommunen  

 politianmeldte X Vandværk.
Kommunen afviste at indgive politianmeldelse med  

 henvisning til at der efter kommunens opfattelse ikke ville kunne opnås  

 strafferetlig dom over vandværket idet det næppe ville kunne påvises at  

 vandværket havde haft det fornødne forsæt til at begå en strafbar handling.
Den 2. november 2000 klagede  

 A til mig over at Helsinge Kommune havde afvist at indgive politianmeldelse  

 mod  

 X Vandværk.
A anførte bl.a. følgende til støtte for sin klage:
Sagsforløbet er i meget  

 korte træk, at det lokale private vandværk har afbrudt vandforsyningen på et  

 formelt grundlag i form af en konstrueret restance, der i realiteten er en  

 form  

 for chikane og direkte pengeafpresning.
Vandværket har valgt  

  

 skønsmæssigt  

  

 at ansætte husstandens  

 årlige forbrug til 280 kbm., hvilket er mere end det dobbelte af det  

 måleraflæste, faktiske forbrug.
Dette forbrug har vi rettidigt betalt for,  

 men  

 alligevel fastholder vandværket (X) Vandværk sin beslutning om ikke at  

 genåbne  

 for vores vandforsyning.
Tilsynsmyndigheden overfor  

 de lokale private vandværker er Helsinge Kommune, hvortil jeg har klaget over  

 forholdet og anmodet om, at kommunen rejser politisag mod (X) Vandværk for  

 overtrædelse af gældende lov på området.  

  

 Denne  

 anmodning har kommunen afvist  

  

 , til trods for at der her er tale om klart  

 strafbart forhold, jvfr. §§ 4-6 i Miljø- og Energiministeriets  

  

 bekendtgørelse nr. 525 af 14. juni 1996  

  

 (kopi vedlagt). Helsinge Kommune har ved flere lejligheder givet vandværket  

 skriftligt påbud om at retablere vandforsyningen, men værket lader kun hånt  

 om  

 disse påbud.
På baggrund heraf anlægger kommunen fogedsag ved retten om  

 tvangsfuldbyrdelse af kommunens påbud, men retten afviser at give kommunen  

 medhold.
Helsinge Kommune anker herefter Fogedrettens afgørelse til Østre  

 Landsret, som imidlertid giver Fogedretten medhold i, at denne ikke har  

 kompetence til at træffe afgørelse om en  

  

 genåbning  

  

 af vandforsyningen.
Her står vi så  uden hjælp  

 fra de offentlige myndigheder og uden udsigt til at få leveret det, som alle  

 kalder en menneskeret, og værende forudsætning for alt levende, nemlig VAND.  

 At  

 man som familie skal opleve sådan en situation i et retssamfund som det  

 danske  

 der hævdes at være både civiliseret og demokratisk  det er sørgeligt,  

 absurd  

 og overmåde grotesk. Helsinge Kommune meddelte A  

 den 16. november 2000 at vandforsyningen til hans ejendom måtte afklares  

 gennem  

 et civilt søgsmål, og at kommunen ikke ville foretage sig yderligere i sagen.
Den 28. november 2000 bad  

 jeg Helsinge Kommune om udlån af sagens akter.
Jeg modtog akterne den 4.  

 december 2000.
Ombudsmandens udtalelse Reglerne om kommunernes tilsyn med vandværkers overholdelse af  

 lovgivningen findes i § 65 i vandforsyningsloven (lovbekendtgørelse nr. 130  

 af 26. februar 1999 med senere ændringer). Bestemmelsen har følgende ordlyd:
   

  

 § 65. Kommunalbestyrelsen påser, at loven og de regler, der er fastsat  

 med hjemmel i loven, overholdes.
 Stk. 2.  

  

 Kommunalbestyrelsen påser, at påbud og forbud efterkommes, og at vilkår  

 fastsat i tilladelser overholdes.
 Stk. 3.  

  

 Bliver kommunalbestyrelsen opmærksom på et ulovligt forhold, skal den  

 foranledige det ulovlige forhold bragt til ophør, medmindre der er tale om  

 forhold af ganske underordnet betydning.
Stk. 4.  

  

 Er et påbud eller forbud ikke efterkommet inden den fastsatte frist, kan  

 kommunalbestyrelsen lade foranstaltningen udføre for den ansvarliges  

 regning. Bestemmelsens stk. 3 om kommunens pligt til at lovliggøre ulovlige forhold  

 blev indsat ved lov nr. 250 af 23. maj 1984 om ændringer af forskellige  

 miljø- og planlægningslove.
Tilsvarende bestemmelser blev ved samme lov  

 indsat i miljøbeskyttelsesloven (lovbekendtgørelse nr. 698 af 22. september  

 1998 med senere ændringer) og i vandløbsloven (lovbekendtgørelse nr. 404 af  

 19. maj 1992 med senere ændringer). I de almindelige bemærkningerne til  

 lovforslaget er bl.a. anført følgende (Folketingstidende 1983-84 (2. saml.),  

 tillæg A, sp. 1557):
Der foreslås derfor en lovfæstelse af en pligt til at søge  

 lovliggørelse i de enkelte planlægnings- og miljølove.
Det er herved  

 forudsat, at myndighedens pligt til at søge lovliggørelse kun omfatter  

 overtrædelser, der ikke er af ganske underordnet betydning. I overensstemmelse hermed indgår lovovertrædelsens grovhed i  

 tilsynsmyndighedens skøn ved vurderingen af  

 om en overtrædelse skal politianmeldes.
Ved grove overtrædelser kan der bestå  

 en  

 egentlig pligt for myndigheden til at politianmelde det ulovlige forhold, jf.  

 herom Karsten Revsbech Lærebog i Miljøret 2. udgave (1999), s.  

 346-348. Se  

 også Folketingets Ombudsmands beretning for året 1999, s. 693ff*   

 særligt s.  

 708  vedrørende Arbejdstilsynets praksis for indgivelse af  

 politianmeldelse.
 Proportionalitetsbetragtninger  

 svarende til ovenstående har også betydning for anklagemyndighedens vurdering  

 af eventuel påtaleopgivelse eller tiltalefrafald, jf. retsplejelovens  

 (lovbekendtgørelse nr. 857 af 12. september 2000) § 721, stk. 1, nr. 3, og §  

 722, stk. 1, nr. 5.
Pligten til at indgive  

 politianmeldelse beror ikke alene på om der er tale om en grov overtrædelse  

 af  

 lovgivningen.
Det må naturligvis også indgå om det med tilstrækkelig klarhed  

 er  

 godtgjort at lovgivningen er tilsidesat.
Dette følger af det almindelige  

 princip i retsplejelovens § 749, stk. 1 og 2, hvorefter politiet kan afvise  

 en  

 indgivet anmeldelse eller indstille en påbegyndt efterforskning såfremt der  

 ikke er grundlag for at indlede eller fortsætte efterforskningen.
Efter samme  

 princip kan anklagemyndigheden efter retsplejelovens § 721, stk. 1, nr. 1 og  

 2,  

 opgive påtale i tilfælde hvor sigtelsen har vist sig grundløs, eller hvor  

 videre forfølgning i øvrigt ikke kan ventes at føre til at sigtede findes  

 skyldig.
 Inden for  

 miljøbeskyttelseslovgivningen er princippet f.eks. kommet til udtryk i  

 Miljøstyrelsens vejledning om håndhævelse af miljøbeskyttelsesloven hvori  

 styrelsen bl.a. har anført følgende vedrørende en tilsvarende bestemmelse i  

 miljøbeskyttelsesloven om myndighedernes pligt til lovliggørelse (vejledning  

 nr. 12, 1992, s. 23-24):
 Det bør dog altid indgå i  

 tilsynsmyndighedens vurdering af, om der skal indgives politianmeldelse, om  

 sagen er egnet til strafferetlig forfølgelse ved domstolene, herunder om den  

 kan holde.
Påbegyndes aktiviteter, hvor  

 forudgående tilladelse er nødvendig, f.eks. efter miljølovens §§ 19, stk. 4,  

 28  

 eller 33 eller efter en bekendtgørelse, er udgangspunktet, at klare  

 overtrædelser bør føre til politianmeldelse.
Med udtrykket klare  

 overtrædelser menes, at der ikke foreligger retlig tvivl om, at den  

 forurenende aktivitet krævede forudgående tilladelse. Efter at have gennemgået  

 sagen er det min opfattelse at kommunen ikke har overtrådt sin  

 tilsynsforpligtelse  

 ved at afvise (A)s begæring om indgivelse af politianmeldelse mod (X)  

 Vandværk.
Jeg er naturligvis opmærksom  

 på at (A) ved rettens dom af 27. november 1997 blev frifundet for tiltale til  

 straf for at undlade at efterkomme kommunens påbud om at opsætte vandmåler i  

 overensstemmelse med vandværkets retningslinjer.
Det må imidlertid også tages  

 i  

 betragtning at Miljøstyrelsen og tilsynsrådet efterfølgende har givet udtryk  

 for at denne sag er omfattet af bestemmelserne i vandværkets regulativ  

 hvorefter  

 vandværket har ret til at lukke for vandtilførslen til en ejendom hvis  

 betaling  

 af vandafgifter mv. ikke sker inden fastsat frist.
Dette, sammenholdt med at  

 Forbrugerklagenævnet har afvist (A)s klage over vandværkets  

 skønsmæssige  

 ansættelse af hans forbrug, medfører efter min opfattelse at der er skabt en  

 sådan tvivl om hvorvidt vandværket har tilsidesat lovgivningens bestemmelser,  

 at kommunen ikke har pligt til at gribe ind i anledning af vandværkets  

 afbrydelse af levering.
Den endelige afgørelse af  

 spørgsmålet om lovligheden af (X) Vandværks leveringsafbrydelse henhører  

 under  

 domstolene. NOTER: (*)  

 FOB 1999, s. 693.
