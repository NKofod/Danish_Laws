I Anledning af Lov Nr. 63 af 3. Marts 1948 om Ydelse af juridisk Bistand  

 samt om Inkasso- og Detektivvirksomhed m. v., der træder i Stedet for Lov Nr.  

 123 af 13. Marts 1943 som ændret ved Lov Nr. 60 af 27. Februar 1947, skal man  

 henlede Opmærksomheden paa, at den Justitsministeriet ved den tidligere Lovs  

 § 6, Stk. 2, tillagte Bemyndigelse til i visse Tilfælde at meddele  

 Dispensation fra Bestemmelserne i Lovens § 2, Stk. 1, Nr. 2 og 3, bortfalder  

 ved den nye Lovs Ikrafttræden.
De i Medfør af den nævnte Bestemmelse i den  

 tidligere Lov meddelte Dispensationer bevarer dog ifølge den nye Lovs § 6  

 indtil videre deres Gyldighed.
Iøvrigt opretholder den nye Lov uforandret de  

 hidtil gældende Bestemmelser.
 Med Hensyn til Lovens Forstaaelse henviser man iøvrigt til  

 Justitsministeriets Cirkulære Nr. 194 af 1. Juni 1943, som bortset fra Afsnit  

 V, Stk. 2, fortsat finder tilsvarende Anvendelse.
Det tilføjes, at Justitsministeriet ved Bekendtgørelse Nr. 65 af 9. Marts  

 1948 har gentaget Bestemmelserne i Bekendtgørelse Nr. 272 af 1. Juni 1943 om  

 Undtagelser fra Forbudet i Lovens § 2, Stk. 1, Nr. 3, mod, at de af Loven  

 omfattede Virksomheder giver Almenheden eller Virksomheden ubekendte Personer  

 Meddelelse om, at Virksomheden yder juridisk Bistand eller anden Retshjælp.  

 Dette Forbud finder saaledes vedblivende ikke Anvendelse paa Justitsministeriet, den 12. Marts 1948.
Busch-Jensen H.
L.
Thomsen.
