Bekendtgørelse om ændring af bekendtgørelse om vejnavne og adresser § 1 I bekendtgørelse nr. 436 af 2. maj 2014 foretages følgende ændring:
 1. § 18, stk. 5, affattes således:
»Stk. 5. For butikscentre, universiteter, sygehuse og andre større bygningskomplekser, som anvendes til erhvervsformål eller institutioner, kan adressemyndigheden, uanset stk. 1-3 bestemme, at der alene anvendes etagebetegnelserne 1, 2, 3 og så videre, idet betegnelsen 1 anvendes for den nederste etage, uanset dennes placering i forhold til terræn.
Betegnelserne 0 og -1, -2, -3 og så videre kan ikke anvendes som etagebetegnelse for adresser.« § 2 Bekendtgørelsen træder i kraft den 1. oktober 2014.
