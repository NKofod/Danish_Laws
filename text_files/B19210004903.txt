 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: at Vi efter derom af Vor  

 Kirkeminister nedlagt allerunderdanigst Forestilling allernaadigst ville have  

 anordnet følgende Regler om Præstevielse af teologiske kandidater i visse  

 Tilfælde:
 1. Naar Bestyrelsen for en fri kirkelig Virksomhed  

 indenfor Folkekirken, hvis Betydning for Folkekirken efter Indstilling af  

 Biskoppen paa det Sted, hvor Virksomheden har sit Hovedsæde, af  

 Kirkeministeren anses som væsentlig, under henvisning til, at det vil være af  

 Betydning for Institutionens folkekirkelige Arbejde, andrager om, at der maa  

 meddeles en teologisk kandidat, hvis Hovedvirksomhed er kirkeligt Arbejde i  

 den paagældende Institutions Tjeneste her i Landet eller i Udlandet,  

 Tilladelse til at modtage Præstevielse, kan dette tillades, naar Biskoppen  

 anbefaler det, og den paagældende Kandidat opfylder Betingelserne for at  

 kunne beskikkes til Embede i Folkekirken.
 2. Den Kandidat, der modtager Præstevielse i Henhold  

 til Bestemmelsen i § 1, skal være pligtig til at aflægge et højtideligt Løfte  

 i Lighed med Folkekirkens Præsteløfte efter en Formular, der fastsættes af  

 Kirkeministeren.
3. Den, der i Henhold til foranstaaende har modtaget  

 Præstevielse, maa hvis han vil benytte Folkekirkens Kirker til Gudstjenester,  

 kirkelige Handlinger eller gudelige Forsamlinger, træffe Aftale om Brugen af  

 Kirken med vedkommende Præst, jfr.
Lov om Brugen af Kirkerne af 15. Maj 1903  

 § 2, hvem Ansvaret for Kirkens Benyttelse i disse Tilfælde paahviler.
4. En i Henhold til disse Bestemmelser præsteviet  

 Kandidat kan kun foretage kirkelige handlinger paa den Præsts Vegne, af hvem  

 Kirken i Henhold til Loven om Brugen af Kirkerne af 15. Maj 1903 § 2 er  

 overladt ham til Brug.
Om Handlingen sker Tilførsel til Kirkebogen i det  

 Sogn, hvor den Præst der har Ansvaret for Handlingen, er ansat.
5. I Henseende til Erhvervelse af Anciennetet med  

 hensyn til Alderstillæg, naar den paagældende senere opnaar Embede i  

 Folkekirken kommer Bestemmelserne i Lønningslov for Folkekirkens Tjenestemænd  

 udenfor København og Frederiksberg m.v. af 4. Oktober 1919 § 18, 3. Stk.
Nr.  

 3, til Anvendelse.
 6. En Kandidat der i Henhold til Bestemmelserne i  

 denne Anordning har modtaget Præstevielse, skal hvert Aar afgive en Beretning  

 om sin præstelige Virksomhed til Biskoppen i det Stift, hvor den Institution,  

 ved hvilken den paagældende er ansat, har sit Hovedsæde.
 Hvorefter alle vedkommende sig have at rette.
 Givet paa Amalienborg, den 21. Januar  

 1921.
 Under Vor Kongelige Haand og Segl.
 Christian R.
(L.S.) /J.
C.
Christensen.
