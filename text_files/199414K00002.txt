Nr BTL 2 Betænkning over Forslag til lov om Den Europæiske Unions udvidelse med  

 Norge, Østrig, Finland og Sverige   

 Nr L 2 1994-95, 1. samling Afgivet af Europaudvalget Afgivet: 19941104 Udvalget har behandlet lovforslaget i 2 møder.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse .
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling, idet mindretallet ikke  

 ønsker at være medlem af den union, som bliver resultatet af udvidelsen.
 Vi skal ikke afgøre, om de pågældende lande skal være medlemmer af EU; det  

 afgør landenes befolkninger selv.
 Lovforslaget har imidlertid den konsekvens, at vi ikke bare tager stilling  

 til en udvidelse af Unionen med de pågældende lande, men at der også sker  

 ænderinger i institutionerne i EU og ændringer af Traktatens indhold.
Stemmevægtene ændres i Ministerrådet som en konsekvens af udvidelserne, så  

 det bliver sværere at samle stemmer til at blokere en beslutning, som kræver  

 kvalificeret flertal.
Dette vil underminere de danske muligheder for at  

 etablere et flertal for at standse en unionslov.
 Desuden lægges der op til, at afstemningsreglene og institutionerne skal  

 tages op ved konferencen i 1996, og det er jo ingen hemmelighed, at der er  

 krav fra Tyskland og Frankrig om en effektivisering af institutionerne, som  

 vil betyde, at de små landes mulighed for indflydelse mindskes.
 Det betyder en fortsat underminering af den nationale suverænitet - og  

 dermed en yderligere centralisering af den politiske og økonomiske  

 beslutningsproces i EU.
