Hvorvidt  

 et byrådsmedlem, der har vedtaget et  

  

 bødeforelæg for overtrædelse af færdselslovens  

  

 § 42, stk. 1, nr. 1, er valgbar (Valgbarhedsnævnets skrivelse af 17. februar 2004 til et  

 byråd) Ved brev af 26. november 2003 har X Byråd i henhold til  

 den kommunale valglovs § 101, stk. 4, indberettet til  

 Valgbarhedsnævnet,  

 at byrådsmedlem NN har modtaget en bødetilkendegivelse for overtrædelse af  

 færdselslovens § 42, stk. 1, nr. 1.
 Det fremgår af sagen, at den pågældende den 6. november 2002 har  

 vedtaget en bøde på 1.500 kr. for overtrædelse af færdselslovens § 42,  

 stk. 1, nr. 1, ved den 8. oktober 2002 at have ført en personbil ad en  

 vejstrækning med mindst 74 km/t, selv om den højst tilladte hastighed var 50  

 km/t.
 I den anledning skal man meddele, at Valgbarhedsnævnet har fundet,  

 at den begåede handling ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
