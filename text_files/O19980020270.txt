 Resumé  


  

 Et dagblad klagede til ombudsmanden over Kirkeministeriets afslag på en  

 anmodning om aktindsigt i referater fra de danske biskoppers fællesmøder.  

 Kirkeministeriet henviste til at møderne ikke var en del af den offentlige  

 forvaltning, og desuden mente ministeriets ikke at referaterne indgik i en  

 administrativ sagsbehandling.
Ombudsmanden mente ikke der på det foreliggende grundlag var  

 tilstrækkeligt grundlag for at kritisere at Kirkeministeriet og Biskoppen  

 over  

 Københavns Stift havde anset deltagelsen i møderne for at være af privat  

 karakter.
Ombudsmanden mente derfor heller ikke der var  

 grundlag for at fastslå at bispemøderne i sig  

 selv kunne anses for at være en del af "den offentlige  

 forvaltning",  

 jf. offentlighedslovens § 1, stk. 1.
Mødereferaterne var imidlertid efterfølgende blevet  

 indjournaliseret i stiftet.
Efter ombudsmandens opfattelse måtte det antages  

 at  

 referaterne dermed i et vist omfang fandt anvendelse i embedets almindelige  

 sagsbehandling.
Ombudsmanden mente derfor ikke at mødereferaterne kunne  

 undtages fra aktindsigt i medfør af offentlighedslovens § 4, stk. 1.
 Ombudsmanden henstillede på den baggrund at Kirkeministeriet  

 behandlede dagbladets anmodning om aktindsigt igen. (J.nr. 1997-0385-74).
Aktindsigt i referater fra bispemøder Den 15. oktober 1996 ansøgte  

 et dagblad, A, Biskoppen over Københavns Stift om aktindsigt i referater af  

 de  

 danske biskoppers fællesmøder - "bispemøderne" - fra perioden  

 januar 1994 til oktober 1996.
 Biskoppen over Københavns Stift  

 svarede A foreløbigt den 25. oktober 1996 - idet biskoppen anførte at han  

 først  

 ville træffe endelig afgørelse efter det kommende bispemøde i januar 1997. I  

 brevet af 25. oktober 1996 skrev biskoppen bl.a. følgende:
"I denne anledning skal  

 jeg meddele, at bispemødet ikke kan antages at være et officielt kollegialt  

 organ, men referaterne, der er udarbejdet af en af biskopperne, er bl.a.  

 indgået til Københavns Stifts bispeembede.
Ligesom tilsvarende møder i den  

 offentlige forvaltning har bispemøderne i stedet bl.a. karakter af seminarer  

 med henblik på udveksling af erfaringer og drøftelse af sager af  

 folkekirkelig  

 interesse.
Hver enkelt biskops egne notater er selvsagt internt  

 arbejdsmateriale, der ikke er undergivet aktindsigt.
Af nemhedsgrunde  

 udarbejdes  

 der imidlertid af en af de deltagende biskopper et kortfattet referat, der  

 fungerer som mødedeltagernes fællesnotat.
Referatet har derfor hidtil været  

 betragtet som undtaget fra aktindsigt.
I anledning af (A)'s  

 anmodning har jeg taget op til fornyet overvejelse, om disse referater kan  

 kræves udleveret i henhold til offentlighedsloven, herunder om der i tilfælde  

 af manglende ret til aktindsigt alligevel bør gives aktindsigt i videre  

 omfang  

 end det, der følger af offentlighedslovens regler.
Som det vil være fremgået,  

 berører spørgsmålet imidlertid samtlige biskopper, hvorfor jeg finder det  

 rigtigst, at spørgsmålet drøftes med disse, forinden jeg afgiver min  

 besvarelse." Den 7. januar 1997 skrev  

 Biskoppen over Københavns Stift til A igen.
I brevet stod følgende:
 "I fortsættelse af mit  

 brev af 25. oktober 1996 om aktindsigt i bispemødereferater skal jeg meddele,  

 at spørgsmålet nu har været drøftet med biskopperne.
I denne anledning skal jeg  

 indledningsvis bemærke, at bispemødet som omtalt i det ovennævnte brev ikke  

 er  

 et officielt forvaltningsorgan.
Jeg opfatter derfor (A)'s anmodning som  

 rettet  

 til Københavns stifts bispeembede, hvortil bispemødereferater bl.a. indgår.  

 Bispemødereferaterne indgår imidlertid ikke til bispeembedet som led i  

 administrativ sagsbehandling og er derfor ikke omfattet af retten til  

 aktindsigt, jfr. § 4, stk. 1, 1. pkt. i offentlighedsloven, der har følgende  

 ordlyd: 'Enhver kan med de undtagelser, der er nævnt i §§ 7-14, forlange at  

 blive gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med  

 dens virksomhed'. (A) vil således ikke være berettiget til at kræve  

 bispemødereferaterne udleveret.
I tilslutning hertil har jeg  

 imidlertid overvejet om det såkaldte meroffentlighedsprincip jfr. 2. pkt. i §  

 4, stk. 1, bør finde anvendelse.
Den nævnte bestemmelse er sålydende: 'En  

 forvaltningsmyndighed kan give aktindsigt i videre omfang, medmindre andet  

 følger af regler om tavshedspligt m.v.'. Med henvisning hertil skal jeg  

 meddele, at jeg - selv om bispekollegiet ikke er et forvaltningsorgan - for  

 så  

 vidt angår bispemødereferaterne fra og med mødet i januar 1997 efter  

 omstændighederne vil kunne stille disse til rådighed for (A) og eventuelle  

 andre interesserede.
Referaterne er dog at betragte som udkast indtil de er  

 godkendt  

 af mødedeltagerne, hvorfor jeg først kan stille referaterne til rådighed, når  

 de er godkendt, hvilket normalt finder sted på det følgende bispemøde.
 Min afgørelse kan påklages  

 til Kirkeministeriet.
Afslutningsvis bemærkes, at  

 informationen af offentligheden umiddelbart efter bispemøderne fremover vil  

 finde sted i form af pressemeddelelse." A klagede over afslaget til  

 Kirkeministeriet den 14. januar 1997. I brevet anførte A bl.a. følgende:
 "...
 (A) skal desuden pege på, at  

 lovgiver i forbindelse med offentlighedslovens vedtagelse understregede, at  

 'ordningen er af særlig betydning for pressens nyhedstjeneste, så den kan  

 informere på et  

  

 faktisk  

  

 grundlag'  

 (min fremhævning).
På den baggrund anmodes  

 Kirkeministeriet om at tage stilling til, hvorvidt den af (biskoppen)  

 foreslåede ordning, hvorefter A og andre interesserede fremover først kan få  

 adgang til de godkendte referater op til et halvt år efter et bispemødes  

 afholdelse,  

 kan siges at være i overensstemmelse med lovgivers intention." Kirkeministeriet svarede ved  

 brev af 30. januar 1997. Af brevet fremgik bl.a.:
"I anledning heraf skal  

 man meddele, at ministeriet anser bispemøderne for at være et forum for  

 faglige uformelle drøftelser.
Et bispemøde er således ikke et officielt  

 forvaltningsorgan, og bispemødereferaterne indgår ikke til bispeembedet som  

 led i en administrativ sagsbehandling.
Ministeriet er derfor enig med  

 biskoppen i, at (A) ikke med henvisning til bestemmelserne i  

 offentlighedsloven  

 har krav på aktindsigt i bispemødereferater.
Ministeriet har derfor ingen  

 bemærkninger til den af biskoppen skitserede ordning, hvorefter (A) får  

 adgang  

 til bispemødereferater, når disse er godkendt af mødedeltagerne." A indbragte den 5. februar  

 1997 sagen for mig og skrev således:
 "...
Folkekirken er som  

 forvaltningsenhed omfattet af lov om offentlighed i forvaltningen.
Da der på  

 bispemøderne, der holdes mellem landets biskopper mindst tre gange årligt,  

 stadigt oftere træffes beslutninger, der vedrører folkekirkens styrelse,  

 udpeges  

 repræsentanter til diverse bestyrelser (f.eks. folkekirkens  

 uddannelsesinstitutioner), nedsættes udvalg (senest Thomsen-udvalget samt et  

 folkekirkeligt medieforum), udarbejdes kommissorier (til bl.a.  

 Salmebogskommissionen)  

 og iværksættes og konkluderes på høringer (bl.a. vedrørende deltagelse i  

 Porvoo-erklæringen), har møderne fået voksende offentlig betydning og  

 interesse.
Biskopperne er endvidere  

 begyndt at stille sig til rådighed for pressen efter bispemøderne, ligesom  

 biskopperne nu har indset mødernes betydning og fremover (...) vil udfærdige  

 en pressemeddelelse efter hvert møde.
Bispemøderne har således i de senere år  

 ændret karakter fra at være uforpligtende såkaldte 'the-selskaber' til nu at  

 være egentlige møder med dagsorden og referat, der fremover vil blive  

 udfærdiget af en embedsmand i stiftsøvrigheden.
Denne udvikling må afspejle  

 sig i den offentlighed, der hersker omkring møderne.
Kirkeministeriets  

 beskrivelse af møderne som 'faglige uformelle drøftelser' kan ikke længere  

 accepteres.
 I mindst eet tilfælde har  

 referatet fungeret som den danske folkekirkes redegørelse til kirkerne i  

 Norge og Sverige i forbindelse med drøftelsen af dansk deltagelse i  

 Porvoo-erklæringen.
 (Biskoppen) har på  

 bispekollegiets vegne foreslået, at pressen fremover kan få adgang til  

 referaterne fra bispemøderne - dog med en forsinkelse på flere måneder, der  

 skyldes, at referaterne fra et møde godkendes på det efterfølgende.
 Det er avisens opfattelse, at  

 offentligheden ikke kan være tjent med, at eksisterende referater ikke er  

 offentligt tilgængelige, eller at der skal gå så lang tid som bebudet, før et  

 referat af et møde kan godkendes.
 Det skal til sidst anføres,  

 at det i de senere år har været en politisk og lovmæssig ambition at øge det  

 folkekirkelige demokrati samt skabe større åbenhed omkring folkekirkens  

 beslutninger ved blandt andet via lovgivning at pålægge menighedsråd at holde  

 åbne møder.
..." Jeg sendte den 11. februar  

 1997 A  

 's brev med bilag til Kirkeministeriet  

 og bad ministeriet om en udtalelse i anledning af  

 klagen.
Jeg bad endvidere Kirkeministeriet om  

 at indhente en udtalelse fra Biskoppen over Københavns Stift.
I brev af 14.  

 marts 1997 skrev biskoppen bl.a. følgende:
"I denne anledning skal  

 jeg for så vidt angår spørgsmålet om fortolkningen af offentlighedsloven i  

 det  

 hele henvise til min afgørelse af 7. januar 1997, jfr. tillige  

 Kirkeministeriets stadfæstelse af denne afgørelse ved brev af 30. januar  

 1997.  

 Det fremgår navnlig heraf, at bispemøderne ikke er et officielt  

 forvaltningsorgan,  

 og at bispemødereferaterne ikke er indgået til bispeembedet som led i en  

 administrativ sagsbehandling.
Med henvisning hertil er det fortsat min  

 opfattelse, at (A) eller andre ikke har ret til aktindsigt i  

 bispemødereferaterne.
Dernæst skal jeg henvise til,  

 at jeg har vurderet (A)'s anmodning om aktindsigt i henhold til  

 meroffentlighedsprincippet.
På dette grundlag har jeg indvilget i at give  

 aktindsigt i kommende bispemødereferater, når disse er godkendt på det  

 følgende  

 bispemøde.
Af hensyn til bl.a. (A)'s behov for aktuel information vil der  

 fremover umiddelbart efter mødet blive udsendt en pressemeddelelse, ligesom  

 pressen som hidtil har adgang til at kontakte bispemødets ordstyrer med  

 henblik  

 på at få uddybet enkelte punkter.
Samtidig vil jeg om afslaget  

 på meddelelse af aktindsigt i tidligere bispemødereferater specielt henvise  

 til mit brev af 25. oktober 1996, hvorefter referaterne hidtil har været  

 betragtet som undtaget fra aktindsigt.
Da referaterne således er affattet ud  

 fra en forudsætning om, at referaterne har været fortrolige, har jeg fundet  

 det rigtigst ikke at udlevere dem i henhold til meroffentlighedsprincippet.
 Jeg kan i denne sammenhæng  

 henvise til det synspunkt, der ligger bag offentlighedslovens § 17, stk. 3,  

 hvorefter dokumenter udarbejdet før ikrafttrædelsen den 1. januar 1971 af den  

 første offentlighedslov fortsat ikke er omfattet af den almindelige ret til  

 aktindsigt.
Afslutningsvis skal jeg pege  

 på, at (A)'s klage af 5. februar 1997 til Folketingets Ombudsmand indeholder  

 et  

 par misforståelser.
Som nævnt er bispemøderne ikke et officielt  

 forvaltningsorgan,  

 og i konsekvens heraf skal møderne ikke finde sted, ligesom der heller ikke  

 er  

 mødepligt.
Der skal ikke på bispemøderne træffes bindende beslutninger, idet  

 hver biskop inden for sit stift er den højeste gejstlige myndighed.
Hvor det  

 er  

 praktisk, kan der imidlertid træffes beslutninger, men ingen biskop er bundet  

 af samtlige øvrige biskoppers eventuelle samstemmende opfattelse af et  

 bestemt  

 spørgsmål.
Endvidere er salmebogkommisionen en af Kirkeministeriet nedsat  

 kommission med et kommissorium fastsat af Kirkeministeren." Kirkeministeriet henholdt sig  

 i brev af 4. april 1997 til ministeriets afgørelse af 30. januar 1997.
Den 9. april 1997 udsendte  

 Biskoppen over Københavns Stift i egenskab af mødeleder en pressemeddelelse  

 om  

 det bispemøde der var blevet afholdt den 8. til 9. april 1997. Det fremgik  

 heraf at biskopperne på Kirkeministeriets foranledning drøftede fordelingen  

 af 12 nyoprettede præstestillinger og fremkom med en indstilling.
Det fremgik  

 videre at der i forbindelse med mødet blev nedsat bl.a.
Folkekirkeligt  

 Medieforum hvori biskopperne blev repræsenteret ved 2 navngivne biskopper.  

 Endvidere nedsatte biskopperne et udvalg for det kirkelige  

 katastrofeberedskab.  

 Endelig indstillede biskopperne til kirkeministeren at Biskoppen over  

 Københavns Stift blev udpeget for en ny 3-årig periode til visse hverv.
 Jeg sendte kopi af  

 udtalelserne til A den 14. april 1997. I A's brev af 6. maj 1997 til mig  

 anførte A bl.a. følgende kommentarer i anledning af biskoppens og  

 Kirkeministeriets udtalelser:
"* Bispemødernes status  

 er - ifølge referatet fra det pågældende bispemøde - også noget biskopperne  

 selv drøfter.
At de nu har besluttet at 'stiftskontorchefen eller en anden  

 medarbejder fra det stift, hvor bispemødet holdes, fremover tager referat af  

 bispemøderne' er - for mig at se - kun udtryk for, at bispemøderne i endnu  

 højere grad er kommet til at ligne et officielt forvaltningsorgan, og at det  

 i  

 stigende grad indgår i bispeembedet som led i en administrativ  

 sagsbehandling.
* Slutteligt vedlægger jeg  

 desuden en kopi af den pressemeddelelse, som (biskoppen) har udarbejdet som  

 mødeleder for bispemødet den 8.-9. april.
At man skal udsende en  

 pressemeddelelse efter en faglig uformel drøftelse forekommer uforståeligt,  

 men  

 mødet er da også af en helt anden art.
Af pressemeddelelsen fremgår det  

 tydeligt, at biskopperne også på dette møde har truffet en række beslutninger  

 med mere eller mindre vidtrækkende konsekvenser for den brede folkekirke, og  

 som derfor også vil være af interesse for den samlede kirkes medlemmer." Jeg sendte Deres brev til  

 Kirkeministeriet den 20. maj 1997 og bad om ministeriets eventuelle  

 bemærkninger i anledning af Deres udtalelse.
Ministeriet bad i anledning  

 heraf  

 om Biskoppen over Københavns Stifts bemærkninger.
I brev af 11. juni 1997  

 skrev biskoppen bl.a. følgende:
 "...
(A) har specielt hæftet sig  

 ved den nye praksis, hvorefter der som afslutning på et bispemøde udsendes en  

 pressemeddelelse.
Pressemeddelelsen skal dog alene ses som en praktisk  

 foranstaltning, der erstatter den hidtidige mundtlige orientering efter et  

 bispemøde.
Den mundtlige orientering gav imidlertid - specielt i relation til  

 (A) - ofte anledning til misforståelser.
Endelig kan en drøftelse af  

 bispemødernes status, der blandt andet fandt sted på foranledning af (A)'s  

 anmodning om aktindsigt i bispemødereferaterne, ikke tages som udtryk for at  

 bispemøderne har skiftet karakter.
Det samme gælder det forhold, at  

 'stiftskontorchefen eller en anden medarbejder fra det stift, hvor bispemødet  

 holdes, fremover tager referat af bispemøderne'. Det stift, hvor bispemøderne  

 finder sted, har hidtil stillet forskellige faciliteter til rådighed for  

 bispemødet, herunder servering under mødet, adgang til fotokopieringsmaskine  

 m.v.
At stiftsadministrationens servicering af bispemøderne er udvidet med en  

 medarbejder, der bistår med udfærdigelse af referat, ses ikke at ændre  

 bispemødernes status.
..." Kirkeministeriet henholdt sig  

 til biskoppens udtalelse i brev til mig af 20. juni  

 1997. A  

 meddelte den 16. juli 1997 at  

 de seneste bemærkninger fra biskoppen og ministeriet ikke gav A anledning til  

 at foretage yderligere.
Efter en foreløbig gennemgang  

 af sagen bad jeg den 7. november 1997 Kirkeministeriet om en supplerende  

 udtalelse.
Jeg skrev bl.a. følgende til ministeriet:
"I udtalelsen til mig  

 bedes Kirkeministeriet oplyse mig nærmere om karakteren af bispemøderne,  

 herunder om biskopperne som kollegium har nogle rådgivende funktioner og i  

 givet fald hvilke.
Sker det at andre - eventuelt andre sagkyndige eller  

 ansatte  

 i Kirkeministeriet - deltager i de pågældende møder? I hvilket omfang - og  

 med  

 hvilket formål - nedsættes underudvalg? Jeg beder om oplysninger om  

 hvem der indkalder til møde og fastsætter dagsorden.
Hvem varetager  

 sekretariatsfunktionen for bispemøderne, og hvorledes journaliseres referater  

 og eventuel post til biskopperne som kollegium? Ministeriet bedes endvidere  

 oplyse mig om hvordan bispemøderne financieres.
Får deltagerne i mødet dækket  

 rejseudgifter af det offentlige og udbetalt diæter? Antages deltagelse i  

 mødet at udgøre en del af biskoppens arbejde? Hvor, hvornår og hvor ofte  

 afholdes bispemøderne? Sendes referaterne fra et  

 bispemøde til andre end deltagerne i mødet? Som begrundelse for at afslå  

 aktindsigt har Kirkeministeriet og Biskoppen over Københavns Stift bl.a.  

 anført  

 at mødereferaterne ikke indgår til bispeembedet som led i administrativ  

 sagsbehandling.
Jeg beder i den forbindelse om at få oplyst om mødereferatet  

 sendes til hver enkelt biskop og journaliseres i den pågældendes eget stift.  

 Samtidig beder jeg om at få oplyst på hvilken måde det pågældende referat  

 anvendes i stiftet.
Endelig bedes ministeriet  

 oplyse om man har haft adgang til referaterne fra bispemøderne ved  

 vurderingen  

 af hvilken karakter bispemøderne har." Kirkeministeriet bad i  

 anledning af min anmodning Biskoppen over Københavns Stift om en udtalelse om  

 karakteren og det nærmere indhold af bispemøderne.
Biskoppen skrev den 23.  

 december 1997 bl.a. følgende:
 "...
I denne anledning skal jeg  

 meddele, at bispemøder har fundet sted gennem en meget lang årrække.
De har  

 haft og har fortsat karakter af en form for faglige og uformelle drøftelser  

 og  

 gensidig udveksling af erfaringer, herunder indhentelse af gode råd fra  

 kolleger, jfr. bestemmelserne herom i Kirkeordinansen af 1537.
Biskopperne er mig bekendt  

 ikke blevet rådspurgt som kollegium.
Men på den anden side forudsætter f.eks.  

 Kirkeministeriets anmodning til biskopperne om i fællesskab at fremkomme med  

 et  

 forslag til fordeling af 12 nye præstestillinger, at sagen drøftes mellem  

 biskopperne.
Derimod fungerer jeg i visse sager af teologisk art som rådgiver  

 for Kirkeministeriet.
I nogle sager afgiver jeg en udtalelse på egen hånd,  

 mens jeg i andre sager indhenter en skriftlig udtalelse fra mine kolleger  

 eller  

 eventuelt medtager sagen til drøftelse på et bispemøde.
Som det fremgår af  

 nærværende sag, er min udtalelse af 7. januar 1997 således afgivet efter en  

 drøftelse på et bispemøde.
 Der nedsættes ikke egentlige  

 underudvalg, men selvfølgelig kan faglige uformelle drøftelser forekomme  

 blandt  

 et udsnit af biskopperne.
Indtil for nylig var det helt  

 udelukket, at sagkyndige deltog i bispemødets drøftelser.
I nyere tid er der  

 eksempler på, at vedkommende stiftskontorchef er indkaldt for at redegøre for  

 et specifikt juridisk problem, for eksempel Kristeligt Dagblads anmodning om  

 aktindsigt i bispemødereferater.
Ansatte i Kirkeministeriet har derimod  

 aldrig  

 deltaget i et bispemøde, og dette må efter min opfattelse anses for helt  

 utænkeligt.
Biskoppen over Københavns  

 Stift indkalder til møder og fastsætter en emneliste for møderne på baggrund  

 af  

 indhentede forslag fra de øvrige biskopper.
Der er ikke en sekretærfunktion  

 for  

 bispekollegiet, men i og med at jeg indkalder til møderne, varetager  

 Københavns Stiftsadministration de rent tekniske sekretæropgaver i  

 forbindelse  

 med fastsættelse og udsendelse af emneliste.
På det seneste har  

 stiftskontorchefen i det stift, hvor bispemødet afholdes, (forsøgsvis)  

 fungeret som referent.
 Da bispekollegiet ikke er et  

 forvaltningsorgan, må post sendes til hver enkelt biskop eller til mig med  

 henblik på videresendelse til kollegerne, herunder eventuel optagelse på  

 emnelisten for førstkommende bispemøde.
Den enkelte biskops  

 deltagelse i bispemøderne finansieres som en almindelig tjenesterejse.  

 Udgifter  

 i forbindelse med gennemførelse af mødet afholdes som almindelige  

 mødeudgifter  

 af det stift, hvor mødet finder sted.
Deltagelse i bispemøderne anses i hvert  

 fald blandt biskopperne for at udgøre en del af biskoppens arbejde, men så  

 vidt  

 jeg kan vurdere, bliver den enkelte biskops muligheder for deltagelse i  

 bispemødet hver gang afvejet i forhold til biskoppens øvrige opgaver.
Jeg er  

 fortsat af den i mit brev af 14. marts 1997 udtrykte opfattelse, hvorefter  

 der  

 ikke er mødepligt.
En enkelt biskops eventuelle konsekvente udeblivelse fra  

 bispemøderne kan således ikke få disciplinære konsekvenser.
Der afholdes årligt ca. 3  

 bispemøder, der principielt afholdes på skift i de enkelte stifter.
I praksis  

 finder der dog 1 bispemøde sted i København hvert år, idet der for at spare  

 tid  

 og penge normalt afholdes et bispemøde umiddelbart efter nytår i tilknytning  

 til biskoppernes deltagelse i nytårskuren.
Som det er fremgået af den  

 tidligere brevveksling, sendes der efter hvert møde et mødereferat til  

 biskopperne.
I de senere år er det godkendte referat efterfølgende blevet  

 sendt til biskopperne i Reykjavik og Oslo og ærkebiskopperne i Sverige og  

 Finland til orientering bl.a om fælles økumeniske spørgsmål.
Derudover er  

 referaterne ikke fremsendt til andre.
For så vidt angår Københavns Stift  

 journaliseres det som indkommen post, men bliver som nævnt ikke gjort til  

 genstand for en egentlig sagsbehandling.
Referatet fungerer som (fælles)  

 renskrevet internt notat fra bispemødet.
..." Kirkeministeriet henholdt sig  

 i brev af 23. januar 1998 til Biskoppen over Københavns Stifts udtalelse.  

 Ministeriet bemærkede supplerende at seks bispekontorer journaliserer  

 referaterne - mens fire kontorer ikke gør det.
Ministeriet oplyste yderligere  

 at ministeriet ikke havde haft adgang til referaterne da ministeriet  

 (tidligere) havde vurderet bispemødernes karakter.
Jeg sendte disse to  

 udtalelser til partshøring hos A.
A meddelte mig den 13. februar 1998 at A  

 ikke  

 havde yderligere bemærkninger til sagen.
Ombudsmandens udtalelse "Klagen og lovgrundlaget (A) fik i januar 1997 afslag på aktindsigt af Biskoppen over Københavns Stift  

 i referaterne af de danske biskoppers fællesmøder - 'bispemøderne' - fra  

 perioden januar 1994 til oktober 1996. Begrundelsen for afslaget var at  

 bispekollegiet ikke er et forvaltningsorgan, og at bispemødereferaterne ikke  

 var indgået til bispeembedet som led i administrativ sagsbehandling.
Spørgsmålet om hvorvidt De har ret til aktindsigt, afgøres efter lov om  

 offentlighed i forvaltningen.
Offentlighedsloven angiver som sit  

 anvendelsesområde følgende i § 1, stk. 1:
'  

  

 § 1.  

  

 Loven gælder for al virksomhed, der udøves af den offentlige forvaltning, jf.  

 dog §§ 2 og 3.' Om retten til aktindsigt er angivet følgende i § 4, stk. 1:
 '  

  

 § 4.  

  

 Enhver kan med de undtagelser, der er nævnt i §§ 7-14, forlange at blive  

 gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med dens virksomhed.
...' Den enkelte biskop udgør - som forvaltningsorgan - en del af den offentlige  

 forvaltning og udgør i øvrigt en selvstændig forvaltningsmyndighed i forhold  

 til Kirkeministeriet, jf.
Folketingets Ombudsmands beretning for året 1986,  

 s. 90.
Jeg vil i det følgende  

  

 for det første  

  

 vurdere om biskoppernes deltagelse i bispemøderne er tjenstlig.
I forbindelse  

 hermed vil jeg vurdere om bispemøderne i sig selv kan anses for at være en  

 del af den 'offentlige forvaltning'.  

  

 Dernæst  

  

 vil jeg vurdere om Biskoppen over Københavns Stift - med henvisning til  

 offentlighedslovens § 4, stk. 1 - kan undlade at give aktindsigt i de  

 bispemødereferater stiftet har modtaget som indkommet post.
Ad 1. Er deltagelsen i bispemøderne tjenstlig, og er bispemøderne i sig  

 selv en del af den 'offentlige forvaltning'? Spørgsmålet er først og  

 fremmest om bispemøderne er en privat sammenkomst, eller om biskoppernes  

 deltagelse må antages at være af tjenstlig karakter.
Biskoppen over Københavns  

 Stift har i sin udtalelse af 23. december 1997 karakteriseret bispemøderne  

 som  

 et forum for 'faglige og uformelle drøftelser og gensidig udveksling af  

 erfaringer, herunder indhentelse af gode råd fra kolleger'. Selv om biskoppen  

 i samme udtalelse også anser deltagelsen for at udgøre en del af en biskops  

 arbejde, har jeg forstået biskoppen og Kirkeministeriet således at møderne  

 efter deres opfattelse må betegnes som private sammenkomster.
Biskopperne  

 deltager  

 således som privatpersoner i et kollegialt samvær med fagligt indhold og ikke  

 i formel tjenstlig egenskab.
 (A) mener derimod at  

 bispemøderne har ændret karakter fra at være uforpligtende 'the-selskaber'  

 til  

 nu at være egentlige tjenstlige møder mellem biskopperne.
 Biskoppernes deltagelse i  

 kollegiet er ikke særligt reguleret ved lov eller anden forskrift.  

 Spørgsmålet  

 om hvornår man som offentlig ansat handler som led i tjenesten eller som  

 privatperson, er heller ikke reguleret i generelle retsforskrifter, hverken i  

 forvaltningsloven eller i offentlighedsloven.
 Bispemødernes status er imidlertid  

 omtalt i August Roesen, Dansk Kirkeret (1976), s. 25. Heraf fremgår følgende:
 '...
Biskopperne er desuden  

  

 rådgivende  

  

 i kirkelige spørgsmål, både i  

 forhold til kirkeministeriet og i forhold til de dem underordnede gejstlige  

 og  

 andre (D.L. 2-17-17). I sager af principiel betydning er det ret almindeligt,  

 at ministeriet foruden at rådspørge den biskop, i hvis stift sagen hører  

 hjemme, indhenter erklæring fra det samlede bispekollegium, idet ministeriet  

 beder Københavns biskop forelægge sagen på et af de jævnligt afholdte  

 bispemøder.
Disse bispemøder er ikke lovhjemlede.
De må for så vidt betragtes  

 som 'private', og ingen biskop har tjenstlig pligt til at deltage i dem.
I en forespørgsel i  

 folketinget den 12/12 1962 gav folketingsmand Helge Larsen udtryk for en vis  

 bekymring for, at biskopperne gennem afholdelse af bispemøder var på vej til  

 at  

 indsmugle en uhjemlet kirkeforfatning (Folketingets forhandlinger 1962-63 sp.  

 1858-60). Forespørgslen blev dagen efter imødegået af kirkeministeren, der  

 bl.a. citerede følgende passus i et underhåndsbrev af 1/6 1955 fra daværende  

 kontorchef i kirkeministeriet (X) til en af biskopperne: 'Den bestående  

 retsordning  

 (lovgivning m.v.) kender overhovedet ikke biskopperne som korporation.
Den  

 enkelte biskop repræsenterer i virkeligheden kun sit eget stift og det kun  

 inden for de embedsmæssige funktioner, som er overdraget biskopperne ved  

 lovgivning eller i henhold til andre gældende bestemmelser eller efter gammel  

 sædvane.
Uden for dette område er biskoppens myndighed ikke af embedsmæssig  

 art, men beror kun på hans personlige autoritet i forbindelse med den  

 kendsgerning, at der er betroet ham så betydeligt et embede.
For folkekirken  

 som helhed - ud over det enkelte stift - har biskopperne ingen myndighed til  

 at  

 optræde, det kan alene kongen og ministeriet (ministeren), og ministeriet må  

 endda efter de gældende bestemmelser i mangfoldige forhold søge kgl.  

 bemyndigelse.' (Folketingets forhandlinger 1962-63 sp. 1927-31).
...' Der kan endvidere henvises  

 til Preben Espersen, Kirkeret - Almindelig del (1993), s. 96. Heraf fremgår  

 følgende:
 '...
 Biskopperne kan ikke med  

 retlig gyldighed optræde som kollegialt organ, og ingen biskop behøver at  

 følge  

 den opfattelse, som et flertal af biskopperne går ind for.
...' Efter min opfattelse er det  

 tvivlsomt om bispemøderne kan karakteriseres som private sammenkomster, eller  

 om deltagelse må være af tjenstlig karakter.
Giver det som her anledning til  

 tvivl, må afgørelsen efter min opfattelse bero på en vurdering af forholdets  

 konkrete omstændigheder.
Heri må bl.a. indgå karakteren og finansieringen af  

 aktiviteten som den ansatte deltager i, hvordan myndigheden selv har opfattet  

 den pågældendes rolle, og hvilken bistand myndigheden i øvrigt yder.
 Til støtte for at anse  

 deltagelsen for at være af tjenstlig karakter taler bl.a.,  

  

 at  

  

 møderne udgør et forum hvor  

 'repræsentanter' fra flere sideordnede forvaltningsmyndigheder (biskopperne)  

 mødes og drøfter arbejdsrelevante emner,  

  

 at  

  

 udgifterne til afholdelse af bispemøderne betales af det offentlige, og  

  

 at  

  

 den almindelige sekretariatsfunktion  

 ydes af stiftsadministrationen.
Til støtte for at anse  

 deltagelsen for at være af privat karakter taler bl.a.,  

  

 at  

  

 møderne af såvel biskopperne som Kirkeministeriet er blevet  

 opfattet som private.
Synspunktet støttes i øvrigt af at Den danske  

 Folkekirke  

 efter sin styrelsesordning ikke har noget almindeligt gejstligt organ der  

 repræsenterer Folkekirken som sådan.
Endvidere taler det for at  

 betragte møderne som private,  

  

 at  

  

 bispemøderne også rummer uformelle drøftelser og gensidig udveksling af  

 erfaringer, herunder indhentelse af gode råd fra kolleger, og  

  

 at  

  

 udgifterne til afholdelse af  

 bispemøderne er af beskeden størelse.
Herudover er det som nævnt antaget i  

 den  

 kirkeretlige litteratur at møderne er private.
 På det foreliggende grundlag  

 har jeg ikke tilstækkeligt grundlag for at kritisere at Kirkeministeriets og  

 Biskoppen over Københavns Stift har anset deltagelsen i møderne for at være  

 af  

 privat karakter.
 Herefter har jeg heller ikke  

 grundlag for at fastslå at bispemøderne - som private sammenkomster - i sig  

 selv kan anses for at være en del af 'den offentlige forvaltning', jf.  

 offentlighedslovens § 1, stk. 1.
Ad 2.  

 Biskoppen over  

 Københavns Stifts og Kirkeministeriets afslag på aktindsigt i medfør af  

 offentlighedslovens § 4, stk. 1 Den 7. januar 1997 skrev  

 Biskoppen over Københavns Stift til (A) at da bispemøder ikke er et officielt  

 forvaltningsorgan, opfattede han (A)'s henvendelse som en anmodning om  

 aktindsigt  

 rettet til Biskoppen over Københavns Stift.
Han afslog imidlertid at give (A)  

 aktindsigt med den begrundelse at bispemødereferaterne ikke indgår til  

 bispeembedet som led i administrativ sagsbehandling, jf. offentlighedslovens  

 §  

 4, stk. 1. Kirkeministeriet var enig i denne retsopfattelse.
Som det fremgår af det  

 foregående afsnit, må jeg lægge til grund at Biskoppen over Københavns Stift  

 deltog i det pågældende møde som privatperson.
Imidlertid fremgår det af  

 sagen  

 at mødereferaterne fra bispemøderne - trods mødernes private karakter - er  

 blevet indjournaliseret i Københavns Stift som indkommet post.
 Det er afgørende for om  

 referaterne herefter er underlagt reglerne om aktindsigt, hvorvidt de er  

 indgået til myndigheden som led i administrativ sagsbehandling, jf.  

 offentlighedslovens § 4, stk. 1.
 Om det nærmere indhold af §  

 4, stk. 1 fremgår følgende af lovens forarbejder (Folketingstidende 1985/86,  

 tillæg A, sp. 210):
 '...
 Bestemmelsen i stk. 1, 1.  

 pkt. svarer i princippet til den gældende lovs § 1, stk. 1. Som følge af den  

 ændrede formulering vedrørende lovens  

 anvendelsesområde, jfr. lovforslagets § 1, stk. 1, hvorefter loven  

 gælder for al virksomhed, der udøves af den offentlige forvaltning, er stk.  

 1,  

 1. pkt. sprogligt ændret fra at omfatte 'dokumenter i sager, der er eller har  

 været under behandling i den offentlige forvaltning': til: 'dokumenter, der  

 er  

 indgået til eller oprettet af en forvaltningsmyndighed som led i  

 administrativ  

 sagsbehandling i forbindelse med dens virksomhed'. Det er præciseret i  

 lovteksten, at adgangen til aktindsigt som hidtil kun omfatter dokumenter,  

 der  

 undergives eller har været undergivet en administrativ sagsbehandling.
 Udenfor falder således  

 dokumenter, der blot modtages til  

  

 opbevaring  

  

 (f.eks. i rigsarkivet), eller alene undergives  

  

 rent teknisk  

  

 eller lignende bearbejdning (stempling, legalisering  

 o.lign.). Tilsvarende gælder dokumenter, der er sendt til en myndighed ved en  

 åbenbar  

  

 fejltagelse  

  

 , når disse ikke  

 indgår som element i myndighedens afgørelsesgrundlag.
 Udenfor falder endvidere  

 andet 'papirmateriale' som f.eks. undervisningsmateriale, kort, bøger,  

 brochurer, selv om det produceres eller anvendes af offentlige myndigheder.  

 Indgår et sådant materiale derimod f.eks. i en klagesag over den pågældende  

 myndighed,  

 vil det normalt på dette grundlag blive omfattet af retten til aktindsigt i  

 den  

 pågældende klagesag.
 Om dokumentbegrebets nærmere  

 afgrænsning henvises til bemærkningerne til §§ 5 og 6, samt til udvalgets  

 overvejelser side 160 ff i betænkningen.
...' I betænkning nr. 857/1978, s.  

 160, anføres bl.a. følgende om hvilke dokumenter, der bør være omfattet af  

 loven:
 '...
For det første må  

 bestemmelsen - ligesom loven i almindelighed - antages at bygge på en  

 forudsætning om, at dokumenter kun bliver undergivet aktindsigt efter loven,  

 såfremt de modtages af eller afsendes fra en forvaltningsmyndighed som led i  

 en  

 administrativ sagsbehandling.
Med denne begrænsning af lovens rækkevidde har  

 det navnlig været tanken at afskære aktindsigt med hensyn til dokumenter, der  

 blot opbevares eller befordres af en forvaltningsmyndighed eller alene gøres  

 til genstand for en teknisk bearbejdning af myndigheden.
Det gælder således  

 også for egentlige dokumenter, at de skal have karakter af aktstykker for at  

 blive omfattet af loven, sml. ovenfor under 1 om det beslægtede problem med  

 hensyn til andre genstande end skriftstykker i traditionel forstand.
At eksempelvis dokumenter,  

 der af private indleveres til postbesørgelse hos postvæsenet, ikke bør være  

 omfattet af loven, er da også efter udvalgets opfattelse indlysende.
Det  

 samme  

 gælder imidlertid ligeledes dokumenter, der af private indleveres til  

 opbevaring  

 i det offentliges arkiver m.v. - ofte med klausuler om hemmeligholdelse i en  

 kortere eller længere årrække.
Såfremt offentlighedsloven blev gjort  

 anvendelig  

 på private arkivalier, måtte det befrygtes, at indlevering af sådanne  

 dokumenter  

 i en række tilfælde ville blive undladt til skade navnlig for forskningen.  

 Heller ikke i tilfælde, hvor dokumenter alene indleveres til  

 forvaltningsmyndigheder  

 med henblik på en teknisk eller anden dermed ligestillet bearbejdning, såsom  

 stempling, legalisering o. lign., bør de være undergivet aktindsigt.
...' Ved min gennemgang af sagen  

 har jeg lagt til grund at de pågældende bispemødereferater er  

  

 indgået  

  

 til Københavns Stift, og at  

 referaterne er tilgængelige for stiftets øvrige medarbejdere.
Om referaterne  

 herefter kan undtages fra aktindsigt beror på, om de kan siges ikke at være  

 blevet undergivet administrativ sagsbehandling i stiftet.
Kerneområdet for dokumenter  

 der efter offentlighedslovens § 4, stk. 1, kan undtages fra aktindsigt, er  

 f.eks. dokumenter der blot modtages til ren opbevaring (bl.a. i rigsarkivet)  

 eller alene bliver undergivet rent teknisk bearbejdning (stempling,  

 legalisering og lignende), jf. forarbejderne som er citeret ovenfor.
Jeg har  

 tidligere haft anledning til at tage stilling til hvad der i øvrigt ligger i  

 formuleringen 'som led i administrativ sagsbehandling', jf.
Folketingets  

 Ombudsmands beretning for året 1995, s. 132. Her udtalte jeg, at der er  

 snævre  

 grænser for hvilke dokumenter der kan undtages, og at man på baggrund af  

 forarbejderne  

 kun kan udeholde de dokumenter som ikke er tillagt eller kan tillægges  

 betydning for myndighedens administrative virksomhed på området.
Det skal med  

 andre ord typisk være dokumenter hvis indhold er myndighedens almindelige  

 løbende administrative virksomhed uvedkommmende.
Bispemøderne vedrører bl.a  

 faglige drøftelser af forskellig karakter og stillingtagen til forskellige  

 kirkelige spørgsmål.
I visse situationer afgiver biskopperne som kollegium  

 endvidere høringssvar eller andre former for udtalelser til ministeriet.  

 Mødereferaterne indeholder en nærmere beskrivelse af hvad der er foregået på  

 møderne.
Jeg må derfor lægge til grund at indholdet af referaterne er af klar  

 relevans for biskoppens almindelige arbejde.
Endvidere er jeg gået ud fra at  

 referaterne også i et vist omfang bruges i forbindelse med behandlingen af  

 bispeembedets almindelige sager.
I den forbindelse skal jeg pege på at det  

 som  

 nævnt fremgår af biskoppens høringssvar, at han betragter deltagelse i  

 bispemøderne - trods mødernes privat prægede status  

 - som en del af sit almindelige arbejde.
På den baggrund kan jeg ikke  

 lægge til grund at mødereferaterne er modtaget udelukkende til opbevaring.  

 Samlet er det derfor min opfattelse at Kirkeministeriet og Biskoppen over  

 Københavns Stift ikke har været berettiget til at afslå Deres  

 aktindsigtsbegæring  

 under henvisning til at referaterne - trods indjournalseringen i stiftet  

 -ikke  

 har været undergivet administrativ sagsbehandling.
Jeg har gjort ministeriet  

 og  

 biskoppen bekendt med min opfattelse og henstillet til Kirkeministeriet at  

 genoptage behandlingen af (A)'s aktindsigtsklage.
Afslutningsvis skal jeg nævne  

 at det fremgår af biskoppens udtalelse af 23. december 1997, at  

 stiftskontorchefen i det stift hvor bispemødet afholdes (forsøgsvis) har  

 fungeret som referent.
Jeg går ud fra at de pågældende medarbejdere har  

 deltaget i referentarbejdet i kraft af deres ansættelse i stiftet og altså  

 medvirket som led i tjenesten.
Jeg skal i den forbindelse bemærke at det  

 forhold at et stift yder sekretariatsmæssig bistand til udformning og  

 udarbejdelse af referater på et så arbejdsmæssigt beslægtet område, efter min  

 opfattelse er tilstrækkeligt til at det pågældende dokument i stiftet må  

 anses for at være undergivet administrativ sagsbehandling i  

 værtsstiftet.
Jeg foretager mig herefter  

 ikke mere i sagen." Kirkeministeriet meddelte mig  

 senere at man på baggrund af min udtalelse havde anmodet biskoppen om at  

 imødekomme den af A fremsatte aktindsigtsbegæring .
 Biskoppen besluttede herefter  

 at give A aktindsigt i mødereferaterne, men med den undtagelse at  

 bemærkninger  

 vedrørende enkeltpersoners private forhold blev fjernet fra referaterne.
 Da A efter modtagelsen af  

 biskoppens afgørelse ikke på ny rettede henvendelse til mig, meddelte jeg  

 Kirkeministeriet at jeg ikke ville foretage mig mere i sagen.
NOTER (*1) Jf.
FOB 1986, s.  

 90 og  

 FOB 1995, s. 132.
