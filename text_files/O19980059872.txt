Inspektion af  

 Kofoedsminde Resumé I februar måned 1998  

 foretog retschefen inspektion af Kofoedsminde.
Retschefen  

 kritiserede i et konkret tilfælde at der ikke på et tidligere tidspunkt end  

 det  

 var tilfældet var sat ind med støtte til rengøring.
Retschefen kom endvidere  

 med nogle almindelige betragtninger om institutionens udgangspunkt for det  

 pædagogiske arbejde, hvorefter beboerne i det omfang det er muligt skal have  

 selvforvaltning og selvbestemmelse, herunder i forbindelse med rengøring mv.  

 Institutionens oplysning om at personalet normalt ikke blander sig i  

 beboernes  

 seksuelle adfærd/vaner gav endvidere retschefen anledning til bemærkninger og  

 anmodning om en udtalelse bl.a. for hvordan det sikres at seksuelle forhold  

 mellem beboerne er frivillige.
Ombudsmandsinstitutionen  

 modtog skemaer og indberetninger for nærmere angivne perioder om  

 magtanvendelse  

 mv.
Gennemgangen heraf gav på enkelte punkter anledning til kritik. (J.nr.  

 1997-3379-062).
 Den 27. november 1998 afgav retschefen følgende rapport til  

 Kofoedsminde og Storstrøms Amt:
"  

  

 1. Indledning ...
 Som led i (ombudsmandens) inspektionsvirksomhed foretog jeg  

 og tre af embedets øvrige medarbejdere den 17. februar 1998 inspektion af  

 institutionen Kofoedsminde.
Inspektionen bestod af et indledende møde med  

 socialforvaltningens og institutionens ledelse, rundgang i institutionen,  

 samtale  

 med beboerne og en afsluttende samtale med samarbejdsudvalget og  

 forvaltningens  

 og institutionens ledelse.
I tilslutning til inspektionen udarbejdede jeg  

 følgende:
- et referat af 27. februar 1998 af det indledende møde med  

 socialforvaltningens og institutionens ledelse - et notat af 27. februar 1998 om iagttagelser under  

 rundgangen i institutionen - et referat af 27. februar 1998 af samtalen med beboerne - et referat af 27. februar 1998 af afsluttende samtale med  

 samarbejdsudvalget og forvaltningens og institutionens ledelse.
Med brev af 2. marts 1998 sendte jeg det nævnte materiale  

 til institutionen med henblik på eventuelle bemærkninger.
Jeg bad  

 institutionen  

 gøre de beboerrepræsentanter som jeg havde møde med, bekendt med referaterne  

 fra samtalen med beboerne og det afsluttende møde.
Jeg modtog herefter den  

 20.  

 marts 1998 institutionens bemærkninger der er indarbejdet i rapporten.
 Under inspektionen bad jeg om at modtage kopi af nærmere  

 angivne skematilførsler og indberetninger til Storstrøms Amtskommunes Social-  

 og Sundhedsforvaltning udfærdiget i henhold til  

 magtanvendelsesbekendtgørelsen.  

 Materialet modtog jeg ligeledes den 20. marts 1998. Jeg modtog desuden kopi  

 af  

 fuldstændig journalmappe for en af beboerne.
2. Generelt om Kofoedsminde Kofoedsminde var på tidspunktet for inspektionen en social  

 institution efter bistandslovens § 112. Efter at lov om social service trådte  

 i kraft den 1. juli 1998 er Kofoedsminde en boligform der anvendes som  

 botilbud  

 for personer omfattet af servicelovens § 92. På Kofoedsminde bor psykisk  

 udviklingshæmmede der enten har dom for alvorlig kriminalitet, eller som  

 sidder  

 i varetægtssurrogat og afventer domsforhandling.
De personer som Kofoedsminde  

 modtager, er fritaget for straf på grund af deres mentale handicap  

 (straffelovens  

 § 16). De har begået personfarlig kriminalitet - som drab, vold, voldtægt,  

 seksualforbrydelser mod børn og brandstiftelse.
Der var på tidspunktet for  

 inspektionen 30 beboere på Kofoedsminde; den yngste var ca. 20 år gammel og  

 den  

 ældste sidst i 50'erne.
Storstrøms Amtskommune har pligt til at modtage de  

 personer som det ikke er muligt at placere på en institution i  

 hjemamtskommunen.
Det er hjemkommunen/hjemamtskommunen der afholder udgifterne  

 ved at have den pågældende beboer på Kofoedsminde.
En plads koster ca. 1,2  

 mio.  

 kr. om året.
Kofoedsminde modtager ofte beboerne med meget kort varsel  

 idet de kan komme direkte fra et grundlovsforhør.
Institutionen kommer ofte  

 med  

 udtalelser til retten om indholdet af dommen (f.eks. om der skal være tilsyn,  

 eller det skal være en dom til anbringelse, herunder på en sikret afdeling).  

 Hvis en person får dom til sikret afdeling, vil vedkommende altid skulle  

 anbringes på Kofoedsminde, som er den eneste institution i Danmark der  

 modtager personer med dom til lukket/sikret afdeling.
Ved en dom til  

 institution er det som udgangspunkt hjemamtskommunen der skal anvise en  

 institution.
Hvis dette ikke er muligt, visiteres den pågældende til  

 Kofoedsminde.
3. Bygningsmæssige forhold Kofoedsminde består af flere bygninger placeret på et større  

 areal.
Bygningerne indeholder fem sikrede afdelinger (Syltholm Øst og Vest  

 samt  

 Højbo 1, 2 og 3) og to åbne afdelinger (Minibo og Skovbo). To af de fem  

 sikrede  

 afdelinger ligger i nyindrettede bygninger, og to afdelinger var på  

 tidspunktet  

 for inspektionen under gennemgribende renovering.
Den ene åbne afdeling  

 ligger blandt almindelige huse i kort afstand fra institutionens andre  

 bygninger.  

 Imellem bygningerne er der græsplæner med stier.
3.1. Syltholm Syltholm-afdelingen udgøres af en trelænget rød murstensbygning  

 med stue, 1.sal og tagetage.
Bygningen er taget i brug medio oktober 1997  

 efter  

 en gennemgribende renovering.
I stueetagen er der etableret to sikrede afdelinger: Øst og  

 Vest.
Disse er indrettet i de tre længer således at de er hinandens  

 spejlbilleder.
 I hver afdeling er der indrettet boliger til fem personer.  

 Alle boliger har eget bad og toilet.
Ved inspektionen blev et enkeltværelse på ca.  

 20 m2  

 beset.
Væggene er hvidmalede, gulvet er  

 belagt med linoleum.
Der er store vinduer dækket af panserglas.
Værelset er  

 oplyst af loftsmonteret belysning.
Der er møbleret med en reol, et skrivebord  

 med stol, en kurvestol, en sofa, et sofabord og et skab.
Bortset fra skabet  

 tilhørte møblerne beboeren.
Det blev oplyst at institutionen sørger for  

 møbler i det omfang beboerne ikke selv medbringer møbler.
I et tilstødende  

 lokale findes et badeværelse og toilet på ca. syv m2.
På det besigtigede værelse - og på toilettet i særdeleshed -  

 var der en meget lav rengøringsstandard; selve toiletkummen forekom således  

 direkte uhygiejnisk.
Det blev i denne forbindelse oplyst at beboerne selv gør  

 rent til daglig, og at personalet først foranstalter rengøring på anden måde  

 hvis beboerne ikke selv kan administrere rengøringsordningen.
Det blev oplyst  

 at det beror på en konkret vurdering - på et pædagogisk grundlag - hvornår  

 personalet tilsidesætter beboerens vurdering af hvad der er tilstrækkelig  

 rengøring.
Det er min opfattelse at der - uanset eventuelle pædagogiske  

 overvejelser - burde have været sat ind med støtte til rengøring - på det  

 værelse som vi besigtigede - på et væsentligt tidligere tidspunkt end  

 tilfældet  

 var.
Jeg henviser i øvrigt til mine bemærkninger under afsnit 7.
Værelserne ligger ud til en bred gang der går igennem hver  

 afdeling.
Gangen er belagt med linoleum.
Den har hvidmalede vægge og  

 loftsmonteret  

 belysning.
På væggene er der dekoreret med store farvede rektangler.
For enden af gangene er der et større  

 opholdsrum/gennemgangslokale.
I Øst-afdelingen er dette lokale indrettet med  

 planter på et træstativ der danner en opdeling af rummet, og et  

 sofaarrangement.
På tidspunktet for inspektionen var et bobspil stillet op.  

 Lokalet forekom meget rummeligt.
Hver afdeling har endvidere en spisestue, hvorfra der er  

 adgang til et køkken.
Spisestuen er på ca.  

 20 m2. Den er domineret af et spisebord i  

 midten.
Køkkenet er på ca.  

 10 m2. Det består af en lang bordplade med  

 kogeplader og ovn.
Over bordpladen er der vægmonterede skabe og en emhætte.
 Såvel gangarealer, opholdsrum, spisestue som køkken gav et  

 godt indtryk som fysiske rammer for beboernes ophold.
Fra opholdsrummet er der bl.a. adgang til et depotrum.  

 Rummet kan bl.a. anvendes som ekstra 'flytterum'. På tidspunktet for  

 inspektionen  

 boede en enkelt beboer på Vest-afdelingen i depotrummet.
Depotrummet benyttes  

 kun i tilfælde af akut overbelægning.
Depotrummet er på ca.  

 12 m2. Der er hvide vægge, loftsbelysning,  

 udsigt gennem to store vinduer dækket af panserglas og gulv belagt med  

 linoleum.
Rummet var på tidspunktet for inspektionen møbleret med skabe, en  

 lænestol,  

 et sofabord og et fjernsyn.
 Derudover findes der et lille kontor til administration hvor  

 bl.a. posten bliver uddelt, og medicinskab findes.
 Fra den gennemgående gang i Øst- og Vest-afdelingen er der  

 adgang til et vaskerum.
Imellem de to parallelle huslænger er der en græsplæne med  

 terrasse.
Græsplænen er afgrænset af et ca. fem meter højt hegn med pigtråd  

 foroven.  

 Det havde på tidspunktet for inspektionen på grund af klimaet endnu ikke  

 været  

 muligt at anvende arealet.
Det var imidlertid planen at tage det i anvendelse  

 på de sikrede afsnit når vejret tillod det.
 Hverken bygningerne, indretningen af bygningerne eller  

 arealet til udendørs ophold giver mig anledning til bemærkninger.
3.2. Højbo Højbo-bygningen er en trelænget rød murstensbygning med kælder,  

 stueetage, 1.sal og en tagetage.
På tidspunktet for inspektionen var en del  

 af  

 kælderen, stueetagen og 1.sal under omfattende renovering.
Det blev oplyst at  

 arbejdet forventedes færdigt i maj måned 1998. Bygningen skal indeholde tre  

 sikrede afdelinger foruden skolestuer og administrationen.
3.2.1. Højbo 1 Højbo 1 er placeret i stueetagen og var på tidspunktet for  

 inspektionen under renovering.
Det er planen at den skal indeholde fem  

 boliger med eget bad og toilet.
Fire boliger er placeret på den ene side af  

 bygningens  

 trappeopgang og en bolig på den anden side af trappeopgangen.
Der blev  

 fremvist  

 en lille bolig.
Den er på ca. 15-  

 16 m2  

 hvortil kommer bad og toilet på ca. seks  

 m2. Til sammenligning består boligen af tre gamle cellerum.
3.2.2. Højbo 2 Højbo 2 ligger på 1.sal og var ligeledes under renovering  

 på tidspunktet for inspektionen.
Efter planen skal afdelingen huse fire  

 personer i fire enkeltboliger med eget bad og toilet.
De fire boliger ligger ud til en gang hvorfra der er adgang  

 til en indhegnet have med træer.
Hegnet er ca. fem m højt med pigtråd  

 foroven.
3.2.3. Højbo 3 Højbo 3 er beliggende på 1.sal.
Afdelingen var ikke under  

 renovering på tidspunktet for inspektionen.
Den rummer ni etværelsesboliger  

 hvoraf to er lidt større end de syv resterende.
På tidspunktet for  

 inspektionen boede der her otte personer.
Det er meningen at denne afdeling  

 ikke længere skal benyttes permanent når renoveringsarbejdet er færdiggjort,  

 men kun anvendes i belastede perioder således at udsving i belægningen kan  

 imødegås.
 Ud over værelserne er der en lille gang og en stor  

 spise-/fællesstue på ca.  

 70 m2. Denne er indrettet som dagligstue med  

 bl.a. tv, planter flere steder og billeder på væggene og havde et større  

 spisebord med dertil hørende stole.
 Med adgang fra den lille gang er der baderum med to  

 toiletter.
 Toiletterne fremstod som pæne.
Ved inspektionen blev to boliger beset.
Disse er på ca. syv  

 m2  

 og er møbleret med beboernes egne møbler.
 Derudover er der på afdelingen et aflangt køkken på ca.  

 15 m2, indrettet med borde og skabe samt  

 almindelige køkkenredskaber.
Da både Højbo 1 og 2 var under renovering på tidspunktet for  

 inspektionen finder jeg ikke anledning til at fremkomme med bemærkninger til  

 disse afdelinger.
Højbo 3 var ikke under renovering, men på grund af  

 renoveringen af Højbo 1 og 2 var afdelingen overbelastet.
De bygningsmæssige  

 forhold giver mig ikke for denne afdeling anledning til bemærkninger.
3.2.4. Administrationen Institutionens administration er beliggende i stueetagen.  

 Administrationskontorerne er indrettet i gamle cellerum.
 Administrationskontorerne giver mig ikke anledning til  

 bemærkninger.
3.2.5. Undervisningslokaler Skolestuen lå i forbindelse med administrationen.
Stuen er  

 på ca.  

 15 m2. Når renoveringsarbejdet er færdigt,  

 vil skolen blive fordelt på to etager, hvor man skal henholdsvis en halv  

 etage  

 op eller ned for at komme til skolen fra Højbo 2. På tidspunktet for  

 inspektionen var der påbegyndt indretning til bl.a. musikundervisningslokale  

 og køkken til undervisning i husgerning.
Skolelokalerne skal i fremtiden  

 rumme al undervisning.
 Skolestuen fremstod som pæn.
3.2.6. Kælderetagen I kælderetagen var der renoveringsarbejde i gang.
Området  

 her er ikke sikret område.
Der er ikke i planlægningen disponeret over disse  

 lokaler.
Jeg beder institutionen underrette mig om hvorvidt  

 renoveringsarbejderne er afsluttet.
Jeg beder desuden institutionen  

 underrette  

 mig om anvendelsen af lokalerne i kælderetagen.
3.3. Minibo Minibo ligger i kort afstand fra Højbo og Syltholm.
Den  

 består af to små huse med plads til to beboere i hvert hus.
I det ene hus er der to værelser på 1.sal og et værelse i  

 stueetagen.
Der er endvidere en stue og et lille køkken.
Stuen er på ca.  

 15 m2  

 og møbleret med spisebord og tilhørende  

 stole samt tv og et sofaarrangement.
Værelset i stueetagen er på 12-  

 14 m2  

 og møbleret med en seng, et bord, en  

 stol, en reol og et tv.
I det andet hus er der ligeledes plads til to beboere.
Den  

 ene beboers to værelser bestod af to store rum møbleret med beboerens egne  

 møbler.
 Værelserne fremstod pæne, men der trængte meget til at blive  

 luftet ud (dårlig lugt).
3.4. Skovbo Skovbo er placeret på 1.sal af en større bygning.
I  

 stueetagen er der værkstedstilbud for Storstrøms Amtskommunes Center for Bo  

 og  

 Naboskaber.
På afdelingen var der på tidspunktet for inspektionen plads  

 til seks beboere i enkeltværelser.
Alle værelser har en vask, men med toilet  

 og bad på gangen.
Værelserne ligger alle ud til en lille gang der strækker  

 sig  

 gennem hele etagen.
To værelser blev beset.
Det ene værelse er på ca.  

 12 m2  

 med en lille gang, loftsbelysning,  

 kunststofgulv, et vindue, en vask og et spejl, skab og hylder.
Det andet  

 værelse er af samme størrelse og er møbleret med seng, vask, skab og  

 køleskab.  

 Værelset var på tidspunktet for inspektionen tomt.
Det trængte til en  

 istandsættelse.
I den forbindelse blev det oplyst at beboerne selv får lov  

 til  

 at male.
Hvis ikke beboerne er indstillet herpå, bestilles et firma til at  

 udføre opgaven.
Det blev endvidere oplyst at gangen der går igennem hele  

 etagen, var malet af beboerne.
 Der er to baderum med plads til henholdsvis to og fire  

 personer.
Til fælles ophold og benyttelse er der et stort rum på ca.  

 80 m2. Rummet er oplyst af loftsmonteret  

 belysning, og der er vinduer.
Rummet er indrettet med et spisebord, et  

 sofaarrangement og et bordtennisbord.
 På afdelingen er der også en spise-/dagligstue på ca.  

 30 m2, et køkken der benyttes dagligt, og et  

 køkken der efter det oplyste bliver anvendt i nødstilfælde.
Herudover er der et lille kontor til personalet.
Her  

 opbevares  

 beboernes medicin mv., og her  

 modtages og fordeles posten.
Beboerne på Skovbo mener ikke at deres beboelse er  

 tidssvarende.
Der bør være mere plads til privatliv, rummene er for små.  

 Beboerne har ønske om to separate rum og eget bad og toilet.
Baderummene var pæne.
De øvrige rum giver mig heller ikke  

 anledning til bemærkninger.
Jeg beder dog om institutionens bemærkninger til  

 beboernes ønske om to separate rum og eget bad og toilet.
 3.5. Værksteder mv.
 Kofoedsminde har flere forskellige værksteder som beboerne  

 fra såvel de åbne som de sikrede afdelinger kan arbejde i.
I en større etplansbygning er der indrettet et snedkerværksted.  

 Værkstedet består af to store rum på ca.  

 90 m2  

 og  

 50 m2  

 og et lille kontor.
Det er indrettet med  

 fire maskiner der er opstillet forskellige steder i rummene, og hylder og  

 skabe flere steder.
Rummene er oplyst af loftsmonteret belysning, og af  

 dagslys  

 gennem fire store vinduer.
Værkstedet danner rammen om sikrede  

 arbejdspladser.
Bagved værkstedet ligger et større jordareal.
Her udfører  

 'brændesjakket' sit arbejde.
Der er således en større brændestabel i midten.  

 Til sjakket hører en nyrenoveret og nyisoleret skurvogn.
I en garage beliggende på institutionens område findes et  

 værksted på ca.  

 60 m2  

 til de beboere der beskæftiger sig med  

 traktorreparationer mv.
I garagen opbevares desuden en traktor og  

 institutionens biler.
I værkstedet er der maskiner og værktøj og borde til  

 arbejdet.
Rummet er oplyst af loftsmonteret belysning samt dagslys gennem  

 flere store vinduer.
I en større etplansbygning af træ er der indrettet et trykkeri.  

 Stedet er aflåst og danner rammen om nogle sikrede arbejdspladser.
Trykkeriet  

 udgøres af to større maskiner opstillet midt i et rum på ca.  

 50 m2. Der er loftsmonteret belysning og flere  

 store vinduer langs ydervæggene.
Ud over trykkemaskinerne er der placeret et  

 stålbord, et lysbord, et skab og nogle hylder på væggene.
I et tilstødende  

 lokale er der indrettet et lille lysrum, og i et andet tilstødende lokale er  

 der indrettet et lille kontor til værkstedslederen.
Via en mellemgang, hvor der er adgang til tre toiletter, er  

 der adgang til et andet mindre værksted hvor der bliver støbt lys.
Værkstedet  

 er indrettet således at det kan ændres til anden beskæftigelse med kort  

 varsel.  

 Rummet danner rammen om et større rum opdelt af en skillevæg, træloft med  

 monteret belysning, grønt linoleumsgulv og hvide vægge.
Desuden er der  

 opstillet  

 to borde.
 De bygningsmæssige forhold og indretningen af værkstederne  

 giver mig ikke anledning til bemærkninger.
4. Belæg og klientel På tidspunktet for inspektionen var der 30 beboere på  

 Kofoedsminde.
Beboerne var fordelt således at der boede seks beboere på  

 Syltholm Øst, seks beboere på Syltholm Vest, otte beboere på Højbo, fire  

 beboere på Minibo og fem beboere på Skovbo.
Derudover deltog en beboer - som  

 var tilknyttet Minibo - i et projekt uden for institutionen.
Alle beboerne på  

 Højbo boede på Højbo 3 da resten af bygningen var under renovering.
De boede  

 i  

 hvert sit lille værelse med fælles bad og toilet.
Det gav anledning til en  

 del  

 problemer at der var så mange beboere samlet på meget lidt plads.
Efter renoveringen vil Kofoedsminde være normeret til 29  

 beboere.
Disse vil være fordelt således:
 Syltholm Øst fem beboere, Syltholm Vest fem beboere, Højbo 1  

 fem beboere, Højbo 2 fire beboere, Minibo fire beboere og Skovbo seks  

 beboere.  

 Højbo 3, hvor der er syv små værelser og to lidt større, vil kun skulle  

 bruges  

 ved akut/kortvarig overbelægning.
De personer der bor på Kofoedsminde, er relativt  

 velfungerende.
De befinder sig mellem debile og sinker.
Der er ingen med  

 vidtgående fysiske handicap.
Tidligere var de personer der kom til Kofoedsminde, personer  

 som i traditionel forstand betegnes som udviklingshæmmede.
Inden for de  

 seneste par år er der imidlertid sket en udvikling i hvilken slags beboere  

 der  

 nyindskrives på Kofoedsminde.
Tendensen har peget hen imod en ny slags  

 beboere  

 som har en fortid som dårligt fungerende i det almindelige fængselsvæsen  

 eller  

 som er beboere med en markant psykiatrisk overbygning.
 Ved placering i de nye bygninger forsøger ledelsen at  

 anbringe beboerne således at de passer sammen.
 På Syltholm Øst er beboerne psykisk udviklingshæmmede i  

 lettere grad, og alle er forholdsvis selvhjulpne hvad angår almindelige  

 gøremål  

 i hverdagen.
 På Syltholm Vest er beboerne psykisk udviklingshæmmede i  

 lettere grad, men med en psykiatrisk diagnose som overbygning.
 På Højbo 1 vil de beboere der har et langt  

 anbringelsesperspektiv, og som erfaringsmæssigt har udbytte af at bo sammen,  

 blive samlet.
 På Højbo 2 vil man placere de beboere som ud fra en  

 behandlingsmæssig vurdering kan profitere af at befinde sig i en mindre  

 enhed.
 Minibo er primært tiltænkt de beboere som er egnet til at  

 være på en åben afdeling, og hvor det forventes at de skal være på  

 Kofoedsminde  

 i længere tid.
På Skovbo samles den mindst belastede del af Kofoedsmindes  

 klientel.
De behøver nødvendigvis ikke at opholde sig på Kofoedsminde, men  

 kan  

 visiteres til almindelig institution i hjemamtet.
Det har imidlertid - som  

 følge af fysiske rammer på den anden åbne afdeling - været nødvendigt at  

 placere beboere som ikke umiddelbart tilhører den primære målgruppe på  

 Skovbo.
 Jeg beder institutionen om oplysning om hvorvidt beboerne  

 efter renoveringen er placeret som det var planlagt.
5. Beskæftigelse,  

 undervisning og fritid 5.1. Beskæftigelse Normalt indgås der en arbejdskontrakt med beboerne af tre  

 måneders varighed.
Beboerne går i skole kombineret med arbejde.
Alle beboerne  

 er hver dag enten på arbejde eller i skole.
Beboerne arbejder i værkstederne eller på hesteholdet hvor  

 de passer hestene og er med når institutionen er ude på kørselsopgaver f.eks.  

 studenterkørsel.
Kofoedsminde har også får der passes af en beboer.
Hvis det er muligt at finde egnede arbejdspladser uden for  

 institutionen til nogle beboere, vil det i fremtiden være noget som  

 institutionen  

 vil være indstillet på.
Det blev oplyst at det er en lang proces idet der  

 skal  

 søges om tilladelse til eksternt arbejde hos politiet og statsadvokaten, og  

 hjemkommunen/hjemamtet skal være villige til at betale de ekstraomkostninger  

 der er forbundet med at der skal en medarbejder med den pågældende beboer.
5.2. Undervisning Der foregår i mindre omfang undervisning internt på  

 institutionen.
Ellers foregår undervisningen ved at beboerne deltager i  

 kurser  

 uden for institutionen.
Når beboerne deltager i kurser, er der altid en  

 medarbejder fra Kofoedsminde med.
Det har høj status blandt beboerne f.eks.  

 at  

 have taget traktorkørekort og have bestået motorsavskursus.
Beboerne oplyste at der kun er to lærere, og gav udtryk for at  

 den interne undervisning er utilstrækkelig.
De ønsker bedre  

 uddannelsesmuligheder  

 internt på institutionen, mere undervisning og at der f.eks. kommer nogle  

 faglærere udefra.
Ledelsen oplyste at man er opmærksom på problemet med de få  

 undervisningstimer.
Problemet har været rejst i socialforvaltningen.
Hertil  

 kommer at institutionen er vokset fra 20 til 30 beboere uden at der samtidig  

 er sket en forøgelse af antallet af undervisningstimer.
Jeg beder institutionen oplyse om antallet af undervisningstimer  

 er blevet forhøjet således at det svarer til de nu ca. 30 beboere.
Jeg beder  

 samtidig om at få oplyst hvor mange undervisningstimer pr. uge der er til  

 rådighed for den enkelte beboer internt i institutionen.
5.3. Fritidsaktiviteter På tidspunktet for inspektionen var der ingen fritidsaktiviteter  

 på selve institutionen.
Beboerne har mulighed for at melde sig til  

 forskellige  

 aktiviteter uden for institutionen.
Ledelsen erkendte at det kan være et  

 problem at tilfredsstille alle beboere idet det er meget ressourcekrævende  

 personalemæssigt at gå til fritidsaktiviteter uden for institutionen.  

 Endvidere er transporttiden ofte lang på grund af Kofoedsmindes beliggenhed.  

 Mange fritidsaktiviteter foregår i Nykøbing hvortil der er ca. en times  

 transport.
Ledelsen oplyste at der er planer om at indrette  

 billardbord, bordtennisbord og motionsrum på øverste etage i Syltholm.
Det  

 vil  

 blive muligt for alle beboerne at benytte disse fritidsaktiviteter.  

 Udgangspunktet er dog fortsat at de forskellige fritidsaktiviteter skal  

 foregå  

 uden for institutionen.
 Jeg beder institutionen oplyse om der nu er indrettet  

 billardbord, bordtennisbord og motionsrum på øverste etage i Syltholm.
 Beskæftigelse, undervisning og fritidsaktiviteter giver mig  

 i øvrigt ikke anledning til bemærkninger.
6. Personaleforhold Kofoedsminde har gennem de sidste mange år været præget af  

 at der har været ansat et relativt stort antal ikke uddannede medarbejdere.  

 Det  

 har været svært at tiltrække medarbejdere med relevant pædagogisk uddannelse.  

 Denne situation har nu ændret sig.
Institutionen har sendt så mange  

 medarbejdere som muligt på merituddannelsen, og alle medarbejdere har  

 gennemgået  

 et internt uddannelsesforløb.
På tidspunktet for inspektionen var der ikke  

 problemer med at få uddannet personale.
Der er bl.a. fire pædagoger der har  

 søgt til Kofoedsminde, og Kofoedsminde er nu også i stand til at tiltrække  

 studerende fra pædagogseminariet der skal i praktik.
Kofoedsminde er normeret med ca. 60 medarbejdere.
Den 20.  

 marts 1997 var der ansat 106 medarbejdere samt 22 timelønnede  

 tilkaldevikarer.  

 Grunden til at der har været ansat et antal ekstra medarbejdere, er  

 renoveringen som har medført midlertidige dårlige boligforhold for nogle  

 beboere.
Amtskommunen har derfor forsøgt at afbøde ulemperne ad pædagogisk  

 vej.  

 Den ekstra bemanding har været brugt dels af sikkerhedsgrunde, dels for at  

 give  

 mulighed for at tage beboere ud på ture.
Alle beboere på sikret afdeling er  

 kun  

 ude med ledsagelse, enkelte med to ledsagere hvilket er meget  

 personalekrævende.  

 Flerdagsture kræver tre ledsagere for at kunne dække døgnet.
 Det der er oplyst om personaleforholdene, giver mig ikke  

 anledning til bemærkninger.
7. Retssikkerhedsspørgsmål  

 i forbindelse med beboernes selvforvaltning og selvbestemmelse 7.1. Almindelige  

 betragtninger Det er et udgangspunkt for det pædagogiske arbejde på  

 Kofoedsminde at beboerne i det omfang det er muligt, skal have  

 selvforvaltning  

 og selvbestemmelse.
Jeg kan naturligvis kun tilslutte mig dette udgangspunkt,  

 men bemærker samtidig at jeg efter de regler der gælder for min virksomhed,  

 ikke i øvrigt har mulighed for at tage stilling til de overordnede  

 pædagogiske  

 principper og målsætninger en institution som Kofoedsminde bygger på.
Jeg kan  

 ligeledes kun i meget begrænset omfang tage stilling til hensigtsmæssigheden  

 af de midler der anvendes i pædagogisk øjemed; f.eks. at institutionen lader  

 beboerne selv vaske op, gøre rent mv., og at institutionen så vidt muligt  

 lader  

 beboerne løse indbyrdes konflikter og lignende.
Ombudsmandens grundlag for at bedømme et forhold kan på den  

 anden side være videregående end hvad der i almindelig forvaltningsretlig  

 terminologi betegnes som 'gældende ret'. Ombudsmanden har således også en vis  

 mulighed for at anlægge mere almene betragtninger i sin bedømmelse af et  

 forhold.
Ombudsmandens vurdering er i den forbindelse præget af krav om  

 hensynsfuld og menneskeværdig behandling af borgerne.
 De retningslinier der på dette grundlag efter min opfattelse  

 må gælde for behandling af beboerne - der er berøvet deres frihed - kan  

 således  

 i nogen grad siges at sætte en grænse for beboernes selvforvaltning og  

 selvbestemmelse.
 Det er klart at institutionen - inden for rammerne af lovlig  

 magtanvendelse - både har ret og pligt til at gribe ind hvis en beboers  

 adfærd  

 er eller kan være uforsvarlig (skadelig) i forhold til beboeren selv eller  

 andre.
 Men også i de situationer hvor beboernes handlinger (og  

 undladelser) ud fra mere almene betragtninger væsentligt adskiller sig fra de  

 normer og den adfærd der er accepteret i samfundet, bør institutionen - efter  

 min opfattelse - søge at udøve en regulerende indflydelse på beboerens  

 adfærd.
7.2. Selvforvaltning i  

 forbindelse med rengøring og lignende Det er et led i det pædagogiske arbejde på Kofoedsminde at  

 beboerne selv skal forestå rengøring mm. af deres værelser.
 Hensynet til og respekten for beboernes privatliv og - i  

 yderste konsekvens - reglerne om magtanvendelse (efter bekendtgørelse nr. 568  

 af 31. december 1979 om magtanvendelse mv. i institutioner for voksne med  

 vidtgående fysiske eller psykiske handicap med senere ændringer) kan siges at  

 sætte nogle grænser for personalets adgang til at tilsidesætte/overtage  

 beboernes  

 selvforvaltning af rengøring på egne værelser og vedrørende personlig  

 hygiejne.
 På den anden side er det klart at der kan forekomme  

 situationer - klarest hvor forholdene må betegnes som egentligt  

 sundhedsskadelige  

 - hvor institutionen har en pligt til at gribe ind.
Som anført ovenfor, under pkt. 7.1., bør institutionen efter  

 min opfattelse søge at regulere beboernes adfærd hvor den (i væsentlig grad)  

 adskiller sig fra alment accepterede normer.
Dette gælder også (opfattelsen  

 af)  

 rengøringsstandarden.
I det forhold jeg har omtalt vedrørende værelset på  

 Syltholm (s. 7), er det således min opfattelse at det i hvert fald har  

 påhvilet personalet (eventuelt ved selv at medvirke) at støtte beboeren i  

 rengøring af værelset.
7.3. Beboernes seksuelle  

 adfærd Det blev under inspektionen oplyst at personalet normalt  

 ikke blander sig i beboernes seksuelle adfærd/vaner.
Det er et område  

 beboerne  

 som udgangspunkt selv må administrere.
Nogle af beboerne er meget seksuelt  

 aktive - ofte med personer af samme køn.
Da nogle beboere er svagere end  

 andre,  

 kan det være svært at adskille de frivillige seksuelle forhold fra de  

 situationer hvor det sker under former hvor den ene part reelt ikke ønsker at  

 medvirke.
 Det blev oplyst at personalet er klar over at der kan være  

 et problem, men at personalet undgår at blande sig så længe der ikke er  

 beboere  

 der bliver misbrugt.
 Efter min opfattelse har en institution som Kofoedsminde  

 pligt til så vidt muligt at sikre at (svage) beboere ikke bliver udsat for  

 seksuelle forhold som de ikke selv ønsker.
 Jeg beder institutionen uddybe de oplysninger der blev givet  

 under inspektionen, og nærmere redegøre for hvordan det søges sikret at  

 seksuelle  

 forhold mellem beboerne er frivillige, og hvorledes personalet er instrueret  

 om  

 at agere i de situationer hvor det konstateres at der ikke er sådan  

 frivillighed.
 Jeg beder i tilslutning hertil institutionen om at oplyse  

 hvor mange gange det inden for det seneste år har været nødvendigt at gribe  

 ind  

 i beboernes seksuelle forhold, f.eks. fordi der er mistanke om at den ene af  

 parterne ikke frivilligt medvirker til forholdet.
 8. Skemaer og  

 indberetninger vedrørende magtanvendelse mv.
I magtanvendelsesbekendtgørelsen (Socialministeriets  

 bekendtgørelse nr. 568 af 21. december 1979 om magtanvendelse mv. i  

 institutioner for voksne med vidtgående fysiske eller psykiske handicap med  

 senere ændringer) er der fastsat nærmere regler om skematilførsler ved  

 anvendelse af fiksering og ved anbringelse i lukket institution.
Der er også  

 fastsat bestemmelser om indberetning til amtsrådet i tilfælde af overtrædelse  

 af bekendtgørelsens regler og efter anvendelse af nødværge.
 Under inspektionen bad jeg om - med henblik på efterfølgende  

 gennemgang - at modtage følgende:
 A.  

  

 Kopi af indberetninger om overførsel fra  

 åben til sikret afdeling (retrograd visitation) på institutionen for 1997  

 (magtanvendelsesbekendtgørelsens § 9, stk. 1).
 B.  

  

 Kopi af indberetninger om overtrædelse  

 af reglerne om anbringelse i lukket institution for 1997  

 (magtanvendelsesbekendtgørelsens  

 § 10, stk. 1).
C.  

  

 Kopi af amtsrådets afgørelser for så  

 vidt angår tilfælde omfattet af pkt.
A og B (magtanvendelsesbekendtgørelsens  

 §  

 10, stk. 9).
 D.  

  

 Kopi af skemaer vedrørende anvendelse af  

 fiksering for november 1996 og november 1997 (magtanvendelsesbekendtgørelsens  

 §  

 9, stk. 1).
 E.  

  

 Kopi af indberetninger om overtrædelser  

 af reglerne om fiksering og om anvendelse af nødværge for november 1996 og  

 november 1997 (magtanvendelsesbekendtgørelsens § 10, stk. 1).
 F.  

  

 Kopi af indberetninger efter  

 magtanvendelsesbekendtgørelsens § 2, stk. 1, for november 1996 og november  

 1997.
 G.  

  

 Kopi af amtsrådets afgørelser for så vidt  

 angår tilfælde omfattet af punkterne D, E og F  

 (magtanvendelsesbekendtgørelsens  

 § 10, stk. 9).
 H.  

  

 Kopi af eventuelle rapporter udfærdiget  

 efter magtanvendelsesbekendtgørelsens § 12, stk. 2.
8.1. Retrograd visitation Der har i 1997 været et tilfælde af retrograd visitation.  

 Den samme dag som beboeren blev overflyttet fra åben til sikret afdeling,  

 foretog Kofoedsminde indberetning til Storstrøms Amtskommunes Center for Bo  

 og  

 Naboskaber.
Begrundelsen for at flytte beboeren var at han igennem en længere  

 periode havde været psykisk ustabil og gentagne gange havde forsøgt selvmord.  

 Center for Bo og Naboskaber indstillede i brev af 15. maj 1997 til  

 socialudvalgsformanden at den retrograde visitation blev godkendt.  

 Socialudvalgsformanden godkendte at beboeren fra den 14. maj 1997 og indtil  

 videre opholder sig på den sikrede afdeling.
 Den retrograde visitation giver mig ikke anledning til  

 bemærkninger.
8.2. Anvendelse af  

 fiksering Kofoedsminde har oplyst at der ikke på institutionen anvendes  

 fiksering (anvendelse af mekanisk tvangsmiddel i form af bælte, håndremme,  

 fodremme eller livstykke). Der er derfor ingen bemærkninger til punkt D og E.
 Jeg tager det oplyste til efterretning.
8.3. Magtanvendelse Der har i november 1996 været tre tilfælde af magtanvendelse  

 og i november 1997 seks tilfælde af magtanvendelse.
Efter magtanvendelsesbekendtgørelsens kapitel 2 er der  

 undtagelser fra forbudet mod fysisk magtanvendelse.
Bekendtgørelsens § 2 har  

 følgende indhold:
 'Fysisk magtanvendelse i form af, at den pågældende  

 fastholdes eller føres til andet opholdssted, er dog tilladt, såfremt den  

 pågældende enten udviser en sådan adfærd, at fortsat ophold i fællesskabet er  

 uforsvarligt, eller såfremt den pågældende derved forhindres i at skade sig  

 selv.  

 Denne magtanvendelse skal afpasses efter forholdene i den enkelte situation  

 og  

 må ikke gå ud over det strengt nødvendige.
Stk. 2. Handlinger, som har været nødvendige for at modstå  

 eller afværge et påbegyndt eller overhængende uretmæssigt angreb og ikke  

 åbenbart går ud over, hvad der under hensyn til angrebets farlighed,  

 angriberens person og det angrebne retsgodes betydning er forsvarligt,  

 omfattes af straffelovens bestemmelser om nødværge, hvorefter der kan blive  

 tale om at gå videre i forsvaret end anført i stk. 1. En medarbejder kan  

 således også gribe ind og hjælpe i udøvelsen af nødværge.' Magtanvendelsesbekendtgørelsens kapitel 7 indeholder regler  

 om skematilførsler og indberetninger.
Efter bekendtgørelsens § 10 skal  

 anvendelse af nødværge indberettes til amtsrådet, hvorimod den i § 2, stk. 1,  

 beskrevne form for fysisk magtanvendelse ikke skal indberettes.
For  

 situationer hvor der skal ske indberetning til amtsrådet, er der i  

 bekendtgørelsens § 10, stk. 2, fastsat nærmere regler for indberetningen.  

 Bestemmelsen har følgende ordlyd:
'Den implicerede medarbejder skal senest dagen efter  

 episoden afgive skriftlig indberetning derom til institutionens leder, der  

 med  

 sine kommentarer samt forklaringer fra personer, der har overværet episoden,  

 inden 3 dage videresender indberetningen til amtsrådet.
Så vidt muligt skal  

 indberetningen ledsages af klientens redegørelse for episoden.
 Indberetningen skal indeholde følgende oplysninger:
de særlige forhold, der begrunder  

 indgrebet, tidspunktet for den handling, der har  

 givet anledning til indgrebet, tidspunktet for indgrebet, indgrebets varighed, beskrivelse af indgrebets art, beskrivelse af indgrebets formål, hvem, der foretog indgrebet, klientens tilstand i den tid, indgrebet  

 fandt sted.' Vedrørende tilfældene af magtanvendelse i november 1996  

 fremgår det af materialet at det i et tilfælde er sket efter  

 magtanvendelsesbekendtgørelsens  

 § 2, stk. 2. For så vidt angår de to andre tilfælde, kan det ikke af det  

 materiale der er modtaget, ses hvilken bestemmelse der er anvendt.
 Vedrørende magtanvendelse i november 1997 er fem tilfælde  

 sket under henvisning til nødværge (bekendtgørelsens § 2, stk. 2) og et  

 tilfælde  

 sket som følge af at beboeren havde skåret sig i venstre håndled  

 (bekendtgørelsens  

 § 2, stk. 1).
 Alle indberetningerne indeholder de oplysninger som er  

 fastsat i bekendtgørelsens § 10, stk. 2.
Efter bekendtgørelsens § 10, stk. 2, skal den implicerede  

 medarbejder senest dagen efter episoden afgive skriftlig indberetning derom  

 til institutionens leder.
Det fremgår hverken af indberetningsskemaerne for  

 november 1996 eller for november 1997 hvornår den pågældende medarbejder har  

 udfærdiget den skriftlige indberetning.
 Jeg beder institutionen om at oplyse hvordan det sikres at  

 éndags-fristen er iagttaget.
Efter bekendtgørelsens § 10, stk. 2, skal institutionen  

 videresende indberetningen til amtsrådet inden tre dage.
Baggrunden for denne  

 regel er at i de tilfælde hvor personalet anvender magt, er der tale om en  

 foranstaltning af indgribende karakter over for den pågældende beboer.
Det er  

 derfor nødvendigt at der i disse tilfælde er en stram procedure.
Den korte  

 rapporteringsfrist i bekendtgørelsens § 10, stk. 2, er et udtryk herfor.
 Indberetningerne er modtaget i amtsrådet fra 7 til 19 dage  

 efter tidspunktet for indgrebet.
Det er beklageligt at institutionen ikke har overholdt  

 fristen for indsendelse af indberetninger til amtsrådet.
Jeg går ud fra at  

 fristen i fremtiden vil blive overholdt.
 Efter magtanvendelsesbekendtgørelsens § 10, stk. 9, skal  

 amtsrådet træffe afgørelse i sagen inden seks uger.
 I de tilfælde hvor amtsrådet har truffet afgørelse i sagerne  

 om magtanvendelse for november 1997, er afgørelsen i alle tilfældene truffet  

 den 24. januar 1998. Amtsrådet har således ikke overholdt fristen i  

 bekendtgørelsens  

 § 10, stk. 9, på seks uger.
Det er beklageligt at fristen på seks uger ikke er blevet  

 overholdt.
Jeg går ud fra at fristen i fremtiden vil blive overholdt.
 Jeg har ikke modtaget amtsrådets afgørelser i sagerne for  

 november 1996, og jeg kan derfor ikke se om fristen på seks uger er overholdt  

 i disse tilfælde.
 Jeg beder Storstrøms Amtskommune om at sende mig amtsrådets  

 afgørelser i de tre sager.
Jeg har haft en journalmappe for en af beboerne til  

 gennemsyn.
Journalmappen mangler fanebladene 11, 16-20 og 22-25.
Jeg går ud fra at de manglende blade skyldes at der ikke er  

 noget materiale for beboeren under de pågældende faneblade.
I modsat fald  

 beder  

 jeg om at modtage kopi af det resterende materiale.
 Derudover har jeg ingen bemærkninger til den modtagne  

 journal.
9. Samlet vurdering Kofoedsminde er den eneste institution i landet der kan  

 modtage personer med dom til sikret afdeling.
Kofoedsminde skal inden for de  

 begrænsede muligheder der er, når en person er dømt til sikret afdeling eller  

 har dom til institution, søge at give den enkelte beboer et så værdigt liv  

 som  

 muligt samtidig med at der arbejdes på at eliminere retssikkerhedsrisikoen  

 således at opholdet på Kofoedsminde kan ophøre.
 Det min opfattelse at Kofoedsminde - særligt efter renovering  

 af bygningerne - opfylder dette formål på tilfredsstillende måde.
 Under inspektionen fik jeg indtryk af en god indstilling hos  

 personalet, og af at personalet i forhold til beboerne søger at løse  

 Kofoedsmindes opgave med forståelse for den enkelte beboers - ofte meget  

 vanskelige - situation.
10. Opfølgning Som det fremgår af de enkelte afsnit ovenfor, har jeg bedt  

 institutionen og/eller amtskommunen om nærmere oplysning om følgende forhold:
 Om  

 renoveringsarbejderne er afsluttet i Højbo-bygningen, og om anvendelse af  

 lokalerne i kælderetagen.
 Om  

 bemærkninger til beboerne i Skovbos ønske om to separate rum og eget bad og  

 toilet.
 Om  

 beboerne efter renoveringen er placeret som det var planlagt.
 Om  

 antallet af undervisningstimer er blevet højere således at det svarer til de  

 nu  

 ca. 30 beboere, og hvor mange undervisningstimer der er pr. uge til den  

 enkelte  

 beboer internt i institutionen.
 Om  

 der er indrettet billardbord, bordtennisbord og motionsrum på øverste etage i  

 Syltholm.
 Om  

 en uddybning af de oplysninger der blev givet under inspektionen vedrørende  

 beboernes seksuelle adfærd og en nærmere redegørelse for hvordan det sikres  

 at  

 seksuelle forhold mellem beboerne er frivillige, og for hvorledes personalet  

 er instrueret om at agere i de situationer hvor det konstateres at der ikke  

 er  

 sådan frivillighed.
 Om  

 hvor mange gange det inden for det seneste år har været nødvendigt at gribe  

 ind i beboernes seksuelle forhold fordi der er mistanke om at den ene af  

 parterne ikke frivilligt medvirker til forholdet.
 Om  

 hvordan det sikres at éndags-fristen i magtanvendelsesbekendtgørelsens § 10,  

 stk. 2, er iagttaget.
 Om  

 Storstrøms Amtskommunes afgørelser i de tre tilfælde af magtanvendelse for  

 november 1996.
 Jeg beder om at disse oplysninger sendes mig gennem  

 Storstrøms Amtskommune således at amtskommunen kan få lejlighed til at  

 kommentere  

 det som institutionen anfører.
 Jeg har bedt institutionen/amtskommunen om at være opmærksom  

 på følgende:
 At  

 der sættes ind med støtte til beboerne til rengøring i tide.
 At  

 institutionen i fremtiden overholder fristen for indsendelse af  

 indberetninger  

 til amtsrådet.
 At  

 amtsrådet i fremtiden overholder fristen i magtanvendelsesbekendtgørelsens §  

 10, stk. 9.
11. Underretning Denne rapport sendes til Kofoedsminde og Storstrøms  

 Amtskommune, og i endelig udgave tillige til Folketingets Retsudvalg og  

 beboerne på Kofoedsminde." Jeg modtog herefter et brev af 27. januar 1999 med bilag fra  

 Storstrøms Amt, Socialudvalget med bemærkninger til rapporten.
Amtet oplyste  

 telefonisk at der var tale om et fællesbrev fra institutionen og amtet.
 I en opfølgningsrapport af 31. marts 1999 meddelte jeg  

 herefter:
 "...
Ad s. 12 (pkt. 3.2.6.) -  

 Kælderetagen Jeg bad institutionen om at underrette mig om hvorvidt  

 renoveringsarbejderne i kælderetagen var afsluttet, og om anvendelsen af  

 lokalerne i kælderetagen.
 Amtet har hertil oplyst følgende:
'Alle renoveringsarbejderne på Højbo-bygningen er afsluttet.  

 De nye Højbo-afdelinger blev færdige i maj 1998, og indflytningen fandt sted  

 i  

 samme måned.
For så vidt angår anvendelsen af lokalerne i kælderetagen bliver  

 de i første omgang anvendt som personalefaciliteter, d.v.s omklædning,  

 bad/toilet.
I den modsatte side af kælderetagen vil der i løbet af 1999 blive  

 etableret fritidsaktivitetslokaler, først og fremmest for de personer, der  

 har  

 ophold i de sikrede afsnit, og for hvem deltagelse i  

 aftenskole/klubaktiviteter  

 uden for Kofoedsminde kan være begrænsede.' Jeg tager det oplyste til efterretning og foretager mig ikke  

 mere vedrørende dette forhold.
Ad s. 14 (pkt. 3.4.) -  

 Skovbo Jeg bad om institutionens bemærkninger til beboerne på  

 Skovbos ønske om to separate rum og eget bad og toilet.
 Amtet har hertil anført:
'Det er uden tvivl et berettiget ønske fra beboerne på  

 Skovbo-afdelingen at få 2 separate rum og eget bad og toilet.
De forhold og  

 rammer de bor under, svarer til mere traditionelle institutionsrammer, og  

 skal  

 ses som et led i udslusningen til såkaldte mindre indgribende  

 foranstaltninger,  

 når beboernes dom ophæves.
Der er ikke i amtets 1999 budget afsat økonomiske  

 midler til en ombygning.' Jeg forstår amtets udtalelse sådan at amtet gerne vil  

 imødekomme beboernes ønsker, men at der - i hvert fald ikke i 1999 - er  

 økonomisk mulighed herfor.
Jeg forstår det endvidere sådan at amtet er  

 indstillet på at forbedre forholdene når det er økonomisk muligt, og at  

 spørgsmålet om ombygning derfor indgår i amtets prioritering af opgaver.
Det står mig ikke klart hvorvidt det anførte om, at Skovbo  

 skal ses som led i udslusningen til mindre indgribende foranstaltninger, skal  

 forstås som blot en faktuel oplysning eller et argument for at der i  

 forbindelse med en prioritering må lægges vægt på, at Skovbo fungerer som  

 udslusning fra sikret afdeling til anbringelse i institution i hjemamt -  

 hvilket jeg forstår sådan at opholdet på Skovbo i princippet skulle være  

 forholdsvis kortvarigt.
En medarbejder i amtet har telefonisk oplyst at  

 ophold  

 på Skovbo i praksis (imidlertid) ofte ikke er kortvarigt, men tværtimod kan  

 være meget langvarigt, bl.a. fordi der er problemer med at få hjemamtet til  

 at  

 tage beboerne tilbage.
 Idet jeg går ud fra at dette forhold vedrørende varigheden  

 af ophold på Skovbo vil indgå i senere overvejelser om forbedring af  

 forholdene  

 på Skovbo, foretager jeg mig ikke mere vedrørende dette spørgsmål.
Ad s. pkt. 4 - Belæg og  

 klientel Jeg bad institutionen om at oplyse hvorvidt beboerne efter  

 renoveringen var placeret som det var planlagt.
 Amtet har hertil anført:
'Den 6. august 1998 vedtog Socialudvalget en ny  

 organisationsplan for Kofoedsminde gældende fra den 1. august 1998. Der er  

 herefter 3 sikrede samt 1 åben afdeling på Kofoedsminde.
Syltholm bygningen  

 er  

 ændret til 1 sikret afdeling med plads til i alt 10 beboere.
Her bor der nu  

 personer med dom til sikret institution, der potentielt har et  

 udviklingsperspektiv  

 med mulighed for retsvilkårsændring, d.v.s. et perspektiv til en anden og  

 mindre indgribende foranstaltning.
Herudover vil der kunne bo personer, der  

 anbringes fra det åbne system ved en retrograd visitation.
I Højbo-bygningen er der 2 sikrede afdelinger.
Højbo 1 er  

 normeret til 5 pladser.
Her bor der personer med dom til sikret institution,  

 der med baggrund i deres vilkår har et meget langt anbringelsesperspektiv -  

 for  

 nogen vil der kunne være tale om, at de skal bo her resten af livet.
Højbo 2 (og 3) er en sikret afdeling.
Højbo 2 er normeret  

 til 4 pladser samt en forpligtelse til at administrere de  

 varetægtsanbringelser,  

 der anbringes på Højbo 3 afdelingen.
Endvidere vil det være afdeling Højbo 3,  

 der modtager de eventuelle retrograde visitationer fra boligerne på  

 Kofoedsvej.
 Den åbne afdeling Skovbo og Kofoedsvej 5 & 11 er  

 normeret til henholdsvis 6 pladser på Skovbo og 4 bofællesskabslignende  

 pladser  

 på de to boliger på Kofoedsvej.
For Socialudvalget har det efter ombygningen af Kofoedsminde  

 været vigtigt, at der samtidig skete en sikring af styringen af  

 kvalitetsudviklingen og af den løbende driftsmæssige tilpasning på  

 Kofoedsminde.
Der har derfor i det forløbne år fundet en del ændringer sted  

 for  

 at sikre dette.
Til orientering vedlægges kopi af den i Socialudvalget  

 vedtagne  

 nye organisationsplan for både boliger og værksted samt handleplan - i alt 3  

 bilag.' Jeg tager til efterretning at beboerne efter den nye  

 organisationsplan er anbragt der hvor det nu findes mest hensigtsmæssigt (og  

 ikke som oprindeligt planlagt). Jeg foretager mig herefter ikke mere  

 vedrørende  

 dette spørgsmål.
Ad pkt. 5.2. - Undervisning Jeg bad institutionen om at oplyse om antallet af  

 undervisningstimer var blevet forhøjet så det svarer til det antal beboere  

 der  

 nu er på institutionen.
Jeg bad samtidig om at få oplyst hvor mange  

 undervisningstimer der er til rådighed pr. uge for den enkelte beboer internt  

 i  

 institutionen.
 Amtet har hertil oplyst:
'Pr. 1.1.1999 er antallet af lærere ansat på institutionen  

 udvidet fra 2 til 4, således at den ene lærer udelukkende arbejder med de  

 beboere, der bor på den åbne afdeling.
Dette for at hjælpe dem til at anvende  

 de eksterne skoletilbud, som deres forudsætninger gør dem i stand til.
Som  

 eksempel kan nævnes et samarbejde med Industri- og Håndværkerskolen, hvor der  

 kan være tale om en voksenlærlingeuddannelse inden for tømrer/snedkerområdet.
 De 3 øvrige lærere arbejder med de 19 beboere fra de sikrede  

 afdelinger samt eventuelle varetægtssurrogatanbragte.
Udvidelsen af lærerstaben forøger de 28 undervisningstimer  

 pr. uge på Kofoedsminde til 56 undervisningstimer pr. uge.
Timerne anvendes  

 dels til individuel undervisning og til gruppeundervisning, fortrinsvis i  

 kreative og musiske fag.' Jeg tager det oplyste til efterretning og foretager mig ikke  

 mere vedrørende dette forhold.
Amtet har i den forbindelse endvidere oplyst at der samtidig  

 er sket en ændring i værkstedsfunktionen, idet en del af værkstedet er skilt  

 ud  

 og arbejder uden for Kofoedsminde med de boboere, der bor i det åbne afsnit.  

 Der  

 vil formentlig i 1999 blive indgået en aftale med to andre værksteder om i  

 fællesskab at passe bygninger og areal samt drive et cafeteria på en lille  

 fælleskommunal flyveplads.
Endelig skal institutionens landbrugshold sammen  

 med  

 fire andre amtslige institutioner dyrke økologiske kartofler på et andet  

 værksted.
Ad pkt. 5.3. -  

 Fritidsaktiviteter Jeg bad institutionen oplyse om der nu var indrettet  

 billardbord, bordtennisbord og motionsrum på øverste etage i Syltholm.
Amtet har hertil oplyst at det efterfølgende har vist sig,  

 at der ikke er mulighed herfor uden meget store omkostninger.
Det vil i  

 stedet  

 blive etableret i kælderetagen på Højbo, jf. oplysningerne ovenfor i amtets  

 udtalelse om etablering af fritidsfaciliteter dette sted i løbet af 1999.
 Jeg tager det oplyste til efterretning og foretager mig ikke  

 mere vedrørende dette forhold.
Ad pkt. 7.3. - Beboernes  

 seksuelle adfærd Jeg bad institutionen uddybe de oplysninger der var givet  

 under inspektionen, om at personalet normalt ikke blander sig i beboernes  

 seksuelle adfærd/vaner.
Jeg bad endvidere institutionen redegøre nærmere for  

 hvordan det søges sikret at seksuelle forhold mellem beboerne er frivillige,  

 og  

 hvorledes personalet er instrueret om at agere i de situationer hvor det  

 konstateres, at der ikke er sådan frivillighed.
 I tilslutning hertil bad jeg om oplysning om hvor mange  

 gange det inden for det seneste år havde været nødvendigt at gribe ind i  

 beboernes seksuelle forhold, f.eks. fordi der var mistanke om at den ene af  

 parterne ikke frivilligt medvirkede til forholdet.
 Amtet har hertil oplyst:
'... udgangspunktet (er), at Kofoedsminde i  

 behandlingsmæssig henseende er nødt til at forholde sig til beboernes  

 seksualitet,  

 da den overvejende del af beboerne har seksuelle dysfunktioner.
Det er  

 vigtigt  

 for personalet at være meget opmærksomme på, hvor de, der er dominante i  

 deres  

 adfærd, er placeret, og hvordan de, der lader sig undertrykke, har det i  

 dagligdagen.  

 Dette indebærer tæt kontrol og, så langt som man kan, regulering af disse  

 beboeres samvær.
Ombygningen af institutionen har desuden givet muligheder  

 for  

 at anbringe enkelte beboere lidt mere separat, uden af den grund at forringe  

 deres livsvilkår.
 Foruden en vågen nattevagt på samtlige afdelinger, er der  

 etableret en runderende nattevagt, der tilser alle beboere mindst hver tredje  

 time.
For så vidt angår de 2 kvinder, der bor på Kofoedsminde, har  

 den ene kvinde gennem flere år været kæreste med en mandlig beboer.
De bor på  

 hver sin (sikrede) afdeling blandt andet for, at der kan holdes styr på deres  

 samvær.
Den på Kofoedsminde ansatte sexolog arbejder med og støtter  

 op om den anden kvinde, der også bor på sikret afdeling, dels for at skabe en  

 faglig indsigt og sikkerhed dels for, at institutionen kan skabe en daglig  

 tryghed omkring denne person.
Der arbejdes dagligt med at styrke hendes  

 selvværd og hendes syn på sig selv som kvinde.
Siden inspektionen har Kofoedsminde fået tilknyttet en  

 psykolog, der tidligere har været ansat på sexologisk klinik på  

 Rigshospitalet,  

 samt en retspsykiater, der har en speciel viden om udviklingshæmmede  

 kriminelle.
Baggrunden for dette er forpligtelsen for institutionen til at  

 arbejde direkte beboerrelateret samt til systematisk at uddanne personalet,  

 så  

 der altid er de bedste betingelser for at kunne gribe ind, hvis der opstår  

 problemer.
Siden juni 1998 har der været én episode, hvor personalet  

 har måtte gribe ind.
En beboer på den åbne afdeling følte sig trådt for nær  

 af  

 en anden beboer.' Jeg forstår det sådan at personalet er - og skal være -  

 opmærksomme på beboernes seksuelle adfærd og bl.a. ved placeringen af  

 beboerne  

 og skærpet opmærksomhed på svage beboere så vidt muligt søger at sikre, at  

 beboere ikke bliver udsat for seksuelle forhold som de ikke selv ønsker.
Jeg  

 går på denne baggrund også ud fra at personalet griber ind hvis det  

 konstateres,  

 at der ikke er frivillighed i forholdet mellem beboerne - også ved seksuelle  

 forhold mellem beboere af samme køn, som det under inspektionen blev oplyst  

 ofte forekom.
 Jeg har endvidere noteret mig at der nu også er en runderende  

 nattevagt, og at institutionen har fået tilknyttet en psykolog med erfaring  

 fra  

 sexologisk klinik på Rigshospitalet og en retspsykiater.
 Jeg tager dette til efterretning og foretager mig ikke mere  

 vedrørende spørgsmålet om sikring af beboerne mod at de bliver udsat for  

 seksuelle forhold som de ikke selv ønsker.
 Selv om jeg ikke har modtaget oplysninger for det seneste år  

 (forud for rapporten), men alene for perioden fra juni 1998, vedrørende  

 tilfælde af indgriben fra personalets side, foretager jeg mig ikke mere  

 vedrørende dette forhold.
Ad pkt. 8.3. -  

 Magtanvendelse Jeg bad institutionen om at oplyse hvordan det sikres, at  

 éndags-fristen for indberetning til institutionens leder (jf.  

 magtanvendelsesbekendtgørelsens  

 § 10, stk. 2) er iagttaget.
 Amtet har hertil oplyst:
'Proceduren omkring magtanvendelser er, at de implicerede  

 medarbejdere straks efter magtanvendelsen udarbejder de nødvendige skemaer  

 til  

 amtet.
Samme dag overdrages de til forstander/viceforstander, der kommenterer  

 episoderne, involverer de psykologer, der er nødvendige i relation til  

 implicerede medarbejdere og beboere, samt videresender magtanvendelserne til  

 amtet.' Jeg tager det oplyste til efterretning og foretager mig ikke  

 mere vedrørende dette forhold.
Ad pkt. 8.3. - Magtanvendelse Jeg bad amtet om at sende mig amtsrådets afgørelser i de tre  

 sager fra november 1996 (med henblik på efterprøvelse af om seksugers-fristen  

 i  

 magtanvendelsesbekendtgørelsens § 10, stk. 9, var overholdt).
Amtet har beklaget at det ikke er muligt at sende afgørelser  

 i de tre sager.
Det skyldes at indberetningerne - der er modtaget i amtet -  

 ikke er videresendt til afgørelse i amtsrådet.
 Det er beklageligt at amtet ikke har videresendt  

 indberetningerne til amtsrådet til afgørelse.
Amtet har yderligere oplyst at amtet siden efteråret 1997  

 har udarbejdet et koncept for behandling af indberetninger om magtanvendelse.  

 Der er nedsat et team bestående af en jurist, en pædagogisk konsulent og en  

 psykologisk konsulent, som skal sikre at indberetningerne bliver behandlet  

 rettidigt.
Amtet har vedlagt kopi af konceptet (dateret 24. juni 1998).
 Jeg har noteret mig disse oplysninger.
 Amtet har endelig tilføjet at amtet har været glad for  

 inspektionsbesøget, og at de rejste spørgsmål og påpegede forhold vil indgå i  

 amtets opfølgning overfor institutionen.
