 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Lovens formål er at fremme udvikling og  

 anvendelse af energieffektivt udstyr med henblik på begrænsning af  

 energiforbruget og belastningen af det ydre miljø.
 Stk. 2.  Loven omfatter alle former for  

 energiforbrugende apparater, artikler, maskiner eller anlæg.
 Stk. 3.  Loven gælder ikke for brugt udstyr.
 § 2.  Energiministeren kan for bestemte typer udstyr  

 fastsætte regler om, at udstyret ikke må sælges, udlejes eller i øvrigt  

 overdrages til anvendelse her i landet, medmindre udstyret opfylder nærmere  

 angivne normer for indretning eller udnyttelse af den anvendte energi.
 Stk. 2.  Energiministeren kan fastsætte regler om, at  

 import og produktion af udstyr til eget brug er omfattet af regler fastsat i  

 medfør af stk. 1.
 Stk. 3.  I regler fastsat i medfør af stk. 1 kan  

 bestemmes, at apparater m.v. af den pågældende type skal mærkes på nærmere  

 fastsat måde til angivelse af, at udstyret overholder de fastsatte  

 effektivitetsnormer.
 § 3.  Det påhviler leverandører m.v. af udstyr, som  

 omfattes af normer i henhold til § 2, stk. 1 og 2, at tilvejebringe måling og  

 afprøvning af, om udstyret overholder de fastsatte effektivitetsnormer.
 Stk. 2.  Energiministeren kan fastsætte nærmere regler  

 om metoder og standarder, som skal være fulgt ved måling og afprøvning, jf.  

 stk. 1.
 Stk. 3.  Energiministeren kan fastsætte retningslinjer  

 for godkendelse af institutioner til at foretage måling og afprøvning af  

 udstyr, som omfattes af effektivitetsnormer.
 § 4.  Energiministeren fører tilsyn med overholdelsen  

 af loven samt regler fastsat efter loven.
 Stk. 2.  Energiministeren kan i nærmere angivet omfang  

 henlægge tilsynet, herunder ministerens beføjelser efter stk. 4, til  

 offentlige eller private sagkyndige institutioner m.v.
 Stk. 3.  Energiministeren kan fastsætte nærmere regler  

 om tilsynets udøvelse og om leverandørers dokumentation og kontrol af, at  

 fastsatte normer overholdes.
 Stk. 4.  Energiministeren kan bestemme, at en leverandør  

 skal lade sine produkter undersøge af en godkendt institution, jf. § 3, stk.  

 3. Prøver af det omhandlede udstyr skal efter anmodning indleveres til et  

 anvist prøvningssted eller afprøves på fremstillings- eller  

 installationsstedet.
 Stk. 5.  Energiministeren kan fastsætte regler om, at  

 leverandører skal betale udgifterne ved undersøgelser og tilsyn.
 § 5.  Leverandører og forhandlere m.v. skal meddele  

 energiministeren de oplysninger, som ministeren skønner nødvendige til  

 gennemførelse af denne lov.
 § 6.  Henlægger energiministeren sine beføjelser efter  

 loven eller bestemmelser fastsat i henhold til loven til en institution under  

 Energiministeriet eller sagkyndige institutioner efter § 4, stk. 2, kan  

 ministeren fastsætte regler om adgangen til at påklage afgørelser, herunder  

 om, at afgørelser truffet af en institution under Energiministeriet ikke kan  

 påklages til anden administrativ myndighed.
§ 7.  Medmindre højere straf er forskyldt efter den  

 øvrige lovgivning, straffes med bøde den, der Stk. 2.  I regler, der udstedes i medfør af loven, kan  

 der fastsættes bødestraf for overtrædelse af forskrifterne.
 Stk. 3.  For overtrædelser, der begås af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
 § 8.  Tidspunktet for lovens ikrafttræden fastsættes  

 af energiministeren.
 § 9.  Loven gælder ikke for Færøerne og Grønland.
Givet på Christiansborg Slot, den 9.  

 februar 1994 Under Vor Kongelige Hånd og Segl MARGRETHE R.
/Jann Sjursen (* 1) LOV nr. 94 af 09/02/1994 er trådt ikraft den 1. marts 1994 jf.
