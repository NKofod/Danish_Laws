 Herved bekendtgøres lov om stempelafgift, jf.  

 lovbekendtgørelse nr. 741 af 4. september 1995 med de ændringer, der følger  

 af lov nr. 1070 af 20. december 1995 og lov nr. 1072 af 20. december 1995.
Almindelige bestemmelser Stempelpligten § 1.  Stempelafgift svares af de i afsnit II nævnte  

 dokumenter.
§ 2.  Stempelpligten indtræder ved dokumentets  

 oprettelse, medmindre andet er bestemt i loven.
Er dokumentet underskrevet af  

 flere parter på forskellige dage, indtræder stempelpligten ved den første  

 underskrift, jf. dog § 7, stk. 1.
§ 3.  Et dokument er kun stempelpligtigt, når 1. parterne er hjemmehørende her i landet, eller 2. en af parterne er hjemmehørende her i landet, og  

 dokumentet er underskrevet her af en af parterne.
 § 3 A.  Forsikringsdokumenter vedrørende direkte  

 skadesforsikringer, for hvilke risikoen er placeret her i landet, er  

 stempelpligtige, uanset hvor de oprettes.
 Stk. 2.  Såfremt risikoen efter stk. 1 er placeret i en  

 anden stat, der er omfattet af aftalen om Det Europæiske Økonomiske  

 Samarbejdsområde, finder § 3 ikke anvendelse.
 § 3 B.  Forsikringsdokumenter vedrørende direkte  

 livsforsikringer, for hvilke forpligtelsen efter forsikringen består her i  

 landet, er stempelpligtige, uanset hvor de oprettes.
 Stk. 2.  Såfremt forpligtelsen består i en anden stat,  

 der er omfattet af aftalen om Det Europæiske Økonomiske Samarbejdsområde,  

 finder § 3 ikke anvendelse.
 § 4.  Følgende dokumenter er dog stempelpligtige,  

 uanset om de omfattes af § 3:
 1. Dokumenter om overdragelse af faste ejendomme her i  

 landet og her registrerede skibe samt dokumenter, hvorved der stiftes eller  

 overdrages rettigheder over sådanne ejendomme eller skibe, når en af parterne  

 er hjemmehørende her i landet.
 2. Forsikringsdokumenter, der angår formuegoder her i  

 landet eller personer, der er hjemmehørende her, medmindre det af dokumentet  

 fremgår, at ingen del af præmien skal betales her i landet, jf. dog § 3 A og  

 § 3 B.
 3. Accepterede veksler, når acceptanten er  

 hjemmehørende her i landet og vekslen skal betales her.
 4. Dokumenter, som tinglyses her i landet, eller på  

 grundlag af hvilke der i øvrigt foretages indførsel i et offentligt register  

 her i landet.
 Stk. 2.  For de under nr. 4 nævnte dokumenter indtræder  

 stempelpligten ved tinglysningen eller registreringen.
 Stk. 3.  Når et selskab, et skib eller et luftfartøj er  

 hjemmehørende på Færøerne eller i Grønland, betragtes indførsel i Erhvervs-  

 og Selskabsstyrelsen, Skibsregistret eller Rettighedsregistret over  

 Luftfartøjer ikke som registrering her i landet.
 § 5.  Påtegninger på tidligere oprettede dokumenter er  

 stempelpligtige efter samme regler som selvstændige dokumenter.
§ 6.  Aftaler indgået til en protokol er  

 stempelpligtige efter samme regler, som hvis aftalen var optaget i et  

 dokument.
Stempelpligten indtræder ved tilførslen til protokollen.
§ 7.  Tilbud er ikke stempelpligtige.
Skriftlig accept  

 af et tilbud er stempelpligtig, hvad enten tilbuddet er afgivet skriftligt  

 eller ej.
 Stk. 2.  En parts skriftlige bekræftelse af en mundtlig  

 aftale er stempelpligtig.
 Stk. 3.  Telegrafiske meddelelser og  

 fjernskrivermeddelelser betragtes ikke som skriftlige.
§ 8.  Et dokument er stempelpligtigt, selv om den  

 aftale, det vedrører, er betinget.
Stempelpligten bortfalder ikke, fordi  

 aftalen ophæves eller ikke opfyldes.
 § 9.  Afgørende for et dokuments stempelpligt er det  

 retsforhold, som dokumentet vedrører, og dokumentets betegnelse og form er  

 for så vidt uden betydning.
 Stk. 2.  Vedrører et dokument flere selvstændige  

 retsforhold, der hver for sig medfører stempelafgift, svares afgift for hvert  

 retsforhold.
 § 10.  Opretter parterne i et retsforhold samtidig  

 flere dokumenter vedrørende dette, skal kun et af dokumenterne stemples.  

 Stempelafgiften beregnes efter samme regler, som hvis samtlige bestemmelser  

 havde været optaget i et dokument.
Stk. 2.  Opretter parterne i et retsforhold senere et  

 nyt dokument vedrørende dette, er det nye dokument stempelfrit, hvis de  

 bestemmelser, som det indeholder, kunne have været optaget i det første  

 dokument, uden at stemplet for dette skulle være forhøjet.
I øvrigt skal det  

 nye dokument stemples med det beløb, hvormed stemplet for det første dokument  

 skulle være forhøjet.
Stk. 3.  Oprettes det nye dokument, inden det første er  

 stemplet og inden udløbet af dets stemplingsfrist, skal kun det nye dokument  

 stemples.
Stempelafgiften beregnes på grundlag af retsforholdet efter  

 oprettelsen af det nye dokument, men skal dog mindst udgøre det beløb, som  

 det første dokument skulle være stemplet med.
 § 11.  Et dokument, der ikke stemples eller stemples  

 med nedsat afgift, fordi det slutter sig til et andet dokument, skal  

 indeholde oplysning om stemplet til dette.
Stk. 2.  Bekræftede genparter af stempelpligtige  

 dokumenter skal forsynes med påtegning om det stempel, der er anvendt til  

 dokumentet.
Bestemmelsen finder tilsvarende anvendelse med hensyn til  

 ubekræftede genparter, der fremlægges for en ret eller vedlægges en ansøgning  

 til en offentlig myndighed.
Stempelafgiftens beregning § 12.  Fremkommer der ørebeløb ved beregningen af  

 afgiften, afrundes afgiften nedad til hele kroner.
Dette gælder dog ikke ved  

 stempling af forsikringsdokumenter og lodsedler.
§ 13.  Er det beløb, hvorefter et dokument skal  

 stemples, angivet i en udenlandsk pengesort, benyttes ved beregningen af  

 stempelafgiften den køberkurs, der gælder for vedkommende pengesort ved  

 stempelpligtens indtræden.
For de pengesorter, der noteres på Københavns  

 børs, regnes der med den noterede køberkurs.
 § 14.  Er det retsforhold, som dokumentet vedrører,  

 udformet således, at der er adgang til at vælge mellem flere muligheder,  

 beregnes stempelafgiften ud fra den mulighed, der medfører den højeste  

 afgift.
 § 15.  Skal stempelafgiften beregnes af vederlaget for  

 en ydelse, medregnes ikke blot vederlaget til vedkommende part, men også,  

 hvad der skal svares til tredjemand.
Stk. 2.  Ved opgørelsen af vederlaget ses der bort fra 1. skatter og andre afgifter, som det ifølge  

 lovgivningen påhviler erhververen at udrede til det offentlige, samt afgift  

 efter lov om registreringsafgift af motorkøretøjer m.v., uanset hvem der  

 hæfter for denne afgift, 2. bankhæftelse, 3. stedsevarende byrder, som erhververen overtager,  

 herunder dog ikke forpligtelsen til at svare jordrente til det offentlige, 4. servitutter af enhver art, som erhververen skal  

 respektere, 5. brugsrettigheder med hensyn til det overdragne  

 eller en del heraf, som erhververen skal respektere, hvad enten brugsretten  

 er led i en aftægt eller ej, 6. naturalydelser, som erhververen skal udrede, når  

 ydelserne er led i en aftægt, 7. anlægsbidrag til vej-, kloak-, gas-, vand-,  

 elektricitets-, fjernvarme-, dige- og pumpeanlæg og lignende, 8. medlemsforpligtelser, som erhververen overtager  

 over for andelsslagteri, andelsmejeri, grundejerforening, parcelforening og  

 lignende sammenslutning, 9. omkostninger ved selve handelen.
 Stk. 3.  Såfremt de i stk. 2, nr. 4, 5 og 6, nævnte  

 servitutter, brugsrettigheder og naturalydelser af en af parterne kan  

 forlanges afløst af en pengeydelse, skal dog denne pengeydelse medregnes til  

 vederlaget.
 Stk. 4.  Overtager erhververen restancer af skatter og  

 afgifter eller af andre ydelser, medregnes de overtagne restancer til  

 vederlaget.
 § 16.  Såfremt værdien af de ydelser, hvoraf  

 stempelafgiften skal beregnes, ikke fremgår umiddelbart af dokumentet, skal  

 parterne angive værdien efter bedste skøn.
Stk. 2.  Har parterne forsømt den foreskrevne  

 værdiangivelse, er parterne ikke enige om værdiangivelsen, eller er parternes  

 angivelse af værdien efter stempelmyndighedens skøn for lav, skal værdien om  

 fornødent fastsættes af vurderingsmænd udmeldt af retten.
Parterne hæfter  

 solidarisk for omkostningerne ved vurderingen.
Skyldes vurderingen, at  

 parternes angivelse af værdien efter stempelmyndighedens skøn har været for  

 lav, bæres omkostningerne dog af statskassen, medmindre vurderingsmændenes  

 værdiansættelse ligger mere end 10 pct. over parternes.
 § 17.  Stempelafgiften af naturalydelser beregnes af  

 værdien (salgsværdien) ved dokumentets oprettelse.
Stk. 2.  Naturalydelser, for hvilke der fastsættes  

 kapitelstakst, omregnes dog efter den kapitelstakst, der senest er fastsat  

 inden dokumentets oprettelse.
Vedrører dokumentet en fast ejendom, regnes med  

 kapitelstaksten på det sted, hvor ejendommen er beliggende.
I øvrigt regnes  

 med kapitelstaksten på det sted, hvor den, der skal svare ydelsen, bor ved  

 dokumentets oprettelse.
 § 18.  Stempelafgiften af periodiske ydelser på  

 ubestemt tid beregnes, medmindre andet er bestemt i loven, af ydelsernes  

 værdi efter følgende regler:
 1. Er ydelserne tilsagt for bestandig eller for  

 levetiden for en eller flere personer, der ikke er født ved dokumentets  

 oprettelse, beregnes værdien til det 25-dobbelte af et års ydelse.
 2. Er ydelserne tilsagt for levetiden for flere  

 personer, der lever ved dokumentets oprettelse, beregnes værdien til det  

 15-dobbelte af et års ydelse.
 3. I andre tilfælde beregnes værdien til det  

 10-dobbelte af et års ydelse.
 Stk. 2.  Er ydelserne ikke lige store hvert år, regnes  

 med gennemsnittet, jf. dog § 17.
 Stk. 3.  Er ydelserne tilsagt for levetiden for en eller  

 flere personer, der lever ved dokumentets oprettelse, kan parterne vælge at  

 beregne stempelafgiften på grundlag af en kapitalisering af ydelserne.  

 Skatteministeren fastsætter nærmere regler om udregningen af ydelsernes  

 kapitalisering.
Stk. 4.  Værdiberegningen efter stk. 1 og stk. 2 skal  

 fremgå af dokumentet.
Er beregningen foretaget efter reglerne i stk. 3, skal  

 såvel kapitalværdien som den pågældendes alder fremgå af dokumentet.
 § 19.  Stempelafgiften af periodiske ydelser på  

 bestemt tid beregnes, medmindre andet er bestemt i loven, af ydelsernes  

 samlede beløb.
 Stk. 2.  Er ydelsernes varighed tillige afhængig af en  

 ikke tidsbestemt begivenheds indtræden, kan bestemmelserne i § 18 i stedet  

 anvendes.
Stempelafgiftens berigtigelse § 20.  Er den beregnede stempelafgift for et dokument  

 mindre end 50 kr., skal stempelafgiften ikke berigtiges.
Vedrører et dokument  

 flere selvstændige retsforhold, der hver for sig medfører stempelafgift,  

 indgår de retsforhold, hvor stempelpligten indtræder samtidig, i beregningen  

 efter 1. pkt.
Oprettes senere et nyt dokument vedrørende et retsforhold, hvor  

 afgiften af det første dokument ikke er berigtiget på grund af reglen i 1.  

 pkt., skal den samlede afgift for dokumenterne berigtiges, hvis denne udgør  

 50 kr. eller derover.
 Stk. 2.  Bestemmelserne i stk. 1 finder ikke anvendelse  

 ved stempling af veksler, forsikringsdokumenter og lodsedler.
Stk. 3.  Det påhviler parterne i et retsforhold, hvorom  

 der er oprettet et stempelpligtigt dokument, at sørge for, at dokumentet  

 inden stemplingsfristens udløb, jf. dog stk. 1, stemples efter reglerne i §  

 21, eller at dokumentet eller en bekræftet genpart af dette inden samme frist  

 indleveres til stempelmyndigheden til afgørelse af stempelspørgsmålet.
Er en  

 part ikke i besiddelse af dokumentet eller en genpart af dette, kan han i  

 stedet give stempelmyndigheden meddelelse om dokumentets oprettelse.
 Stk. 4.  Er dokumentet inden stemplingsfristens udløb  

 indleveret til en anholdelsespligtig myndighed, jf. § 32, er det  

 tilstrækkeligt, at dokumentet inden udleveringen stemples efter reglerne i §  

 21.
Stk. 5.  Stemplingsfristen er 4 uger eller, hvis  

 dokumentet ikke er oprettet her i landet, 8 uger fra stempelpligtens  

 indtræden.
Fristen kan forlænges af stempelmyndigheden, når omstændighederne  

 taler derfor.
 § 21.  Stempling uden medvirken af en stempelmyndighed  

 kan foretages af de i § 22 nævnte myndigheder og særlige  

 stempelmærkeforhandlere og af de anholdelsespligtige myndigheder, jf. § 32.  

 Beregningen af afgiften påhviler parterne.
 Stk. 2.  Skatteministeren kan bestemme, at visse arter  

 af dokumenter samt dokumenter, for hvilke afgiften ikke overstiger et vist  

 beløb, skal kunne stemples af parterne selv eller af andre på deres vegne.
 Stk. 3.  Skatteministeren kan give forsikringsselskaber,  

 pengeinstitutter og lignende tilladelse til selv at stemple  

 forsikringsdokumenter, gældsbreve, lånekontrakter og sikkerhedsdokumenter,  

 som oprettes i forholdet mellem dem og deres kunder.
 Stk. 4.  Stempling uden medvirken af en stempelmyndighed  

 sker ved benyttelse af stempelmærker eller på anden måde efter  

 skatteministerens nærmere bestemmelse.
§ 22.  Stempelmærker kan købes på  

 tinglysningskontorerne og i Skibsregistret samt efter skatteministerens  

 bestemmelse på andre offentlige kontorer og hos særlige  

 stempelmærkeforhandlere.
De særlige forhandlere vederlægges efter regler  

 fastsat af skatteministeren.
 Stk. 2.  Skatteministeren fastsætter de nærmere regler  

 for forvaltningen af stempelmærker, herunder for de i stk. 1 nævnte  

 myndigheders og særlige stempelmærkeforhandleres virksomhed.
 § 23.  Stempelmyndigheden er statsamtmanden, i  

 København overpræsidenten.
Stk. 2.  Stempelmyndigheden fastsætter stempelafgiften 1. når parterne anmoder herom, 2. hvis stempelmyndigheden bliver bekendt med, at et  

 stempelpligtigt dokument efter stemplingsfristens udløb ikke er stemplet  

 eller er stemplet for lavt.
 Stk. 3.  Dokumenter eller genparter, for hvilke  

 stempelmyndigheden fastsætter stempelafgiften, kan kun udleveres mod betaling  

 af den fastsatte afgift.
 Stk. 4.  Skatteministeren bestemmer, hvorledes de af  

 stempelmyndighederne fastsatte stempelafgifter skal berigtiges.
 § 24.  Stempelmyndigheden kan pålægge parterne inden  

 en nærmere angiven frist at fremkomme med de oplysninger, som er fornødne for  

 beregningen af stempelafgiften.
Stk. 2.  Har stempelmyndigheden fået et dokument i  

 hænde, der ikke stemples eller stemples med nedsat afgift, fordi det slutter  

 sig til et andet dokument, kan stempelmyndigheden pålægge den, der er i  

 besiddelse af sidstnævnte dokument, at indsende dette inden en nærmere  

 angiven frist.
Det samme gælder, hvor stempelmyndigheden har fået en genpart  

 af et dokument som nævnt i § 11, stk. 2, i hænde.
 Stk. 3.  Er der i henhold til § 20, stk. 3, givet  

 stempelmyndigheden meddelelse om et dokuments oprettelse, kan  

 stempelmyndigheden pålægge den, der er i besiddelse af dokumentet, at  

 indsende dette inden en nærmere angiven frist.
 Stk. 4.  Fremkommer de i stk. 1 nævnte oplysninger eller  

 de i stk. 2 og 3 nævnte dokumenter ikke inden den angivne frist, kan  

 stempelmyndigheden pålægge den pågældende daglige bøder, indtil oplysningen  

 eller dokumentet fremkommer.
 § 25.  Stempelmyndigheden kan af egen drift ændre sin  

 afgiftsberegning til fordel for parterne. Ændring af beregningen til skade  

 for parterne kan kun ske, hvis beregningen hviler på urigtige, ufuldstændige  

 eller på anden måde vildledende oplysninger fra parterne eller deres  

 befuldmægtigede.
§ 26.  Stempelmyndighedens afgørelser i henhold til §§  

 23-25 kan påklages til skatteministeren eller den, ministeren bemyndiger til  

 at træffe afgørelse, inden 4 uger fra det tidspunkt, da den pågældende fik  

 kundskab om afgørelsen.
Der kan efter omstændighederne ses bort fra  

 klagefristens oversiddelse.
 Stk. 2.  Afgørelser efter stk. 1 kan inden 4 uger  

 indbringes for domstolene eller begæres indbragt for domstolene ved  

 skatteministerens foranstaltning.
 Stk. 3.  Afgørelsen i henhold til stk. 1 eller 2 kan  

 stadfæste den tidligere afgørelse eller ændre den til fordel eller til skade  

 for den pågældende.
Godtgørelse af stempelafgift § 27.  Stempelmærker, som er anvendt til dokumenter,  

 der ikke er underskrevet og ubenyttede stempelmærker, kan hos de i § 22  

 nævnte myndigheder og særlige stempelmærkeforhandlere ombyttes med andre  

 stempelmærker til samme samlede pålydende.
 Stk. 2.  I stedet for ombytning kan mærkernes pålydende  

 værdi godtgøres efter nærmere af skatteministeren fastsatte regler.
§ 28.  Stempelmyndigheden godtgør på begæring 1. stempel, der er anvendt til et stempelfrit  

 dokument, 2. beløb, hvormed det stempel, der er anvendt til et  

 dokument, overstiger den fastsatte stempelafgift.
 Stk. 2.  Bestemmelsen i stk. 1 gælder ikke, hvis  

 godtgørelsen for et dokument er mindre end 50 kr.
§ 29.  Kommer det retsforhold, som et dokument  

 vedrører, ikke til eksistens, eller annulleres aftalen med eller uden  

 erstatning, kan stempelmyndigheden bestemme, at det anvendte stempel skal  

 godtgøres.
Stempelmyndigheden godtgør dog på begæring stempel af dokumenter  

 vedrørende en aftale, der bortfalder som følge af tilbagetrædelse efter  

 reglerne i lov om forbrugerbeskyttelse ved erhvervelse af fast ejendom m.v.
 Stk. 2.  Når en overdragelse er gået tilbage, kan  

 stempelmyndigheden tillade, at også stemplet til det herom oprettede dokument  

 godtgøres.
 Stk. 3.  Godtgørelse kan kun finde sted, såfremt det  

 stempel, der er anvendt til dokumentet, mindst udgør 50 kr.
 Stk. 4.  I de i stk. 1 og 2 nævnte tilfælde kan  

 stempelmyndigheden tillade, at et ustemplet dokument forbliver ustemplet.
Stk. 5.  Godtgørelse efter stk. 1 og 2 og  

 stempelfritagelse efter stk. 4 kan kun ydes, hvis det pågældende dokument  

 afgives til stempelmyndigheden.
Stempelmyndigheden kan dog frafalde dette  

 krav, hvor særlige omstændigheder taler derfor.
§ 30.  Stempelmyndighedens afgørelser i henhold til §§  

 28 og 29 kan påklages til skatteministeren.
Bestemmelserne i § 26, stk. 1 og  

 3, finder tilsvarende anvendelse.
Bestemmelsen i § 26, stk. 2, finder  

 anvendelse på afgørelser truffet i henhold til § 28.
Hæftelses- og kontrolbestemmelser § 31.  Enhver, der er part i det retsforhold, som et  

 stempelpligtigt dokument vedrører, hæfter for betaling af stempelafgiften.  

 Hvis en part ikke har fast ophold her i landet, og dokumentet på hans vegne  

 er underskrevet af en herboende person, hæfter tillige denne for afgiften.
Stk. 2.  Den, der ved overdragelse eller på anden måde  

 er indtrådt som berettiget efter et dokument, der ikke er tilstrækkeligt  

 stemplet, skal inden 4 uger efter modtagelsen af dokumentet indsende dette  

 eller en bekræftet genpart heraf til vedkommende stempelmyndighed, medmindre  

 dokumentet er stemplet i henhold til en stempelmyndigheds afgørelse, eller  

 dokumentet inden nævnte frist indleveres til en anholdelsespligtig myndighed.  

 Det samme gælder den, der erhverver panteret i et dokument.
Forsømmer han  

 indsendelsen til stempelmyndigheden, og kan de afgiftspligtige, jf. stk. 1,  

 åbenbart ikke betale den skyldige afgift, eller er deres opholdssted  

 ubekendt, bliver han medansvarlig for betalingen.
 Stk. 3.  Skyldig stempelafgift kan med tillæg af renter  

 og omkostninger inddrives ved indeholdelse i løn m.v. hos den pågældende  

 efter reglerne om inddrivelse af personlige skatter i kildeskatteloven.
 § 32.  Følgende myndigheder er anholdelsespligtige:
 1. Ministerierne.
 2. Justitssekretærerne ved Højesteret, landsretterne  

 og Sø- og Handelsretten med hensyn til de for retten fremlagte dokumenter,  

 samt dommerne ved underretterne.
 3. Kuratorer og eksekutorer.
 4. Politi- og anklagemyndighederne.
 5. Landsskatteretten og Told- og Skattestyrelsen.
 6. Chefen for Skibsregistret samt cheferne for  

 distriktskontorerne, for så vidt angår dokumenter, der ikke skal indsendes  

 til Skibsregistret.
 7. Overregistrator ved Erhvervs- og Selskabsstyrelsen  

 som chef for dette register og som tilforordnet ved Finanstilsynet.
 8. Direktøren for Patentdirektoratet.
 Stk. 2.  Skatteministeren kan bestemme, at også andre  

 myndigheder end de i stk. 1 nævnte skal være anholdelsespligtige.
§ 33.  De anholdelsespligtige myndigheder skal anholde  

 stempelpligtige dokumenter, som efter stemplingsfristens udløb er kommet dem  

 i hænde, når 1. dokumentet er ustemplet, 2. det anvendte stempel antages at være for lavt, 3. stemplingen først er sket efter udløbet af  

 stemplingsfristen, medmindre stemplingen er foretaget af en  

 anholdelsespligtig myndighed, jf. stk. 2, 4. stempling efter § 21 ikke er sket i  

 overensstemmelse med de regler, der gælder for sådan stempling.
Stk. 2.  Er et dokument som nævnt i stk. 1, nr. 1, 2  

 eller 4, kommet den anholdelsespligtige myndighed i hænde inden  

 stemplingsfristens udløb, må dokumentet kun udleveres, såfremt stemplingen  

 forinden er bragt i orden.
Er dette ikke sket, skal dokumentet anholdes.
 Stk. 3.  Endvidere skal dokumentet og genparter som  

 nævnt i § 11 anholdes, når de ikke giver oplysning om stemplet til det  

 dokument, hvortil de slutter sig, eller giver oplysning om et stempel, som må  

 antages at være for lavt.
 Stk. 4.  Det anholdte dokument eller den anholdte  

 genpart fremsendes til stempelmyndigheden, når den myndighed, der har anholdt  

 dokumentet (genparten), har afsluttet behandlingen af den sag, hvorunder  

 dokumentet (genparten) er anholdt.
 Stk. 5.  Et dokument, der alene indleveres til  

 stempling, må ikke anholdes.
 Stk. 6.  Skatteministeren kan fastsætte regler,  

 hvorefter tinglysningsdommere og chefen for Skibsregistret kan stemple  

 dokumenter som nævnt i stk. 1, nr. 1 og 2, når det manglende stempel ikke  

 overstiger et nærmere angivet beløb og overtrædelsen skønnes at være af så  

 underordnet betydning, at strafansvar ikke bør gøres gældende.
 Stk. 7.  Testamenter må ikke anholdes, så længe testator  

 lever.
De enkelte stempelpligtige dokumenter Dokumenter om overdragelse § 34.  Dokumenter om overdragelse af ejerboliger her i  

 landet stemples med 0,6 pct., jf. dog § 34 A.
Dokumenter om overdragelse af  

 anden fast ejendom her i landet stemples med 1,2 pct.
Ved ejerboliger forstås  

 ejendomme til helårsbeboelse, der indtil overdragelsen var eller ved  

 overdragelsen bliver bestemt til brug for ejeren.
Stempelbeløbet beregnes af  

 købesummen, dog mindst af den senest før dokumentets oprettelse ansatte  

 ejendomsværdi, jf. lov om vurdering af landets faste ejendomme  

 (vurderingsloven).
Stk. 2.  For ejendomme, hvor vurderingsmyndighederne har  

 foretaget en fordeling af ejendomsværdien på den del af ejendommen, der  

 tjener til bolig for ejeren, og på resten af ejendommen efter  

 vurderingslovens § 33, stk. 4-7, stemples som ejerbolig den del af  

 ejendommens værdi, som forholdsmæssigt kan henføres til ejerens bolig.
Den  

 resterende del af ejendommens værdi stemples som anden fast ejendom.
Såfremt  

 vurderingsmyndighederne på tidspunktet for dokumentets oprettelse endnu ikke  

 har foretaget nævnte fordeling, skal parterne i dokumentet angive fordelingen  

 af ejendommens værdi efter bedste skøn.
I tilfælde af tvangsauktion angives  

 skønnet af erhververen.
Stk. 3.  (* 2) Såfremt den overdragne ejendom ikke er  

 selvstændigt vurderet på tidspunktet for dokumentets oprettelse, eller  

 såfremt der i tiden mellem den sidste vurdering og dokumentets oprettelse er  

 sket væsentlige forandringer med hensyn til ejdnommen, skal parterne, i  

 tilfælde af tvangsauktion erhververen, i dokumentet angive ejendommens værdi  

 efter bedste skøn, og stemplet skal da mindst beregnes på grundlag af den  

 angivne værdi.
Med hensyn til værdiangivelsen finder reglerne i § 16, stk. 2,  

 tilsvarende anvendelse.
Stempelmyndigheden kan dog bestemme, at den  

 ejendomsværdi, som ansættes første gang efter dokumentets oprettelse,  

 anvendes i stedet for den i § 16, stk. 2, nævnte vurdering.
 Stk. 4.  (* 3) Begæres der i forbindelse med dokumentets  

 oprettelse vurdering efter vurderingslovens § 4, træder ejendomsværdien efter  

 denne vurdering i stedet for den i stk. 1 nævnte ejendomsværdi eller den i  

 stk. 2 nævnte værdiangivelse.
Stk. 5.  Ved salg af fast ejendom på auktion indtræder  

 stempelpligten ved auktionens slutning.
Har en pant- eller udlægshaver i  

 ejendommen, herunder en håndpanthaver i et pantebrev i ejendommen, erhvervet  

 denne ved tvangsauktion, uden at den pant- eller udlægssikrede fordring er  

 blevet dækket ved budsummen, indtræder stempelpligten dog først ved  

 udstedelsen af auktionsskødet.
Dokument om overdragelse af retten til at få  

 skøde udstedt stemples i så fald som dokument om overdragelse af ejendommen.
Stk. 6.  Udskrift af Erhvervs- og Selskabsstyrelsen,  

 Finanstilsynet, et handelsregister eller andet offentligt register, der  

 tinglyses som adkomst på fast ejendom, stemples som dokument om overdragelse  

 af ejendommen.
Stempelpligten indtræder ved tinglysningen.
 Stk. 7.  Dokumenter om overdragelse af fast ejendom i  

 udlandet stemples med 1 promille af vederlaget.
 Stk. 8.  Dokumenter om overdragelse af bygning til  

 nedrivning uden samtidig overdragelse af grunden stemples efter reglerne i §  

 41.
 Stk. 9.  Skatteministeren kan fastsætte regler for  

 påtegning af dokumenter om overdragelse af ejerboliger som betingelse for  

 stempling efter stk. 1, 1. pkt.
 § 35.  Har overdrageren af fast ejendom forbeholdt sig  

 eller andre en brugs- eller servitutret med hensyn til den overdragne  

 ejendom, kræver bestemmelsen herom ikke særskilt stempel, medmindre der skal  

 erlægges et periodisk vederlag for retten.
§ 36.  Har en pant- eller udlægshaver i fast ejendom,  

 herunder en håndpanthaver i et pantebrev i ejendommen, erhvervet denne ved  

 tvangsauktion, uden at den pant- eller udlægssikrede fordring er blevet  

 dækket ved budsummen, har han ved henvendelse til stempelmyndigheden krav på  

 at få godtgjort stemplet til det til ham udstedte skøde, såfremt han har  

 afhændet ejendommen inden 4 år fra auktionsdagen.
Bestemmelsen i § 26 finder  

 tilsvarende anvendelse.
 § 37.  For dokumenter om mageskifte beregnes stempel  

 for hver overdragelse for sig.
§ 38.  Når et dokument om overdragelse af fast ejendom  

 indleveres til tinglysning, skal det være forsynet med påtegning om  

 ejendomsværdien på dokumentets oprettelsestid eller om, at ejendommen ikke  

 var selvstændigt vurderet på dette tidspunkt.
Tinglysningsdommeren skal  

 afvise dokumentet, såfremt påtegningen mangler.
 Stk. 2.  Skatteministeren bestemmer, hvilke myndigheder  

 der skal give påtegningerne.
§ 39.  Dokumenter om overdragelse af skibe og både med  

 tilbehør stemples med 4 promille af vederlaget.
Dokumenter om overdragelse af  

 nybyggede skibe til udenlandsk køber er dog stempelfri, når  

 Eksportkreditrådet som betingelse for kaution for forhåndslån i  

 Skibskreditfonden kræver, at skibsværftet stiller sikkerhed i skibet i  

 byggeperioden.
 Stk. 2.  Ved salg af skib på auktion indtræder  

 stempelpligten ved hammerslaget.
Stk. 3.  Når der på grundlag af en udskrift af Erhvervs-  

 og Selskabsstyrelsen, et handelsregister eller andet offentligt register sker  

 registrering af ejerskifte med hensyn til skib, svares stempelafgift som for  

 overdragelse.
Stempelpligten indtræder ved registreringen.
 Stk. 4.  Dokumenter om overdragelse af skibe til  

 ophugning stemples efter reglerne i § 41.
§ 40.  Bilbreve og lignende dokumenter, der er  

 grundlag for endelig registrering af nybygget skib efter lov om  

 skibsregistrering eller lov om Dansk Internationalt Skibsregister, stemples  

 med 1 promille af den samlede pris, der er betalt for skibet, hvis skibet  

 måler 20 bruttoregistertons eller derover.
Er kun skibets bruttotonnage målt,  

 skal den udgøre 20 eller derover.
Stempelpligten indtræder ved registreringen  

 og påhviler den, der registreres som ejer.
Stk. 2.  Ved udfærdigelse af bilbreve for skibe, der  

 bygges på dansk værft for dansk regning, skal værftet forsyne bilbrevet med  

 en påtegning om byggesummen.
Er ikke alt materiale, skibsmaskineri,  

 udrustning og lignende leveret af værftet, men betalt direkte af rederiet,  

 skal værftet tillige angive dette, og rederiet skal da skriftligt oplyse  

 købesummen for det materiale, maskineri, udstyr m.v., som er betalt af  

 rederiet.
 Stk. 3.  For skibe, der er bygget på udenlandske værfter  

 for dansk regning, skal rederiet samtidig med registreringsanmeldelsen  

 skriftligt angive den samlede pris, der er betalt for skibet.
Stk. 4.  Såfremt de i stk. 2 og 3 nævnte oplysninger  

 ikke på begæring meddeles chefen for Skibsregistret, beregnes afgiften efter  

 stk. 1 af skibets værdi, således som denne skønsmæssigt fastsættes af chefen  

 for Skibsregistret.
Værdifastsættelsen kan påklages til skatteministeren.  

 Bestemmelsen i § 26, stk. 1, finder tilsvarende anvendelse.
 Stk. 5.  Stempelfri er bilbreve, der udfærdiges i  

 forbindelse med overdragelse af nybyggede skibe til udenlandsk køber, når  

 Eksportkreditrådet som betingelse for kaution for forhåndslån i  

 Skibskreditfonden kræver, at skibsværftet stiller sikkerhed i skibet i  

 byggeperioden.
 § 41.  Dokumenter om overdragelse eller levering af  

 andet løsøre end nævnt i § 39 samt dokumenter om levering af vand, gas,  

 elektricitet, varme og lignende stemples med 1 promille af vederlaget.
Stk. 2.  Fritaget for stempelafgift er dokumenter om  

 overdragelse eller levering af 1. varer, hvormed køberen driver handel, 2. råstoffer, halvfabrikata, helfabrikata bortset fra  

 driftsmateriel, hjælpevarer og lignende, som af køberen benyttes til  

 fremstilling af varer til salg, 3. emballage til brug ved køberens salg af varer.
 § 42.  Dokumenter om overdragelse af goodwill,  

 opfinder- og patentrettigheder, rettigheder til varemærker og mønstre,  

 ophavsrettigheder og lignende stemples med 1 promille af vederlaget.
§ 43.  Har en fast ejendom eller et skib været  

 genstand for flere overdragelser, er et skøde, der udstedes til en anden end  

 den oprindelige erhverver, stempelfrit, såfremt der er oprettet et dokument  

 om overdragelsen til denne.
I øvrigt stemples skødet efter samme regler som  

 et dokument om sidstnævnte overdragelse.
§ 44.  Vedrører et dokument overdragelse af flere  

 formuegoder, for hvis overdragelse der efter §§ 34-42 gælder forskellig  

 stempelafgift, skal parterne, i tilfælde af tvangsauktion erhververen, i  

 dokumentet angive, hvorledes vederlaget fordeler sig på de nævnte  

 formuegoder.
Indeholder dokumentet ikke sådan angivelse, beregnes afgift af  

 det samlede vederlag efter den bestemmelse, der medfører den højeste afgift.  

 Angiver parterne hver sin fordeling, lægges den fordeling til grund, der  

 medfører den højeste afgift.
 Stk. 2.  Et dokument, der alene går ud på stiftelse af  

 ret, ikke tillige pligt, til køb af et formuegode, betragtes ikke som  

 dokument om overdragelse.
§ 45.  Bestemmelserne i §§ 34-44 finder tilsvarende  

 anvendelse på dokumenter om overdragelse af anparter i formuegoder.
Dette  

 gælder, selv om overdragelsen sker til en medejer af formuegodet.
Hvor  

 anpartsforholdet får betydning for stempelberegningen, skal dette forhold  

 fremgå af det pågældende dokument.
Kapitel 6 A Anmeldelser om opdeling i ejerlejligheder § 45 A.  Dokumenter om anmeldelse om opdeling af en  

 ejendom i ejerlejligheder skal stemples med et beløb svarende til 1.500 kr.  

 for hver ejerlejlighed, der er optaget i den til anmeldelsen hørende  

 fortegnelse over ejerlejlighederne.
 Stk. 2.  Dokument om ændring af tidligere tinglyst  

 anmeldelse skal stemples med 1.500 kr. for hver ejerlejlighed, hvormed  

 ejendommens antal af ejerlejligheder forøges.
 Stk. 3.  Afgiften efter stk. 1 og 2 udgør dog 4.500 kr.  

 pr. ejerlejlighed, såfremt byggetilladelse til opførelse af den bygning,  

 hvori ejerlejlighederne findes, er givet inden 1. juli 1966.
 Stk. 4.  Stempelpligten indtræder ved dokumentets  

 indlevering til tinglysningsdommeren.
Dokumenter om brugsrettigheder § 46.  Lejekontrakter om faste ejendomme, lejligheder  

 eller værelser og om lokaler eller dele heraf stemples med 1 pct. af den  

 højeste årlige leje.
På samme måde stemples forpagtningskontrakter om faste  

 ejendomme, lejekontrakter om pladser og lignende og om reklame- og  

 skilteplads i og på fast ejendom.
Er kontrakten indgået for et bestemt  

 tidsrum kortere end 1 år, stemples den med 1 pct. af det samlede vederlag.
Stk. 2.  Skal der betales et vederlag en gang for alle,  

 anses en så stor del af dette, som efter kontrakttidens længde svarer til  

 vederlag for 1 år, som årlig leje eller forpagtningsafgift.
Ved anvendelsen  

 af denne bestemmelse anses kontrakter, der er indgået for flere personers  

 livstid, for indgået for et tidsrum på 15 år og andre kontrakter, der er  

 indgået for ubestemt tid, for indgået for et tidsrum på 10 år.
Er kontrakten  

 indgået for et tidsrum på 25 år eller derover, forhøjes stempelafgiften af  

 det vederlag, som skal betales en gang for alle, til det dobbelte.
 Stk. 3.  Dokumenter om fremleje stemples efter samme  

 regler som lejekontrakter.
Stk. 4.  Stempelfri er 1. dokumenter om leje af bokse i banker, sparekasser  

 og lignende, 2. dokumenter om brugsret til gravsteder, herunder  

 begravelsesbreve og gravstedsskøder.
 § 47.  Når lejeren eller forpagteren ifølge kontrakten  

 skal udrede de skatter og afgifter, forsikringspræmier og prioritetsydelser,  

 der påhviler ejendommen, skal disse ydelser medregnes til det stempelpligtige  

 vederlag med deres årlige beløb ved kontraktens oprettelse.
 § 48.  Bestemmelserne i § 10 finder anvendelse ved  

 stempling af dokumenter om forhøjelse af leje eller forpagtningsafgift, selv  

 om aftalen om forhøjelse indgås med en anden end den oprindelige udlejer  

 eller bortforpagter.
 Stk. 2.  Dokumenter om forhøjelse af leje eller  

 forpagtningsafgift er stempelfri, hvis forhøjelsen skyldes stigning i  

 skatter, afgifter og andre ydelser, der af det offentlige pålægges  

 ejendommen, eller i wc- og vandafgifter, elektricitets-, renovations- og  

 skorstensfejningsbidrag eller lignende, der pålægges efter takster, som er  

 fastsat eller godkendt af det offentlige.
§ 49.  Dokumenter om ret til at tage tørv, brunkul,  

 rør, kalk, ler, sten, grus og lignende fra en ejendom samt dokumenter om  

 jagt- og fiskeriret og lignende rettigheder stemples efter samme regler som  

 lejekontrakter om fast ejendom.
Stempelafgiften udgør dog mindst 50 kr.
 Stk. 2.  Dokumenter om andre servitutrettigheder  

 stemples med 50 kr., uanset om dokumentet er udstedt af ejerne af flere  

 ejendomme.
Entreprisekontrakter § 50.  Entreprisekontrakter om bygge- og  

 anlægsarbejder på faste ejendomme her i landet og om forandring og reparation  

 af sådanne ejendomme stemples med 1 promille af vederlaget.
På samme måde  

 stemples entreprisekontrakter om bjærgning og bugsering.
 Stk. 2.  Kontrakter om bygning, forandring og reparation  

 af skibe stemples med 1/5 promille af vederlaget.
 § 51.  (Ophævet).
Dokumenter om selskabsforhold § 52.  (Ophævet).
 § 53.  Såfremt der i aktieselskaber, herunder  

 kommanditaktieselskaber, eller i andre selskaber eller foreninger, hvor ingen  

 af deltagerne eller medlemmerne hæfter personligt for selskabets eller  

 foreningens forpligtelser, af deltagerne eller medlemmerne indskydes fast  

 ejendom, stemples et herom oprettet dokument som overdragelse af ejendommen,  

 jf. §§ 34-38. Dokumenter om indskud af andre formuegoder er stempelfri.
 Stk. 2.  Dokumenter, hvorved selskabets eller  

 foreningens ejendele overdrages eller udloddes til deltagere eller medlemmer,  

 stemples efter samme regler, som hvis den pågældende ikke var deltager eller  

 medlem, jf. dog stk. 3.
 Stk. 3.  Ved udlodning af fast ejendom skal afgiften  

 beregnes som nævnt i stk. 1. Ved udlodning af formuegoder af de i §§ 39, 41  

 og 42 nævnte arter skal afgift beregnes af det pågældende formuegodes værdi.  

 Reglerne i § 16 finder tilsvarende anvendelse.
 Stk. 4.  Bestemmelserne i stk. 1-3 finder også  

 anvendelse på selskaber eller foreninger med vekslende medlemsantal eller  

 vekslende kapital, selv om medlemmerne hæfter personligt, og på  

 kommanditselskaber, for så vidt angår forholdet mellem selskabet og  

 kommanditisterne.
Stk. 5.  Stempelfri er dokumenter som nævnt i stk. 1,  

 når de oprettes i anledning af 1. sammenslutning mellem selskaber m.v. af den i stk.  

 1 og 4 nævnte art, 2. sammenslutning mellem fonde, 3. sammenslutning mellem fonde og selskaber m.v. af  

 den i stk. 1 og 4 nævnte art, 4. realkreditinstitutters omdannelse, jf. kapitel 12 i  

 realkreditloven, 5. forsikringsforeningers omdannelse til  

 aktieselskaber, jf. § 14 d i lov om beskatning ved fussion af aktieselskaber  

 m.v., 6. andelskassers og sammenslutninger af andelskassers  

 omdannelse til aktieselskaber, jf. kapitel 12 c i lov om banker og  

 sparekasser.
 §§ 54-55. (Ophævet).
Gældsbreve og dokumenter om  

 sikkerhedsstillelse § 56.  Gældsbreve, som ikke er stempelpligtige efter  

 andre regler i loven, stemples med 3 promille af det beløb, som dokumentet  

 lyder på.
 Stk. 2.  Kassekreditkontrakter og andre lånekontrakter  

 stemples med 3 promille af det højeste beløb for kreditten eller lånet.
 Stk. 3.  Indeholder et dokument som nævnt i stk. 1 og 2  

 bestemmelser om sikkerhedsstillelse ved pant eller kaution, stemples  

 dokumentet efter reglerne i § 57, dog mindst med afgiften efter stk. 1 og 2.
 Stk. 4.  Kontrabøger, indlånsbeviser og lignende  

 dokumenter, der udstedes af banker, sparekasser og andelskasser, er  

 stempelfri.
 Stk. 5.  Massegældsbreve er stempelfri, når de tillige  

 er omsætningsgældsbreve.
 Stk. 6.  Checks og andre anvisninger er stempelfri, selv  

 om de accepteres.
 § 57.  Dokumenter, hvorved der stiftes underpant i  

 fast ejendom eller løsøre, herunder ejerpantebreve, stemples med 1,5 pct. af  

 det pantsikrede beløb, jf. dog stk. 2 og 3. Dokumenter om sikkerhedsstillelse  

 ved pant i øvrigt eller ved kaution stemples med 3 promille af det pant-  

 eller kautionssikrede beløb.
Stk. 2.  Dokumenter, hvorved der stiftes underpant i  

 skibe, bortset fra lystfartøjer, stemples med 2 promille af det pantsikrede  

 beløb, når skibet måler 5 bruttoregistertons eller derover.
Er kun  

 bruttotonnagen målt, skal den udgøre 5 eller derover.
Er en gæld sikret ved  

 skibspantebrev som nævnt i 1. pkt., betales ikke yderligere afgift, selv om  

 pantets værdi er lavere end gælden, eller tillige sikres ved kaution,  

 bankgaranti eller anden sikkerhed.
I øvrigt stemples dokumenter som underpant  

 i skibe eller både med tilbehør med 1,5 pct. af det pantsikrede beløb.
 Stk. 3.  Høstpantebreve, der udstedes i henhold til lov  

 om høstpant, stemples med 3 promille af det pantsikrede beløb.
Stk. 4.  Det pantsikrede beløb er det beløb, for hvilket  

 der er stillet pant, bortset fra renter og omkostninger.
Udgør værdien af det  

 pantsatte et lavere beløb, og fremgår dette af dokumentet, beregnes stemplet  

 af pantets værdi.
Er den angivne værdi efter stempelmyndighedens skøn for  

 lav, eller er parterne ikke enige om værdiansættelsen, finder reglerne i §  

 16, stk. 2, anvendelse.
Det kautionssikrede beløb er det beløb, som  

 kautionisten i det højeste kan komme til at betale, bortset fra renter og  

 omkostninger.
 Stk. 5.  Er der oprettet et stempelpligtigt dokument om  

 stiftelsen af den ret, for hvilken der stilles sikkerhed, nedsættes  

 stempelafgiften efter stk. 1 med afgiften vedrørende det nævnte dokument.
 Stk. 6.  Gives ejerpantebrev i håndpant, beregnes  

 stempelafgiften for dokumenter, der oprettes vedrørende håndpantsætningen  

 eller den fordring, for hvilken der stilles håndpant, uden hensyntagen til  

 stempelafgiften for ejerpantebrevet, ligesom stempelafgiften for  

 ejerpantebrevet beregnes uden hensyntagen til stempelafgiften for de nævnte  

 dokumenter.
 Stk. 7.  Dokumenter om sikkerhedsstillelse ved pant  

 eller kaution for massegældsbreve som nævnt i § 56, stk. 5, er stempelfri,  

 medmindre der gives pant i fast ejendom.
§ 58.  Indeholder et skøde på fast ejendom bestemmelse  

 om, at køberen skal betale en del af vederlaget kontant til sælgeren eller  

 tredjemand, skal skødet stemples efter reglerne i §§ 56 og 57, medmindre  

 beløbet betales inden skødets tinglysning som endelig adkomst.
Stempelpligten  

 indtræder ved skødets tinglysning som endelig adkomst.
§ 59.  Et dokument, som er stempelpligtigt efter § 56  

 eller § 57, stk. 2, 1. og 2. pkt., og som er udstedt til ihændehaveren eller  

 uden angivelse af fordringshaverens navn, stemples med 1 pct. af det  

 pålydende beløb.
Dokumenter, som er stempelpligtige efter § 57, stk. 1, 1.  

 pkt., eller stk. 2, 4. pkt., stemples med 3 pct. af pålydendet, såfremt  

 dokumentet er udstedt til ihændehaveren m.v. som nævnt i 1. pkt.
 Stk. 2.  Overdragelse af de i stk. 1 nævnte dokumenter  

 er stempelfri.
 § 60.  Når der for et lån udstedes en hovedobligation  

 og partialobligationer, er dokumenterne stempelfri, såfremt  

 partialobligationerne omfattes af § 56, stk. 5, og såfremt en eventuel  

 sikkerhedsstillelse er stempelfri efter § 57, stk. 7.
Stk. 2.  I andre tilfælde stemples alene  

 hovedobligationen.
Såfremt partialobligationerne udstedes til ihændehaveren  

 eller uden angivelse af fordringshaverens navn, stemples hovedobligationen  

 dog efter reglerne i § 59. Overdragelse af partialobligationerne er i så fald  

 stempelfri.
 § 61.  Dokumenter om modtagelse af håndpant stemples  

 efter reglerne i § 57. De nævnte dokumenter er dog stempelfri, såfremt der  

 vedrørende håndpantsætningen eller den fordring, for hvilken der stilles  

 håndpant, er oprettet et dokument, som er stempelpligtigt efter reglerne i §  

 56 eller § 57.
 Stk. 2.  Dokumenter om garanti mod tab som følge af  

 udlevering af varer uden konnossement stemples med 50 kr.
§ 62.  Stempelfri er dokumenter om 1. sikkerhedsstillelse ved pant eller kaution mod tab  

 ved kautionsforpligtelse, 2. sikkerhedsstillelse ved pant eller kaution for  

 ydelser efter en aftægts- eller forsørgelseskontrakt, 3.(* 4) lån i realkreditinstitutter og Dansk Landbrugs Realkreditfond samt  

 lån i pengeinstitutter, for så vidt lånets løbetid er mindst 10 år og højst  

 30 år og lånet har direkte pant i fast ejendom inden for 80 pct. af den på  

 lånetidspunktet senest meddelte offentlige vurdering af ejendommen, når lånet  

 optages til indfrielse af tilsvarende lån eller lån omfattet af § 2 i lov om  

 realkreditlignende lån m.v., samt overdragelse af sådanne pantebreve til en  

 af de nævnte kreditorer, 4. statsgaranterede studielån, der optages til  

 indfrielse af sådanne lån, 5. sikkerhedsstillelse over for staten for told- og  

 forbrugsafgifter til den danske stat eller til en stat, der er medlem af De  

 Europæiske Fællesskaber, 6. sikkerhedsstillelse over for staten i forbindelse  

 med administrationen af De Europæiske Fællesskabers landbrugsordninger og  

 sikkerhedsstillelse over for De Europæiske Fællesskaber i forbindelse med  

 administrationen af Fællesskabernes stålordninger, 7. sikkerhedsstillelse over for domstolene, herunder  

 foged- og skifteretter, 8. sikkerhedsstillelse for betaling af kur og pleje  

 for patienter på sygehuse, plejehjem og lignende, 9. sikkerhedsstillelse over for staten i forbindelse  

 med administrationen af lov om anvendelse af Danmarks undergrund eller lov om  

 etablering og benyttelse af en rørledning til transport af råolie og  

 kondensat, 10. sikkerhedsstillelse over for staten eller  

 Grønlands hjemmestyre i forbindelse med rettigheder meddelt i henhold til lov  

 om mineralske råstoffer i Grønland, 11. sikkerhedsstillelse for forpligtelser, der  

 påhviler indehaveren af en eneretsbevilling udstedt efter lov om  

 naturgasforsyning vedrørende den af loven omfattede virksomhed, 12. sikkerhedsstillelse udstedt i form af  

 ejerpantebrev som nævnt i lov om forsikringsvirksomhed § 131, stk. 5, og lov  

 om tilsyn med firmapensionskasser § 49, stk. 4. Det er dog en forudsætning,  

 at det enkelte ejerpantebrev er påført en erklæring fra forsikringsselskabet  

 eller pensionskassen om stempelfrihed efter stempellovens § 62, stk. 1, nr.  

 12. Stempelfriheden ophører, når ejerpantebrevet ophører med at være  

 registreret som nævnt i de anførte bestemmelser, 13. optagelse af realkreditlån eller fiskeribanklån  

 til afløsning af lån omfattet af § 1 i lov om imødegåelse af  

 indlåsningseffekter på inkonverterbare realkreditlån m.v.
 14. (* 5) sikkerhedsstillelse og andre forpligtelser  

 over for clearingscentraler, clearingdeltagere eller selskaber eller  

 institutioner som nævnt i § 4, stk. 1, i lov om værdipapirhandel m.v., når  

 sikkerhedsstillelsen vedrører clearing og afvikling af handel med  

 værdipapirer, jf. §§ 55 og 56 i lov om værdipapirhandel m.v., hvor en  

 clearingcentral medvirker, og når en eventuel kredittid ikke overstiger 3  

 bankdage.
 15.5) garantidokumenter vedrørende forpligtelser, der udstedes efter § 82,  

 stk. 2, i lov om værdipapirhandel m.v., når de udstedes som led i  

 værdipapircentralers samlede kapitalberedskab.
Stk. 2.  (* 6) Stempelfri er dokumenter om  

 garantistillelse for ekstraordinære eksportkreditrisici, der efter lov om  

 Dansk Eksportkreditfond ydes mod tab i forbindelse med dansk eksport, samt  

 kautioner og garantier, der ydes af Udenrigsministeriet efter § 8 i lov om  

 internationalt udviklingssamarbejde.
Andre dokumenter, der oprettes i  

 forbindelse med eksportkredit m.v., stemples efter lovens almindelige regler.
 Stk. 3.  Stempelfri er dokumenter udstedt til eller af  

 Dansk Eksportfinansieringsfond, som led i fondens eksportfinansiering.  

 Dokumenter vedrørende kaution, og anden sikkerhedsstillelse, der udstedes i  

 forbindelse hermed, er ligeledes stempelfri.
 Stk. 4.  (* 7) Stempelfri er låne- og  

 kautionsdokumenter, der udstedes til Danmarks Skibskreditfond, Aktieselskabet  

 Dansk Skibsfinansiering og pengeinstitutter i forbindelse med finansieringen  

 af skibe, der bygges på danske skibsværfter.
Stk. 5.  Dokumenter om lån mod håndpant i banker og  

 sparekasser er stempelfri, når lånet optages til finansiering af  

 byggearbejder på fast ejendom.
Skatteministeren kan fastsætte nærmere regler  

 om pengeinstitutternes pligt til at påse, at lånet anvendes til  

 byggeudgifterne, og bestemme, at fritagelsen kun skal gælde, når  

 byggearbejdet påregnes at ville medføre udgifter over en vis størrelse.
Hvor  

 omstændighederne taler derfor, kan skatteministeren tillade, at fritagelsen  

 også skal gælde lån hos vekselerere eller i andelskasser.
 Stk. 6.  (* 8) Stempelfri er endvidere dokumenter om lån  

 mod håndpant, som optages mellem selskaber og institutioner som nævnt i § 4,  

 stk. 1, i lov om værdipapirhandel m.v. som led i deres virksomhed, eller som  

 optages mellem disse og clearingcentraler, jf. § 7, nr. 5, i nævnte lov,  

 Arbejdsmarkedets Tillægspension, Lønmodtagernes Dyrtidsfond, Den Sociale  

 Pensionsfond, livsforsikringsselskaber eller pensionskasser som led i disses  

 værdipapirhandel.
 Stk. 7.  (* 9) Skatteministeren kan fastsætte regler for  

 påtegning på dokumenter og anden dokumentation som betingelse for  

 stempelfrihed i henhold til stk. 1, nr. 3 og 13, samt stk. 2 og 4. De i en  

 sådan påtegning givne oplysninger ved dokumentets indlevering til tinglysning  

 er bindende for parterne under en stempelprøvelse af dokumentet.
 § 62 A.  Stempelfri er dokumenter, der oprettes i  

 forbindelse med lån i Dansk Landbrugs Realkreditfond, når lånet ydes med  

 statsgaranti efter § 1 i lov om statsgaranti og ydelsestilskud vedrørende  

 høsttabslån til tørkeramte jordbrugere.
Stk. 2.  Stempelfriheden efter stk. 1 er betinget af, at  

 de enkelte dokumenter er påført en erklæring fra Dansk Landbrugs  

 Realkreditfond eller et pengeinstitut om, at dokumentet er oprettet i  

 forbindelse med lån ydet med statsgaranti efter § 1 i lov om statsgaranti og  

 ydelsestilskud vedrørende høsttabslån til tørkeramte jordbrugere, og at  

 dokumentet ikke kan tjene som sikkerhed for andre lån.
Stempelpligten  

 indtræder, såfremt dokumentet ikke længere tjener til sikkerhed for lån ydet  

 med statsgaranti efter lov om statsgaranti og ydelsestilskud vedrørende  

 høsttabslån til tørkeramte jordbrugere.
 Stk. 3.  Dansk Landbrugs Realkreditfond og  

 pengeinstitutter kan indtil 4 måneder efter et dokuments oprettelse berigtige  

 den efter stk. 2 afgivne erklæring, og der kan ydes godtgørelse af  

 stempelafgift efter § 28.
 § 62 B.  Stempelfri er dokumenter, der oprettes i  

 forbindelse med lån i Dansk Landbrugs Realkreditfond, når lånet ydes med  

 statsgaranti efter § 1 i lov om statsgaranti for gældssaneringslån til  

 jordbrugere.
Stk. 2.  Stempelfriheden efter stk. 1 er betinget af, at  

 de enkelte dokumenter er påført en erklæring fra Dansk Landbrugs  

 Realkreditfond eller et pengeinstitut om, at dokumentet er oprettet i  

 forbindelse med lån ydet med statsgaranti efter § 1 i lov om statsgaranti for  

 gældssaneringslån til jordbrugere, samt at dokumentet ikke kan tjene til  

 sikkerhed for andre lån.
Stempelpligten indtræder, såfremt dokumentet ikke  

 længere tjener til sikkerhed for lån ydet med statsgaranti efter lov om  

 statsgaranti for gældssaneringslån til jordbrugere.
 Stk. 3.  Dansk Landbrugs Realkreditfond og  

 pengeinstitutter kan indtil 4 måneder efter et dokuments oprettelse berigtige  

 den efter stk. 2 afgivne erklæring, og der kan ydes godtgørelse af  

 stempelafgift efter § 28.
Veksler § 63.  Veksler, der ikke lyder på længere tid end 8  

 dage fra sigt eller 14 dage fra dato, er stempelfri.
Alle andre veksler  

 stemples med 1 kr. for hver 1.000 kr. eller del deraf.
 Stk. 2.  Overdragelse af veksler (endossement) og  

 vekselborgen (aval) er stempelfri.
 Stk. 3.  Et dokument, der i teksten betegnes som veksel,  

 men som ikke opfylder alle veksellovgivningens betingelser for at betragtes  

 som en gyldig veksel, skal stempelmæssigt behandles som en veksel, når det  

 påtegnes af acceptanten eller, for så vidt angår egne veksler, underskrives  

 af udstederen og af den pågældende overgives til den anden part.
 Stk. 4.  Ved beregningen af stempelafgiften for veksler  

 tages der ikke hensyn til stempelafgiften for andre dokumenter, herunder  

 veksler, ligesom der ikke tages hensyn til stempelafgiften for en veksel ved  

 beregningen af stempelafgiften for andre dokumenter.
Forsikringsdokumenter § 64.  Forsikringspolicer og forsikringskontrakter  

 stemples efter reglerne i §§ 65-70.
 Stk. 2.  Er der ikke udfærdiget police eller kontrakt,  

 stemples første præmiekvittering eller andet dokument vedrørende  

 forsikringen.
 § 65.  Stempelafgiften for livsforsikringer er 1 kr.  

 50 øre pr. 5.000 kr. forsikringssum eller del deraf.
 Stk. 2.  Stempelafgiften for ophørende  

 kapitalforsikringer og andre livsforsikringer, som alene dækker dødsrisiko  

 for et bestemt tidsrum (risikoforsikringer), beregnes dog efter reglerne i §  

 66, stk. 1.
 Stk. 3.  Udbetales forsikringssummen i rater, beregnes  

 stempelafgiften af den engangsudbetaling, som efter forsikringsselskabets  

 beregningsgrundlag svarer til raterne (konverteringssummen). Skal der efter  

 forsikringen udbetales årlige ydelser, hvis samlede sum ikke kendes ved  

 forsikringens tegning, beregnes stempelafgiften af det 15-dobbelte af den  

 højeste årlige ydelse, hvis ydelsen skal betales i flere personers levetid,  

 og ellers af det 10-dobbelte af den nævnte ydelse.
§ 66.  Stempelafgiften for andre forsikringer end de i  

 § 65 nævnte er enten 25 øre pr. 5.000 kr. forsikringssum eller del deraf  

 eller 12 pct. af præmien.
Vælges det at svare stempelafgift på grundlag af  

 præmien, og er forsikringen tegnet på mere end 1 år, beregnes afgiften af  

 præmien for 1 år.
Afgiften afrundes opefter til det nærmeste med 25 delelige  

 ørebeløb.
Stk. 2.  Stempelafgiften af lovpligtige  

 ansvarsforsikringer i henhold til færdselsloven beregnes på grundlag af  

 præmien.
Afgiften kan dog ikke overstige 8 kr.
§ 67.  Kontrakter, hvorved der træffes aftale om  

 forsikring af risici af nærmere angiven art efter forudgående eller  

 efterfølgende anmeldelse fra forsikringstageren, stemples med 5 kr.
Endvidere  

 svares der stempelafgift efter § 65 eller § 66 af de anmeldte forsikringer.
 § 68.  Genforsikringskontrakter stemples med 50 kr.
§ 69.  Stempelfri er 1. forsikringer, der tegnes af gensidige  

 skadesforsikringsselskaber, der ikke er undergivet tilsyn, 2. forsikringer, der tegnes i medfør af lov om  

 arbejdsskadeforsikring, 3. sø- og transportforsikring samt  

 luftfartsforsikring, 4. livsforsikringer som nævnt i § 65, stk. 2, der er  

 tegnet på kollektivt grundlag (gruppelivsforsikringer), 5. andre forsikringer, når forsikringssummen ikke  

 overstiger 10.000 kr.
 Stk. 2.  Overdrager et forsikringsselskab sin  

 forsikringsbestand eller en bestemt del af denne til et andet selskab efter  

 godkendelse fra Finanstilsynet, er det andet forsikringsselskabs indtræden i  

 de af overdragelsesaftalen omfattede forsikringskontrakter stempelfri.
§ 70.  Skatteministeren kan tillade danske  

 forsikringsselskaber og udenlandske forsikringsselskabers repræsentanter her  

 i landet at berigtige stempelafgiften for samtlige de i et regnskabsår  

 tegnede forsikringer eller for visse arter heraf ved indbetaling af samlede  

 beløb uden stempling af de enkelte forsikringsdokumenter.
Denne tilladelse  

 kan gives enten således, at stempelafgiften beregnes på sædvanlig måde af de  

 enkelte forsikringer, eller således, at stempelafgiften beregnes under et af  

 summen af forsikringssummerne eller præmiebeløbene.
 Stk. 2.  Tilladelse efter stk. 1 kan betinges af, at  

 selskabet indbetaler aconto-beløb, og at selskabet underkaster sig de  

 tilsyns- og kontrolbestemmelser, som skatteministeren skønner fornødne.  

 Tilladelsen kan tilbagekaldes med 3 måneders varsel til et regnskabsårs  

 udløb.
 § 70 A.  Ved udøvelse af forsikringsvirksomhed her i  

 landet, der ikke er omfattet af § 70, stk. 1, skal den, der udøver  

 virksomheden, over for de statslige told- og skattemyndigheder udpege en  

 herboende repræsentant.
 Stk. 2.  Bestemmelserne i § 70 finder anvendelse over  

 for repræsentanten.
Lodsedler § 71.  Klasselotteriets sedler stemples for hver  

 trækning med 4 kr. for hvert hellod.
For delte lodsedler erlægges  

 stempelafgift i forhold til stempelafgiften for den hele lodseddel.
 Stk. 2.  Lodsedler, der udstedes af Almindeligt dansk  

 Vare- og Industrilotteri og af Landbrugslotteriet, stemples med 60 øre for  

 hver lodtrækning, som lodsedlen giver adgang til.
 Stk. 3.  Der erlægges kun stempelafgift af de afsatte  

 lodsedler.
Dokumenter om overdragelse af rettigheder  

 og overtagelse af § 72.  Dokumenter om overdragelse af de i §§ 56-57  

 nævnte gælds- og pantebreve m.v. stemples efter reglerne for stiftelse af nyt  

 retsforhold vedrørende den ret, der overdrages.
 Stk. 2.  Dokumenter om overdragelse af retten ifølge en  

 livsforsikringspolice eller -kontrakt stemples, såfremt  

 forsikringsbegivenheden ikke er indtrådt, efter reglerne for tegning af ny  

 forsikring.
Stk. 3.  I øvrigt stemples dokumenter om overdragelse af  

 retten til pengeydelser med 1 promille af det beløb, der overdrages.
Er det  

 overdragne beløb sikret ved underpant i fast ejendom eller løsøre, er  

 stemplet 1,5 pct.
Er det overdragne beløb sikret ved underpant i skib, er  

 stemplet 2 promille, når skibet måler 5 bruttoregistertons eller derover.
Er  

 kun bruttotonnagen målt, skal den udgøre 5 eller derover.
Er det overdragne  

 beløb sikret ved underpant i skib eller båd med tilbehør i øvrigt, er  

 stemplet 1,5 pct.
Er det overdragne beløb sikret ved høstpantebrev, jf. § 57,  

 stk. 3, er stemplet 3 promille.
Er det overdragne beløb sikret ved andet pant  

 eller ved kaution, eller indestår overdrageren for beløbets betaling, er  

 stemplet 3 promille, jf. dog § 57, stk. 2, 3. pkt.
 Stk. 4.  Dokumenter om overdragelse af køberens ret  

 efter de i §§ 34-45 nævnte dokumenter stemples efter reglerne i §§ 34-45.
 Stk. 5.  Dokumenter om overdragelse af brugsrettigheder  

 og andre lignende rettigheder stemples efter reglerne for stiftelse af nyt  

 retsforhold vedrørende den ret, der overdrages.
Stk. 6.  Stempelfri er dokumenter om 1. overdragelse af en fordring til debitor, 2. overdragelse af ejerpantebrev til ny ejer af  

 pantet, 3. overdragelse af erstatningskrav til det  

 forsikringsselskab, der har dækket skaden, 4. overdragelse til kautionist, der har indfriet  

 gælden, 5. overdragelse af fordring til inkasso.
 Stk. 7.  Reglerne i stk. 1-6 gælder, selv om  

 overdragelsen sker til sikkerhed.
 § 73.  Dokumenter, hvorved en person med den  

 berettigedes samtykke indtræder som forpligtet i et retsforhold i stedet for  

 den tidligere forpligtede, stemples efter reglerne for stiftelse af nyt  

 retsforhold vedrørende den forpligtelse, som den pågældende overtager.
Stk. 2.  Et dokument, hvorved en person med kreditors  

 samtykke indtræder som meddebitor i et solidarisk skyldforhold enten ved  

 siden af den eller de tidligere skyldnere eller i stedet for en skyldner, der  

 samtidig udtræder, stemples af en så stor del af skylden, som efter  

 skyldnernes indbyrdes forhold falder på den, der indtræder.
Dette forhold  

 skal fremgå af dokumentet.
Udtræder en person af et solidarisk skyldforhold,  

 uden at en ny skyldner indtræder i stedet for, svares intet stempel.
Stk. 3.  Stempelfri er dokumenter om 1. ny ejers overtagelse af den personlige forpligtelse  

 ifølge pantebrev i fast ejendom i det omfang, gælden ikke kan forlanges  

 udbetalt i tilfælde af ejerskifte, 2. ny ejers overtagelse af den personlige forpligtelse  

 ifølge pantebrev i fast ejendom, når pantebrevet kun giver sikkerhed i fast  

 ejendom med tilbehør, 3. ny ejers indtræden i de i § 46 nævnte retsforhold, 4. Kongerigets Danmarks Hypotekbank og  

 Finansforvaltnings overtagelse af forpligtelser vedrørende lån omfattet af §  

 1 i lov om imødegåelse af indlåsningseffekter på inkonverterbare  

 realkreditlån m.v.
Dokumenter om familie- og arveforhold § 74.  Hvorvidt ægtepagter om gaver eller andre  

 dokumenter om aftaler mellem ægtefæller er stempelpligtige, afgøres efter  

 lovens almindelige regler.
 Stk. 2.  Ægtepagter skal dog mindst stemples med 50 kr.
§ 75.  Dokumenter, som oprettes af en ægtefælle i  

 anledning af separation, skilsmisse, omstødelse af ægteskab eller bosondring,  

 er stempelfri, såfremt der kun stiftes ret for ægtefællerne selv.
Testamenter  

 stemples dog efter reglerne i § 76.
 § 76.  Testamenter og tillæg til testamenter, herunder  

 bestemmelser om indsættelse af eksekutorer, som oprettes enten for en notar  

 eller for vidner i overensstemmelse med arvelovgivningens regler, stemples  

 med 50 kr.
§ 77.  Dokumenter om udlæg af formuegoder i dødsboer  

 og i fællesboer, der skiftes i ægtefællernes levende live, er stempelfri, når  

 boet behandles af skifteret eller eksekutorer.
Det samme gælder dokumenter om  

 overdragelse af formuegoder til en lodtager i boet eller en legatar.  

 Dokumenter, som modtageren af formuegodet udsteder til boet, lodtagere i boet  

 eller legatarer til gennemførelse af udlægget eller overdragelsen, er  

 stempelfri.
Stk. 2.  Bestemmelsen i stk. 1 finder tilsvarende  

 anvendelse i dødsboer, der er udleveret til arvingerne til privat skifte,  

 hvis dokumenterne udstedes inden udløbet af fristen for indgivelse af  

 arveanmeldelsen.
Når særlige omstændigheder taler derfor, kan  

 skatteministeren fritage dokumentet for stempelafgift, uanset at det er  

 udstedt efter fristens udløb.
 § 78.  Dokumenter, hvorved en afdøds ægtefælle eller  

 arvinger, der har overtaget gældsansvaret efter ham, indtræder i den afdødes  

 rettigheder og forpligtelser, er stempelfri.
Fritagelse for stempelafgift § 79.  Stempelfri er 1. dokumenter, som oprettes mellem den danske stat og  

 en fremmed stat, 2. dokumenter, der udstedes af stat eller kommune til  

 gennemførelse af en i lovgivningen foreskrevet omlægning af opgavefordelingen  

 mellem staten, amtskommunerne og primærkommunerne, 3. dokumenter om overdragelse af formuegoder til eller  

 stiftelse af brugsrettigheder, servitutter eller lignende rettigheder for en  

 statsinstitution, 4. dokumenter om udførelse af arbejde for en  

 statsinstitution, når denne er part i retsforholdet.
 Stk. 2.  Skatteministeren kan under forudsætning af  

 gensidighed meddele fritagelse for stempelafgift af dokumenter, hvorved en  

 fremmed stat erhverver eller lejer fast ejendom til brug som embedslokaler  

 eller som boliger for ansatte ved den pågældende stats diplomatiske eller  

 konsulære repræsentationer.
 § 80.  Dokumenter, der udstedes til den danske stat  

 eller danske kommuner vedrørende betaling af skat, bøde og  

 konfiskationsbeløb, er stempelfri, hvad enten der stilles sikkerhed for  

 beløbet eller ej.
§ 81.  Stempelfri er 1. dokumenter, der udstedes i anledning af optagelse  

 af danske stats- eller kommunelån, 2. dokumenter vedrørende lån optaget af Københavns  

 havn eller frihavnsselskabet, 3. lånedokumenter, der udstedes af gas-, vand- eller  

 elværker eller lignende eller af havne eller koncessionerede virksomheder,  

 såfremt lånene garanteres af den danske stat eller danske kommuner, 4. dokumenter om lån af stiftsmidlerne til  

 folkekirkens kirker og præsteembeder.
 Stk. 2.  Er de i stk. 1 nævnte dokumenter  

 massegældsbreve, er også overdragelse af dokumenterne stempelfri.
 § 82.  Stempelfri er forlig, der indgås for domstole,  

 herunder foged- og skifteretter, og udskrifter af sådanne forlig.
 § 83.  Overenskomster og forlig i sager om afståelse  

 af ejendom, fredning, landvinding, vandafledning eller lignende, der indgås  

 for den myndighed, der i mangel af mindelig ordning skulle træffe afgørelse,  

 eller tilføres denne myndigheds protokol, er stempelfri.
 Stk. 2.  Dokumenter til gennemførelse af afgørelser,  

 overenskomster og forlig som nævnt i stk. 1 er stempelfri.
 § 84.  Dokumenter om gaver til den danske folkekirkes  

 kirker, præsteembeder og menigheder og til anerkendte trossamfund her i riget  

 er stempelfri.
 Stk. 2.  Dokumenter om gaver til foreninger, selskaber,  

 legater, stiftelser og andre institutioner kan af skatteministeren helt eller  

 delvis fritages for stempelafgift, såfremt formålet for vedkommende forening  

 m.v. er af almenvelgørende eller anden almennyttig karakter.
 § 85.  I overenskomster med fremmede stater kan der  

 optages bestemmelser om stempelfrihed.
 § 86.  Dokumenter, der udstedes til sikkerhed for lån  

 efter kapitel 7 i lov om individuel boligstøtte, er stempelfri såvel ved  

 oprettelse som ved senere ændringer eller tilføjelser.
 Stk. 2.  Dokumenter, der udstedes til sikkerhed over for  

 staten efter § 10 i værditabsloven, er stempelfri.
 § 87.  Stempelfri er dokumenter, der oprettes i  

 forbindelse med overdragelse af en eneretsbevilling i henhold til lov om  

 naturgasforsyning fra et selskab til selskabets datter- eller moderselskab.
 § 87 A.  (* 10) Stempelfri er dokumenter om  

 virksomheders køb af fast ejendom, som i sin helhed er beliggende i et  

 område, der er udpeget til erhvervszone efter § 3 i lov om planlægning, når  

 ejendommen skal anvendes i virksomhedens drift og virksomheden er etableret i  

 erhvervszonen før den 1. januar 1995. Stempelfriheden er betinget af, at  

 overdragelsesdokumentet af køber er forsynet med en påtegning om, at disse  

 betingelser samt betingelserne i stk. 3 er opfyldt.
Stk. 2.  Stempelfri er dokumenter, herunder  

 ejerpantebreve, hvorved en virksomhed giver pant i fast ejendom som nævnt i  

 stk. 1, såfremt ikke andet følger af stk. 3. Det er dog en forudsætning, at  

 det enkelte pantebrev kun har pant i sådan ejendom.
Stempelfriheden er  

 endvidere betinget af, at pantebrevet er forsynet med en påtegning som nævnt  

 i stk. 1. Stempelfriheden ophører, hvis pantebrevet ændres til at give pant i  

 anden fast ejendom end nævnt i stk. 1.
 Stk. 3.  Det er endvidere en betingelse for anvendelse  

 af reglerne i stk. 1 og 2, at den pågældende virksomhed ikke henhører under  

 de i afskrivningslovens § 2 A, stk. 3 og 5, nævnte industri- og  

 erhvervsgrene.
Straffebestemmelser § 88.  Med bøde straffes den, der 1. overtræder § 20, stk. 3 og 4, 2. i et dokument giver urigtige eller vildledende  

 oplysninger om forhold, der er af betydning for dokumentets stempling, 3. i øvrigt afgiver urigtige eller vildledende  

 oplysninger til brug for 4. afgiver urigtig erklæring om ikke at være i  

 besiddelse af et stempelpligtigt dokument i tilfælde, hvor stempelmyndigheden  

 kræver dokumentet udleveret i henhold til § 24.
 Stk. 2.  Den, der begår en af de i stk. 1 nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel indtil 2 år.
 Stk. 3.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne.
 Stk. 4.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 89.  Skønnes en overtrædelse ikke at ville medføre  

 højere straf end bøde, kan skatteministeren eller den, han bemyndiger dertil,  

 tilkendegive den pågældende, at sagen kan afgøres uden retslig forfølgning,  

 såfremt han erkender sig skyldig i overtrædelsen og erklærer sig rede til  

 inden for en nærmere angiven frist, der efter begæring kan forlænges, at  

 betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelserne i retsplejeloven om indholdet af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
Stk. 4.  Når sager om de i § 88 nævnte overtrædelser  

 indbringes for domstolene, behandles de som politisager.
De i lov om rettens  

 pleje, kapitlerne 68, 69, 71 og 72, omhandlede retsmidler finder anvendelse i  

 samme omfang som i sager, som det efter de almindelige regler tilkommer  

 statsadvokaten at forfølge.
Klagebestemmelser Kapitel 17 A § 89 A.  Skatteministeren kan bemyndige de statslige  

 eller kommunale skattemyndigheder til at træffe afgørelser efter denne lov.  

 Ministeren kan fastsætte regler om adgang til at klage over afgørelserne,  

 herunder om at afgørelserne ikke kan indbringes for højere administrativ  

 myndighed.
Overgangs- og ikrafttrædelsesbestemmelser § 90.  Loven træder i kraft den 1. oktober 1969.
Stk. 2.  Samtidig ophæves 1. lov om stempelafgift, jf. lovbekendtgørelse nr. 309  

 af 11. oktober 1961, 2. lov om afgift ved tinglysning m.m., jf.  

 lovbekendtgørelse nr. 100 af 23. april 1929, 3. lov nr. 301 af 21. december 1957 om  

 skibsregistreringsafgifter, 4. §§ 31 og 32 i lov nr. 135 af 31. marts 1960 om  

 registrering af rettigheder over luftfartøjer.
Stk. 3.  Bestemmelser om stempelbegunstigelse i andre  

 love bortfalder den 31. marts 1970. Dette gælder dog ikke 1. § 22, stk. 1, i lov nr. 116 af 7. april 1936 om  

 Danmarks Nationalbank, 2. § 2 i lov nr. 332 af 5. december 1958 om visse  

 finansieringsinstitutter, 3. § 2 i lov nr. 278 af 7. juli 1960 om et  

 finansieringsinstitut for landbrug m.v., 4. § 2, stk. 1, i lov nr. 143 af 17. maj 1961 om et  

 skibsfinansieringsinstitut, 5. § 4, stk. 2, i lov nr. 197 af 5. juni 1964 om  

 hypotekforeninger, 6. § 3, stk. 3, i lov om oprettelse af et  

 kreditinstitut for fiskerierhvervet, jf. lovbekendtgørelse nr. 107 af 15.  

 april 1967, 7. § 5, stk. 1, i lov om boligbyggeri, jf.  

 lovbekendtgørelse nr. 163 af 9. maj 1968, 8. § 9 i lov nr. 184 af 4. maj 1939 om forsikring af  

 varer og fragt mod krigsfare til søs, 9. § 12 i lov nr. 141 af 29. april 1955 om danske  

 skibes forsikring mod krigsfare, 10. § 26 i lov om arbejdsanvisning og  

 arbejdsløshedsforsikring m.v., jf. lovbekendtgørelse nr. 238 af 27. juni  

 1962, 11. § 61, stk. 2, i lov om den offentlige  

 sygeforsikring, jf. lovbekendtgørelse nr. 403 af 13. oktober 1967, 12. § 30 i lov nr. 186 af 4. juni 1964 om  

 fremgangsmåden ved ekspropriation vedrørende fast ejendom, 13. § 9 i lov om lån til betaling af ejendomsskatter  

 for visse parcel- og rækkehuse, jf. lovbekendtgørelse nr. 467 af 15. december  

 1967, 14. bestemmelser om stempelfrihed i overenskomster med  

 fremmede stater.
 Stk. 4.  Stempelbegunstigelser, som skatteministeren har  

 meddelt i medfør af den hidtidige lovgivning, bortfalder.
 § 91.  Dokumenter, hvis stempelpligt er indtrådt inden  

 lovens ikrafttræden, stemples efter de regler, der gælder ved stempelpligtens  

 indtræden.
 Stk. 2.  Reglerne i § 63, stk. 1, og § 64, stk. 2, i den  

 hidtil gældende stempellov om godtgørelse af stempelafgift finder fortsat  

 anvendelse på dokumenter, som er stemplet efter bestemmelserne i nævnte lovs  

 § 63 eller § 64.
 Stk. 3.  Reglerne i § 1, stk. 8, § 1, stk. 10, og § 22 i  

 lov om afgift ved tinglysning om godtgørelse af tinglysningsafgift finder  

 fortsat anvendelse.
 Stk. 4.  For forsikringsdokumenter, der  

 stempelberigtiges efter bestemmelsen i § 105 i den hidtil gældende  

 stempellov, kommer de der gældende regler til anvendelse for alle  

 forsikringer tegnet i det ved denne lovs ikrafttræden løbende regnskabsår.
Stk. 5.  Når der i medfør af bestemmelserne i § 10, stk.  

 2, § 43 og § 57, stk. 5, ved stemplingen af et dokument skal tages hensyn til  

 det anvendte stempel til et tidligere oprettet dokument, skal det tidligere  

 dokument, såfremt dets stempelpligt er indtrådt inden lovens ikrafttræden,  

 betragtes som stemplet efter reglerne i denne lov.
I de i § 10, stk. 3,  

 omhandlede tilfælde beregnes det nye dokuments stempel efter de hidtil  

 gældende regler, når det første dokuments stempelpligt er indtrådt inden  

 lovens ikrafttræden.
 § 92.  Loven gælder ikke for Færøerne og Grønland.
Skatteministeriet, den 6. december 1996 Carsten Koch / Kaj Lotz (* 1) Denne lovbekendtgørelse indeholder noter til ændringer af  

 stempelafgiftsloven, der er vedtaget i folketingsåret 1995-96. Bemærkninger  

 om ikrafttrædelses- og overgangsbestemmelser for tidligere ændringer af  

 stempelafgiftsloven er kun medtaget i det omfang de skønnes at have  

 betydning.
 (* 2) Bestemmelsen i § 34, stk. 3, i den her anførte affattelse har  

 virkning for dokumenter, hvis stempelpligt indtræder den 1. januar 1998, jf.  

 § 9, stk. 9, i lov nr. 378 af 18. maj 1994. Den bestemmelse, der er gældende  

 frem til den 31. december 1997, findes i bekendtgørelse nr. 538 af30. juni  

 1993 af lov om stempelafgift.
 (* 3) Bestemmelsen i § 34, stk. 4, i den her anførte affattelse har  

 virkning for dokumenter, hvis stempelpligt indtræder den 1. januar 1998, jf.  

 § 9, stk. 9, i lov nr. 378 af 18. maj 1994. Den bestemmelse, der er gældende  

 frem til den 31. december 1997, findes i bekendtgørelse nr. 538 af 30. juni  

 1993 af lov om stempelafgift.
 (* 4) Bestemmelsen i § 62, stk. 1, nr. 3, i den her anførte affattelse har  

 virkning for dokumenter, hvis stempelpligt indtræder den 1. januar 1998, jf.  

 § 9, stk. 9, i lov nr. 378 af 18. maj 1994. Den bestemmelse, der er gældende  

 frem til den 31. december 1997, findes i bekendtgørelse nr. 538 af 30. juni  

 1993 af lov om stempelafgift.
 (* 5) Bestemmelserne i § 62, stk. 1, nr. 13 og 14, der rettelig skal være  

 nr. 14 og 15, trådte i kraft den 1. januar 1996, jf. § 1 i bekendtgørelse nr.  

 1133 af 20. december 1995.
 (* 6) Bestemmelsen i § 62, stk. 2, i den her anførte affattelse tådte i  

 kraft den 1. marts 1996, jf. bekendtgørelse nr. 99 af 22. februar 1996.
 (* 7) Bestemmelsen i § 62, stk. 4, i den her anførte affattelse trådte i  

 kraft den 1. marts 1996, jf. bekendtgørelse nr. 99 af 22. februar 1996.
 (* 8) Bestemmelsen i § 62, stk. 6, 1. pkt., i den her anførte affattelse  

 trådte i kraft den 1. januar 1996, jf. § 1 i bekendtgørelse nr. 1133 af 20.  

 december 1995.
 (* 9) Bestemmelsen i § 62, stk. 7, i den her anførte affattelse trådte i  

 kraft den 1. marts 1996, jf. bekendtgørelse nr. 99 af 22. februar 1996.
(* 10) Bestemmelsen i § 87 A i den her anførte affattelse er indsat ved  

 lov nr. 1114 af 22. december 1993. Bestemmelsen har virkning for dokumenter,  

 hvis stempelpligt indtræder inden den 1. januar 2000. Bestemmelsen gælder  

 ikke for dokumenter vedrørende virksomheder, der etableres i erhvervszonen  

 den 1. januar 1995 eller senere.
Loven trådte i kraft den 15. februar 1994,  

 jf. bekendtgørelse nr. 92 af 8. februar 1994.
