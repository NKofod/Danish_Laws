Tilføjelse til betænkning afgivet  

 af Retsudvalget den 21. marts 2002 Tilføjelse til betænkning over Forslag til lov om ændring af lov om  

 køb (Revision af regler om forbrugerkøb m.v.) [af justitsministeren (Lene Espersen)] 1. Udvalgsarbejdet Lovforslaget blev fremsat den 5. december 2001 og var til  

 1. behandling den 11. december 2001. Lovforslaget blev efter 1. behandling  

 henvist til behandling i Retsudvalget.
Udvalget afgav betænkning den  

 21. februar 2002. Lovforslaget var til 2. behandling den 26. februar 2002,  

 som blev afbrudt, hvorefter lovforslaget blev henvist til fornyet  

 udvalgsbehandling.
Ændringsforslag Der er i udvalgets betænkning stillet 2  

 ændringsforslag, som begge opretholdes.
Møder Udvalget har, efter at 2. behandling af lovforslaget blev  

 afbrudt og det blev henvist til fornyet udvalgsbehandling, behandlet det i 2  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Byggeriets Arbejdsgivere og Danske Entreprenører, Danhaus Production, Dansk Industri og Dansk Handel og Service og Forbrugerrådet.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Byggeriets Arbejdsgivere og Danske Entreprenører  

 og Dansk Industri og Dansk Handel og Service.
Samråd Udvalget har stillet et spørgsmål til  

 justitsministeren til mundtlig besvarelse.
Ministeren har besvaret  

 spørgsmålet i et samråd med udvalget den 12. marts 2002.  

 Ministeren har efterfølgende sendt udvalget det talepapir, der  

 lå til grund for ministerens besvarelse af  

 spørgsmålet.
Spørgsmål Udvalget har stillet 16 spørgsmål til  

 justitsministeren til skriftlig besvarelse, som denne har besvaret.
2. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse uændret.
 Dansk Folkepartis medlemmer af udvalget er, efter at 2.  

 behandling af lovforslaget blev afbrudt og det blev henvist til fornyet  

 udvalgsbehandling, gennem de mange henvendelser til udvalget blevet klar  

 over, at den i ændringsforslag nr. 1 foreslåede forhøjelse  

 af reklamationsfristen for byggematerialer fra 5 til 10 år rejser en  

 lang række problemer.
 Dansk Folkeparti finder det meget væsentligt, at  

 alle disse problemstillinger bliver nøje belyst og gennemarbejdet,  

 idet det samtidig understreges, at partiet mener, at det er absolut  

 nødvendigt, at der etableres en bedre beskyttelse for forbrugerne mod  

 mangelfulde byggematerialer.
 På den baggrund lægger Dansk Folkeparti stor  

 vægt på justitsministerens løfte om at nedsætte et  

 sagkyndigt udvalg med deltagelse af repræsentanter for de  

 berørte organisationer og myndigheder, der på baggrund af bl.a.  

 Højesterets dom i den såkaldte eternitsag og relevante  

 erfaringer fra udlandet skal vurdere behovet og mulighederne for at forbedre  

 forbrugerbeskyttelsen ved erhvervelse af byggematerialer og i lyset af denne  

 vurdering fremkomme med forslag hertil, jf. justitsministerens svar på  

 spørgsmål nr. 21, L 9   bilag 38.
 Et andet mindretal i udvalget (S og RV) indstiller  

 lovforslaget til vedtagelse med det under nr. 1 stillede  

 ændringsforslag.
 Et tredje mindretal i udvalget (SF og EL)  

 indstiller lovforslaget til vedtagelse med de stillede  

 ændringsforslag.
Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget konstaterer, at dette  

 lovforslag ikke lægger op til de store forbrugerpolitiske fremskridt.  

 Herunder er der heller ikke taget højde for det skisma, som  

 højesteretsdommen vedrørende den såkaldte eternitsag  

 klart frembyder.
I den dom påvises det, at forældelsesfristen,  

 når det gælder byggematerialer, ikke tager et rimeligt hensyn til  

 visse produkters naturlige længere levetid set i forhold til  

 reklamationsfristen.
 Det ønsker S, SF, RV og EL ændret med det  

 under nr. 1 stillede  ændringsforslag.
Tilsvarende gælder det for en række andre  

 produkter, at de har en langt længere levetid, end reklamationsfristen  

 tager højde for.
Set i det lys vil det være naturligt også  

 at få set på det spørgsmål, ligesom det vil  

 være rimeligt at få set på en lang række andre mere  

 principielle spørgsmål vedrørende købeloven,  

 herunder sammenhængen mellem købeloven og aftaleloven.
 Det er derfor Socialdemokratiets, Socialistisk  

 Folkepartis, Det Radikale Venstres og Enhedslistens ønske, at  

 justitsministeren på baggrund af de positive tilkendegivelser, der er  

 givet fra ministeren ved førstebehandlingen af lovforslaget om at  

 ville tage disse spørgsmål op til drøftelse, hurtigst  

 muligt sætter arbejde i gang med henblik på en egentlig revision  

 af området, således at der sikres et nutidigt svar på en  

 aktiv forbrugerbeskyttelse.
 Et fjerde mindretal i udvalget (KRF) indstiller  

 lovforslaget til vedtagelse med det under nr. 2 stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Erling Christensen (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  Elisabeth Arnold (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 9 Bilagsnr.
