 1. Finansministeriet udsendte den 3. oktober 1991 cirkulære om  

 anvendelse af betalingskort (firmakort) på tjenesterejser i udlandet (APD.nr.  

 88/91).
 Cirkulæret beskriver en nyordning, der er etableret efter henstilling fra  

 Statsrevisorerne, og som er udformet i en aftale indgået mellem Direktoratet  

 for Statens Indkøb og tre betalingskortselskaber om anvendelse af  

 betalingskort på statslige tjenesterejser.
Aftalen afløser en ordning, hvorefter statens institutioner kunne anskaffe  

 private betalingskort til medarbejdere til benyttelse på tjenesterejser.  

 Årskontingent og eventuelle gebyrer betaltes af institutionen.
Kortselskabet  

 afregnede forbruget på kortet direkte med medarbejderen, der endvidere  

 hæftede for forbruget over for selskabet.
2. Efter den nye ordning kan der kun anvendes firmakort på  

 tjenesterejser.
Et firmakort rekvireres af institutionen, ligesom det er  

 institutionen, der afregner med kortselskabet og hæfter for forbruget på  

 kortet.
 Endvidere indebærer nyordningen, at der fremtidigt kun kan anvendes  

 betalingskort på tjenesterejser til udlandet, det vil sige ikke på  

 tjenesterejser i Danmark, på Færøerne og i Grønland.
3. Finansministeriet har efter udsendelsen af cirkulæret kunnet  

 konstatere, at den indførte firmakortordning har en række utilsigtede  

 konsekvenser specielt i form af manglende praktisk anvendelighed og øget  

 administration.
Under hensyn til karakteren af den kritik, der er blevet  

 rettet mod den nye ordning, er der truffet beslutning om, at aftalen med  

 kortselskaberne skal genforhandles.
 4. For i videst mulig udstrækning at reducere de påpegede  

 uhensigtsmæssigheder i perioden indtil en revideret aftale er indgået, vil  

 følgende supplerende retningslinier være gældende indtil videre:
- Firmakortordningen, som den er beskrevet i cirkulæret af 3. oktober  

 1991, vil kunne benyttes også i forbindelse med tjenesterejser i Danmark, på  

 Færøerne og i Grønland.
Opmærksomheden henledes på, at American Express-kort  

 ikke kan anvendes i Danmark.
Firmakortet må fortsat kun anvendes til  

 tjenstlige udgifter, der indgår i rejseafregningen.
 - Dobbeltkort, det vil sige et privat betalingskort, som anskaffes i  

 tilknytning til firmakortet, vil kunne anvendes på tjenesterejser.  

 Årskontingent og eventuelle gebyrer vil kunne betales af institutionen.
- Private betalingskort, der er anskaffet i henhold til den  

 betalingskortordning, der var gældende forud for udsendelsen af cirkulæret af  

 3. oktober 1991, og som ikke allerede er ombyttet med firmakort, vil fortsat  

 kunne benyttes på tjenesterejser.
Det samme gælder private betalingskort, som  

 er overtaget af medarbejderen for den resterende kontingentperiode. Års-  

 kontingent mv. kan betales/refunderes af institutionen.
Finansministeriet Administrations- og Personaledepartementet Den 17. januar 1992 P.M.V.
 E.B.
