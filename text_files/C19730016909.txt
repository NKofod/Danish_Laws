(Til de højere  

 uddannelsesinstitutioner) Da der i enkelte tilfælde synes at have rådet en vis usikkerhed vedrørende  

 benyttelsen af de studerendes opgavebesvarelser, herunder øvelses- og  

 eksamensopgaver, prisopgaver, forskningsprojekter o.lign., skal man meddele,  

 at sådanne arbejder må behandles i overensstemmelse med gældende lovgivning,  

 navnlig lov nr. 158 af 31. maj 1961 om ophavsret til litterære og  

 kunstneriske værker.
Følgende retningslinier skal herefter følges:
 §1. En udgivelse eller anden form for offentliggørelse af skriftlige  

 arbejder, der i hovedsagen eller dog for en væsentlig dels vedkommende er  

 frembragt af de studerende ved deres selvstændige indsats, må ikke finde sted  

 uden udtrykkeligt samtykke fra de studerende, og de pågældendes navne skal  

 altid anføres i forbindelse med publikationen.
Stk. 2.  I tilfælde af større, fælles  

 forskningsprojekter o.lign. vil det ofte være vanskeligt at individualisere  

 de enkelte studerendes bidrag.
Er de studerendes bidrag beskedne, vil  

 publiceringen kunne foretages af forskningslederen i dennes navn, men med  

 angivelse af de medvirkendes navne.
I øvrigt bør de studerendes samtykke til  

 offentliggørelsen indhentes, før de påbegynder arbejdet.
Stk. 3.  Indvindes der økonomisk udbytte ved  

 publiceringen, skal de studerende have deres del heraf, udmålt efter den  

 enkeltes indsats.
De studerendes opmærksomhed skal henledes herpå ved  

 samtykkets afgivelse, således at der i forbindelse hermed kan træffes en  

 nærmere aftale herom.
§ 2.  I det omfang et institut påtager sig at løse  

 opgaver for udenforstående (kontraktforskning o.lign.) bør der ikke udskrives  

 eksamensopgaver til de studerende, der helt eller delvis falder inden for  

 sådanne opgaver.
Det samme gælder i tilfælde, hvor de enkelte lærere påtager  

 sig lignende opgaver.
 Stk. 2.  De studerende bør heller ikke på anden måde  

 inddrages i løsningen af sådanne opgaver som et led i deres normale og  

 obligatoriske studieaktiviteter.
Stk. 3.  Der er derimod intet til hinder for, at en  

 enkelt eller enkelte studerende kan deltage på frivillig basis i løsningen af  

 særlige opgaver.
Der bør i så fald søges tillagt de pågældende vederlag  

 herfor af et eventuelt honorar eller over medhjælpssummen.
 Stk. 4.  Undtagelse fra reglerne i stk. 1-2 kan dog  

 gøres ved større og længere varende institutprojekter af betydelig  

 undervisningsmæssig værdi.
 Stk. 5.  Finder offentliggørelse sted, gælder reglerne i  

 § 1.
§ 3.  De studerende er berettigede til at disponere  

 over deres egne arbejder, herunder også deres eksamensopgaver, når og på den  

 måde de finder det ønskværdigt.
Arbejdet kan dog være frembragt i et sådant  

 samvirke med andre, f. eks. vedkommende lærer, at retten til offentliggørelse  

 m.v. indehaves af disse i fællesskab.
Det kan endvidere forekomme, at det  

 materiale, der ligger til grund for arbejdet, er fortroligt, i hvilket  

 tilfælde offentliggørelse kun kan ske med samtykke fra den, der har krav på  

 hemmeligholdelse.
Stk. 2.  I de normale tilfælde, hvor den studerende er  

 dispositionsberettiget over arbejdet, bør vedkommende uddannelsesinstitution  

 på begæring være den studerende behjælpelig med at fremskaffe en kopi, hvor  

 der kun findes et enkelt eksemplar og dette - således som tilfældet ofte vil  

 være ved eksamensopgaver - er i institutionens besiddelse.
Kopier kan først  

 udleveres, efter at bedømmelse af opgaven har fundet sted.
Institutionen er  

 berettiget til at opkræve et gebyr, der dækker udgifterne ved opgavens  

 fotokopiering.
Adgangen til at kræve kopi af eksamensopgaver o.lign. kan dog  

 ikke gøres gældende, hvor opgaven består i kortfattede besvarelser af en  

 række spørgsmål (»spotprøver« m.v.), eller hvor særlige hensyn på  

 afgørende vis taler mod udleveringen.
 Stk. 3.  Eksamensopgaver o.lign. må ikke udlånes til  

 eventuelle interesserede uden samtykke fra den studerende.
 Stk. 4.  Eksamensopgaver opbevares af institutionen i  

 mindst 5 år, hvorefter tilintetgørelse kan finde sted på institutionens  

 foranledning.
 Undervisningsministeriet, den 16. juli  

 1973.
P.
M.
V.
Bj.
Brynskov.
 /Tove Møller.
