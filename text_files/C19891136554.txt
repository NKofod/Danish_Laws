 Vedlagt fremsendes Arbejdsdirektoratets bekendtgørelse af 15. september  

 1989 om arbejdstilbud til arbejdsløshedskassemedlemmer, der mister retten til  

 supplerende (nedsatte) dagpenge, og som har ret til et arbejdstilbud.
 Direktoratet skal i tilslutning hertil og under henvisning til  

 direktoratets skrivelse af 26. januar 1988, vedrørende retningslinier for  

 udstedelse af frigørelsesattester til deltidsansatte, særligt henlede  

 opmærksomheden på følgende:
Retten til supplerende dagpenge er tidsbegrænset.
Et fuldtidsforsikret  

 medlem mister således retten til supplerende dagpenge, såfremt medlemmet har  

 fået supplerende dagpenge i sammenlagt 78 uger inden for de sidste 2 år.
 Retten til supplerende dagpenge kan generhverves, men kun såfremt  

 medlemmet modtager et givet arbejdstilbud, og hvis der i arbejdstilbuddet er  

 præsteret arbejde i mindst 26 uger med mere end 30 timer pr. uge.
 Et sådant arbejdstilbud kan som hovedregel ikke gives hos den samme  

 (hidtidige) arbejdsgiver.
 Tjenestestederne skal således være opmærksom på, at ansatte der får eller  

 har fået udstedt en frigørelsesattest, og som ønsker at bevare retten til  

 supplerende dagpenge, normalt vil være nødt til at forlade tjenestestedet  

 efter 78 ugers ansættelse med henblik på at modtage et arbejdstilbud.
 Tjenestestederne bør derfor være meget tilbageholdende med at udstede  

 frigørelsesattester til deltidsansatte, jfr. også direktoratets skrivelse af  

 26. januar 1988.
 E.B.
Erik Bang Kriminalforsorgens tjenestesteder.
