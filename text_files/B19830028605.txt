 § 1.  Efter § 127 i lov om rettens pleje, jfr.  

 lovbekendtgørelse nr. 1 af 2. januar 1980, som blandt andet ændret ved lov  

 nr. 277 af 9. juni 1982, har justitsministeriet godkendt vedtægt af 27. maj  

 1983 om advokaters pligter med hensyn til behandlingen af betroede midler.  

 Vedtægten optages som bilag til denne bekendtgørelse.
 § 2.  Bekendtgørelse nr. 387 af 20. juli 1940, om  

 Allerhøjeste Stadfæstelse paa Vedtægt angaaende Sagføreres Pligter med Hensyn  

 til Behandlingen af betroede Midler, som senest ændret ved bekendtgørelse nr.  

 466 af 16. november 1979, ophæves den 1. juli 1983.
Justitsministeriet, den 22. juni 1983 Erik Ninn-Hansen / Tornøe Bilag Vedtægt om advokaters pligter med hensyn til behandling af betroede midler  

 (som vedtaget på det ordinære, almindelige advokatmøde den 27. maj 1983).
A.
Betroede penge.
§ 1 Enhver advokat, som oppebærer penge for trediemands regning, skal foruden  

 de personlige konti, som omfatter de enkelte mellemværender, føre en  

 fælleskonto, som til enhver tid viser størrelsen af advokatens samlede  

 tilsvar af betroede penge.
Denne konto skal i advokatens bogholderi være  

 betegnet som klienttilsvarskonto.
 Stk. 2.  Såfremt en advokat fra et andet EF-medlemsland  

 udøver sin virksomhedher i landet fra en dansk advokats herværende  

 kontor,anses ethvert beløb, der indgår til kontoret for trediemands regning,  

 som indgået til den danske advokat, medmindre det klart fremgår af  

 omstændighederne, at beløbet er indgået til den pågældende advokat fra et  

 andet EF-medlemsland.
Stk. 3.  Fra den fælles klienttilsvarskonto kan enkelte  

 mellemværender udskilles, når disses omfang eller andre særlige forhold gør  

 det ønskeligt.
Et sådant mellemværendes konto i advokatens bogholderi er da  

 også en klienttilsvarskonto, og kontoen skal udtrykkelig betegnes som  

 klienttilsvarskonto.
 Stk. 4.  Beløb, der er indsat på særlige for en klient  

 og i klientens navn oprettede konti, henregnes ikke til advokaternes  

 klienttilsvar, man sådanne konti omfattes af reglerne om nøjagtig  

 registrering, jfr. § 8.
§ 2 Hvad en advokat efter klienttilsvarskontoens udvisende til enhver tid skal  

 kunne tilsvare trediemand, skal indestå på en særlig som klientkonto betegnet  

 konto i bank, sparekasse eller postgiro.
 Stk. 2.  En klientkonto oprettes i advokatens navn og er  

 advokatens rådighed undergivet.
 Stk. 3.  En advokats samlede klienttilsvar kan indestå  

 på flere klientkonti i eet eller flere pengeinstitutter, herunder på konti  

 oprettet til brug for tilsvaret over en enkelt klient, Sådanne konti oprettes  

 også i advokatens navn, men kan have vedtegning om den pågældende klients  

 navn.
 Stk. 4.  Der skal dag for dag være overensstemmelse  

 mellem tilsvarskontoen og indestående på klientkonti, bortset fra de i dagens  

 løb forekomne til- og afgange, som advokaten først er i stand til at regulere  

 over klientkonto i vedkommende pengeinstitut den efterfølgende arbejdsdag.
§ 3 Klientkonti kan kun oprettes pengeinstitutter, som ved en af Advokatrådet  

 godkendt erklæring har forpligtet sig til at overholde følgende bestemmelser.
a.
Uanset muligt andet mellemværende med advokaten eller nogen af dennes  

 klienter skal pengeinstituttet ikke ved modregning eller på anden måde kunne  

 disponere over noget på en klientkonto indestående beløb, som er fornødent  

 for at dække advokatens tilsvar til trediemand for betroede midler.
b.
På klientkonto må kun hæves ved checks, som på iøjefaldende måde er  

 påtrykt ordet »klientkonto«.
Stk. 2.  Klientkonto kan oprettes således, at der ikke  

 disponeres over dem ved checks, men kun ved overførsel til en for advokaten  

 oprettet klientkonto, hvortil klienkontochecks er udleveret.
Den endelige  

 hævning af et klientkontobeløb kan kun ske ved klientkontochecks.
§ 4 På klientkonto skal uden unødigt ophold indsættes alle indgående betroede  

 penge, herunder beløb, der indbetales til advokaten til afholdelse af udlæg  

 for klienten eller som forskud på salær.
 Stk. 2.  Undtaget herfra er beløb, som umiddelbart efter  

 modtagelsen anvendes til udbetaling for vedkommende berettigedes regning.
 Stk. 3.  Penge, som en advokat oppebærer for et  

 interessentskab, hvori han selv er interessent, skal behandles som betroede  

 penge, jfr. stk. 1.
§ 5 På klientkonto må kun hæves:
a.
Beløb, som udbetales til en klient eller for en klients regning.
b.
Beløb, som advokaten har tilgode hos en klient i henholdt til bogført  

 mellemværende, der berettiger til modregning.
c.
Beløb, som efter rigtig opgørelse og afstemning overstiger advokatens  

 samlede tilsvar, og som derfor tilhører advokaten.
 Stk. 2.  Beløb, som hæves i henhold til punkt a eller b,  

 må ikke overstige, hvad der indestår på klientkontoen som tilkommende  

 pågældende klient.
 Stk. 3.  Salærer må, selv om de er indtjent, ikke hæves  

 på klientkontoen, uden at salæret samtidig bogføres.
 Stk. 4.  På klientkontoen må kun hæves ved checks ,der  

 er påtrykt ordet »klientkonto«.
§ 6 En advokat skal mindst 1 gang hver måned foretage en afstemning af, om  

 summen af tilsvaret på de enkelte klienters konti stemmer med  

 klienttilsvarskontoen ifølge advokatens bogholderi.
Eventuelle  

 uoverensstemmelser skal straks reguleres ved bogføring på  

 klienttilsvarskontoen og tilsvarende indsættelse eller hævning på  

 klientkonto.
Bilag vedrørende afstemningerne skal af advokaten opbevares i  

 mindst 2 år.
§ 7 Enhver advokat har pligt til, medmindre særlige aftaler foreligger, at  

 afgive indvundne renter af sit tilsvar over for klient efter de i stk. 2 - 8  

 anførte regler samt i øvrigt, hvor undladelse af at afgive renter ville føre  

 til et for klienten urimeligt resultat.
 stk. 2.  I tilfælde, hvor en advokat har et tilsvar på  

 over 10.000 kr. over for en klient, forrentes tilsvaret til klienten eller  

 anden rette vedkommende.
Stk. 3.  Har en advokat, der ikke fører samlekonti for  

 inkassoklienter, i en inkassosag et tilsvar, som overstiger 5.000 kr.,  

 forrentes tilsvaret over for klienten.
Reglen i stk. 2 finder herefter kun  

 anvendelse i inkassosager, når advokaten fører samlekonti for  

 inkassoklienter.
 Stk. 4.  der afgives ikke rente, såfremt afregning sker  

 senest 14 kalenderdage efter beløbets modtagelse.
 Stk. 5.  I alle tilfælde, hvor advokaten skal betale  

 rente til klienten, tager forrentningen sin begyndelse 2 kalenderdage efter  

 beløbets indbetaling eller efter, at beløbet har overskredet de i stk.2 og 3  

 anførte beløbsgrænser, og pligten til forrentning består indtil den dag,  

 beløbet udbetales eller nedbringes under de foran angivne grænser.
 Stk. 6.  Har klienters midler været separeret på  

 særskilt konto, er renten til klienten den på den særlige lonko indvundne  

 rente.
 Stk. 7.  Har en klients midler ikke været separeret på  

 særskilt konto, er renten til klienten den rente, advokaten oppebærer af sin  

 klientcheckkonto.
 Stk. 8.  Rentebeløb under 100 kr. er ikke omfattet af  

 pligten til at afgive rente til klienten.
B.
Betroede værdipapirer m.v.
§ 8 Enhver advokat, som forvalter eller - bortset fra sagsekspedition - er  

 legitimeret til at råde over trediemand tilhørende værdipapirer, konti m.v.,  

 skal foretage nøjagtig registrering af disse.
Registreringspligten omfatter  

 værdipapirer og indlåns- og udlånskonti i pengeinstitutter af enhver art, og  

 omfatter således obligationer, aktier, pantebreve, gældsbreve samt bank-,  

 sparekasse- og girokonti, herunder kassekreditkonti.
 Stk. 2.  Såfremt en advokat fra et andet EF- medlemsland  

 udøver sin virksomhed her i landet fra en dansk advokats herværende kontor,  

 anses værdipapirer, som kontoret forvalter på trediemands vegne, for betroet  

 den danske advokat til forvaltning, medmindre det klart fremgår af  

 omstændighederne, at værdipapirerne er betroet den pågældende advokat fra et  

 andet EF-medlemsland.
Stk. 3.  Registreringen skal indeholde en nøjagtig  

 angivelse af, hvad der er registreret og fra hvem det registrerede er  

 modtaget.
Værdipapirer, som advokaten besidder, skal opbevares på en sådan  

 måde, at det let kan konstateres, hvem de pågældende papirer tilhører.
 Stk. 4.  Værdipapirer, som er indskrevet eller som  

 forvaltes i åbent depot (herunder obligationer registreret i  

 Værdipapircentralen), kan ved advokatens registrering opføres med deres  

 betegnelse og samlede beløb uden specifikation af eventuelle numre, men med  

 bemærkning om, at de er indskrevet henholdsvis forvaltes i åbent depot, og  

 med angivelse af fuldstændig betegnelse af indskrivningsbeviset eller  

 depotbeviset.
§ 9 Inden hvert års 1. juni skal advokaten drage omsorg for, at enhver klient,  

 for hvem advokaten har værdipapirer til forvaltning, modtager en fortegnelse  

 over disse papirer.
 Stk. 2.  Fortegnelsen skal underskrives af advokaten og  

 attesteres af en statsautoriseret eller registreret revisor.
Stk. 3.  Den af advokaten og revisorer underskrevne  

 fortegnelse sendes af revisor direkte til klienten.
En genpart af  

 fortegnelsen skal forsynes med samme attest, som findes på den til klienten  

 afsendte original, samt med revisors erklæring om, hvornår og på hvilken måde  

 tilsendelse er sket.
Denne genpart opbevares af advokaten i 5 år.
 Stk. 4.  Bestemmelserne i stk. 1 - 3 finder ikke  

 anvendelse på depoter tilhørende fonde, foreninger, selskaber m.v., for  

 hvilke regnskabet revideres enten af en offentlig myndighed eller af en  

 statsautoriseret eller registreret revisor.
C.
Tilsyn § 10 Inden hvert års 1. juni skal enhver advokat, der har haft beskikkelse  

 siden kalenderårets begyndelse, til Advokatrådet indsende en erklæring om  

 størrelsen af advokatens samlede tilsvar af betroede penge pr. en af  

 advokaten valgt dato i det pågældende år, eller pr. 31/12 i det foregående  

 år.
 Stk. 2.  Hvis advokaten har tilsvar af betroede penge,  

 skal erklæringen være forsynet med oplysninger og attest fra en  

 statsautoriseret eller registreret revisor.
 Stk. 3.  Til afgivelse af erklæringen skal benyttes en  

 formular, hvis nærmere indhold fastsættes af Advokatrådet.
§ 11 Enhver advokat, der begynder selvstændig advokatvirksomhed ved etablering  

 af ny advokatvirksomhed eller overtagelse af hidtil af anden advokat drevet  

 advokatvirksomhed, skal inden 1 måned herefter skriftligt meddele dette til  

 Advokatrådet.
 Stk. 2.  Inden 6 måneder efter påbegyndelse af  

 selvstændig advokatvirksomhed skal advokaten til Advokatrådet indsende en  

 erklæring om størrelsen af advokatens samlede tilsvar af betroede penge pr.  

 en af Advokatrådets fastsat dato.
 Stk. 3.  Erklæringen skal være forsynet med oplysninger  

 og attest fra en statsautoriseret eller registreret revisor og være ledsaget  

 af en kort redegørelse fra revisor om tilrettelæggelse og førelse af  

 advokatens bogholderi.
 Stk. 4.  Til afgivelse af erklæringen skal benyttes en  

 formular, hvis nærmere indhold fastsættes af Advokatrådet.
§ 12 Advokatrådet kan til enhver tid og uden angivelse af grud pålægge en  

 advokat inden for en af rådet fastsat kort frist at indsende en  

 klientkontoerklæring som nævnt i § 10.
§ 13 Har en advokats klientkontobogføring været mangelfuld eller har advokaten  

 i øvrigt overtrådt reglerne om behandlingen af betroede midler, kan  

 Advokatrådet pålægge advokaten for en af rådet fastsat periode eller indtil  

 videre at indsende klientkontoerklæringer hvert kvatal eller med andet af  

 rådet fastsat mellemrum.
 § 14.  I de i § 13 nævnte tilfælde og i tilfælde, hvor  

 der fremkommer klager over en advokats virksomhed eller hvor Advokatrådet i  

 øvrigt finder særlig anledning dertil, kan rådet beslutte ved en af rådet  

 udpeget revisor at undersøge, om advokaten overholder regler om behandlingen  

 af betroede midler.
§ 15 Den advokat, hos hvem undersøgelsen er besluttet, er pligtig at give rådet  

 eller den person, som er udpeget til at foretage undersøgelsen, alle de  

 oplysninger om sin forretningsførelse og sine personlige økonomiske forhold,  

 der måtte kræves, ligesom advokaten skal fremlægge bøger, regnskaber,  

 forretningspapirer og andet, som af den, der foretager undersægelsen, skønner  

 at have betydning for undersøgelsen.
§ 16 Udgifterne ved fremskaffelse af revisorattest eller foretagelse af  

 undersøgelse i de i §§ 12 og 14 nævnte tilfælde, afholdes af  

 advokatsamfundet, såfremt det viser sig, at advokatens forhold er og har  

 været i orden.
I modsat fald må advokaten selv afholde udgifterne, dog at  

 Advokatrådet, når omstændighederne taler derfor, kan bestemme, at udgifterne  

 helt eller delvis afholdes af advokatsamfundet.
§ 17 Tilsidesætter en advokat nogen af de i denne vedtægt indeholdte regler,  

 eller undlader en advokat at efterkomme pålæg om indsendelse af  

 klientkontoerklæring eller i de i § 14 nævnte tilfælde at give de afkrævede  

 oplysninger, er dette at anse som overtrædelse af advokatpligterne, for  

 hvilket Advokatrådet kan indklage den pågældende for Advokatnævnet, jfr. rpl.  

 § 142.
 § 18.  Reglerne om behandlingen af betroede midler  

 finder for et tidsrum af indtil 6 måneder fortsat anvendelse for en advokat,  

 der er udelukket fra at drive advokatvirksomhed, eller hvis ret hertil er  

 ophørt, jfr. rpl. §§ 137 - 139, jfr. § 142.
 Stk. 2  Såfremt omstændighederne i forbindelse med  

 udelukkelsen eller ophøret giver anledning dertil, kan Advokatrådet foretage  

 undersøgelse som nævnt i §§ 12 - 14 og bestemme, at den pågældende ikke uden  

 samtykke af en af rådet udpeget advokat må hæve på konti, hvorpå betroede  

 penge indestår.
D.
Ikrafttræden § 19 Denne vedtægt træder i kraft den 1. juli 1983. Samtidig ophæves vedtægt  

 angående advokaternes pligter med hensyn til behandlingen af betroede midler,  

 jfr. justitsministeriets bekendtgørelse nr, 387 af 20. juli 1940 med  

 ændringer ved bekendtgørelse nr. 449 af 7. december 1967 og bekendtgørelse  

 nr. 466 af 16. november 1979, og regulativ om advokaters pligter med hensyn  

 til behandlingen af betroede midler, vedtaget af Advokatrådet den 22.  

 november 1968 med ændring af 12. maj 1977 og 13. november 1981.
 Godkendes.
 Justitsministeriet, den 16. juni 1983.
 Erik Ninn-Hansen.
