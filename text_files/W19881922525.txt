 En samlevende kvinde med 6 børn under 18 år, heraf 5 i hjemmet, havde  

 modtaget løbende kontanthjælp siden 1982. Under hensyn hertil tiltrådte  

 Ankestyrelsen, at en arbejdsindtægt i 1978 ikke kunne danne grundlag for  

 fastsættelse af kontanthjælp efter de regler, der trådte i kraft pr. 1. juli  

 1987.
 REDEGØRELSE FOR SAGEN:
 Sagen drejede sig om en samlevende kvinde K med 6 børn under 18 år, heraf  

 5 i hjemmet.
K havde i 1978 haft en arbejdsindtægt på 72.000 kr.
Efter arbejdsophør  

 modtog hun arbejdsløshedsdagpenge.
Efter ophør af udbetaling af dagpenge  

 modtog K løbende kontanthjælp efter bistandsloven.
 Ved omberegning af hjælpen efter bistandslovens § 37 i overensstemmelse  

 med den ændring, der trådte i kraft den 1. juli 1987, opstillede det sociale  

 udvalg en beregning, hvorefter K's samlede behov udgjorde 6.642 kr. pr.  

 måned.
 Udvalget nedsatte imidlertid den beregnede hjælp til et niveau svarende  

 til højeste dagpengemaksimum på 5.462 kr. pr. måned.
 Baggrunden for denne nedsættelse var, at K, der havde modtaget løbende  

 kontanthjælp efter bistandslovens § 37 siden 1982, i tiden frem til 1. juli  

 1987 havde modtaget hjælp med et beløb på 4.093 kr. pr. måned.
K indbragte sagen for amtsankenævnet og gjorde gældende, at hun med 6 børn  

 ikke kunne klare sig for det bevilgede beløb, og at hun i 1978 havde haft en  

 arbejdsindtægt på 72.000 kr.
Opreguleret efter reglerne herom mente K, at  

 denne indtægt burde anvendes som udgangspunkt for beregningen af  

 kontanthjælpens størrelse pr. 1.
 juli 1987.
 En sådan beregning ville efter K's mening medføre, at hun var berettiget  

 til en hjælp svarende til det beregnede niveau eller mindst 90 % af  

 arbejdsindtægten.
 AFGØRELSEN, DER KLAGES OVER:
 Amtsankenævnet fandt, at K efter de gældende regler ikke var berettiget  

 til kontanthjælp i henhold til bistandslovens § 37 med et niveau der oversteg  

 dagpengemaksimum.
 Amtsankenævnet lagde til grund, at K's behov for løbende kontanthjælp var  

 opstået i forbindelse med ophævelse af samlivet med hendes daværende  

 ægtefælle og ikke i forbindelse med tab af arbejdsindtægt.
 KLAGEN TIL ANKESTYRELSEN:
 Afgørelsen blev anket af K, som over for Ankestyrelsen yderligere anførte,  

 at hendes behov for hjælp ikke som anført af amtsankenævnet først var opstået  

 ved skilsmissen, der fandt sted i 1982 med separation i maj 1982. På det  

 tidspunkt havde hun i ca. 1 år modtaget løbende hjælp efter bistandslovens §  

 40, stk. 2, med 10.000 kr. i kvartalet.
 LOVGRUNDLAG:
 Bistandslovens § 37.
 Socialministeriets vejledning af 5. marts 1987 om kontanthjælp efter  

 bistandsloven, pkt. 7.
 ANKESTYRELSENS AFGØRELSE:
 Ankestyrelsen finder under hensyn til, at K siden 1982 har modtaget  

 løbende kontanthjælp efter bistandslovens regler herom, at K's arbejdsindtægt  

 i 1978 ikke kan danne grundlag for fastsættelse af kontanthjælp efter de fra  

 1. juli 1987 gældende bestemmelser i bistandslovens § 37.
 Ankestyrelsen tiltræder således amtsankenævnets afgørelse.
