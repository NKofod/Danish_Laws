 Nærværende cirkulære er udfærdiget af ministeriet for offentlige arbejder  

 i medfør af lov om offentlige veje (lovbekendtgørelse nr. 585 af 20. november  

 1975), § 6, og lov om private fællesveje (lovbekendtgørelse nr. 587 af 20.  

 november 1975), § 24, stk. 3.
 Formålet med bestemmelserne er at give vejmyndighederne retningslinier  

 for, hvorledes de kan sikre, at vejnavneskiltningen har et sådant omfang, at  

 trafikanterne har mulighed for at orientere sig om navnene på krydsende veje  

 og om navnet på den vej, de færdes ad.
 Bestemmelserne finder anvendelse på offentlige veje i byer og bymæssig  

 bebyggede områder samt for private fællesveje omfattet af bestemmelserne i  

 privatvejslovens afsnit III, jfr. lovens § 13. Bestemmelserne om skiltningens  

 omfang m.v. er vejledende.
I.
Skiltningens omfang og synlighed A.
Omfang.
 Vejnavneskilte opsættes i vejkryds, herunder vejforgreninger og  

 vejindmundinger.
 Skilte opsættes normalt i alle indmundende veje.
 Når en vej med ubetydelig trafik udmunder i eller skærer en mere betydende  

 vej, kan opsætning af vejnavneskilte dog undlades på den mere betydende vej,  

 medmindre denne skifter navn eller ændrer retning det pågældende sted.
 Af hensyn til en rimelig orientering af trafikanterne på den mere  

 betydelige vej bør det dog påses, at den indbyrdes afstand mellem  

 vejnavneskilte på en sådan vej ikke bliver for stor.
På mindre, særligt blinde veje, kan skiltningen begrænses eller undlades i  

 det omfang, vejmyndighederne skønner, at dette er foreneligt med hensynet til  

 en rimelig orientering af trafikanterne.
På lukkede vejsystemer med et navn  

 kan skiltningen således begrænses til opsætning af vejnavneskilt ved  

 indkørslen til vejsystemet.
B.
Antal og synlighed.
 Vejnavneskilte anbringes således, at der i hver indmunding opsættes enten  

 et dobbeltsidet eller to enkeltsidede vejnavneskilte.
Skiltene opsættes således, at de er synlige for trafikanterne fra begge  

 retninger på den krydsende vej.
II.
Reglernes gennemførelse Opsætning af vejnavneskilte i det angivne omfang bør primært gennemføres i  

 forbindelse med anlæg af nye veje.
 Endvidere bør reglerne bringes til anvendelse i forbindelse med  

 udskiftning af den eksisterende skiltning på grund af skader, almindelig  

 vedligeholdelse og lignende.
Herudover kan vejnavneskiltningen bringes i overensstemmelse med reglerne  

 på det tidspunkt, vejmyndighederne finder det hensigtsmæssigt.
III.
Reglernes  

 administration Opsætning og vedligeholdelse af vejnavneskilte forestås af vedkommende  

 kommunalbestyrelse, for hovedlandeveje og landeveje dog efter forhandling med  

 vedkommende vejbestyrelse.
IV.
Finansiering af vejnavneskilte A.
Offentlige veje.
 Udgifterne ved opsætning og vedligeholdelse af vejnavneskilte afholdes af  

 den pågældende vejbestyrelse.
Ved kryds mellem veje under forskellige vejbestyrelser afholdes udgifterne  

 til vejnavneskilte således af vejbestyrelsen for den vej, skiltningen  

 vedrører.
Udgiften til standere, der bærer flere vejnavneskilte, fordeles  

 mellem vejbestyrelserne med ensartede beløb pr. navneskilt.
B.
Private fællesveje.
Såfremt kommunalbestyrelsen kræver skiltningen gennemført, afholdes  

 udgifterne af kommunalbestyrelsen, medmindre opsætningen af skiltene sker i  

 forbindelse med anlægs-, istandsættelses- og vedligeholdelsesarbejder.
I så  

 fald kan udgifterne pålignes grundejerne i forbindelse med de øvrige  

 vejudgifter.
Såfremt skiltningen gennemføres efter anmodning fra grundejerne, afholdes  

 udgifterne af disse.
Også i dette tilfælde vil udgifterne kunne fordeles  

 mellem samtlige grundejere, såfremt skiltene opsættes i forbindelse med et  

 anlægs-, vedligeholdelses- eller istandsættelsesarbejde, som ovenfor anført.  

 I øvrigt må udgifterne afholdes af de grundejere, der ønsker skiltningen  

 gennemført.
