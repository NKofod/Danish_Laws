 Justitsministeriet tiltræder, at overskydende skat modregnes i gæld  

 til statskassen (bøder, sagsomkostninger, erstatning).
 En person er ved retten tilpligtet at betale erstatning for overtrædelse  

 af straffeloven samt sagsomkostninger herunder afsoningsomkostninger.
 Endvidere har pågældende vedtaget at betale en bøde samt sagens  

 omkostninger.
 Pågældende klager over, at politimesteren har modregnet overskydende skat  

 i ovennævnte gæld.
Justitsministeriet finder ikke grundlag for at ændre politimesterens  

 afgørelse.
Der henvises ved afgørelsen til, at domme og vedtagelser som altovervejende hovedregel skal betales i god  

 tid inden forældelsen indtræder, at hidtidige afdragsordninger ikke har været overholdt, samt at afdragene på grund af klagerens økonomiske situation ikke har kunnet  

 fastsættes til en sådan størrelse, at gælden ville kunne afvikles indenfor  

 rimelig tid.
