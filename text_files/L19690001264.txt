 Bekendtgørelse af overenskomst af 20. juni 1967 med Peru om et dansk  

 statslån.
 Den 20. juni 1967 er der i Lima mellem Danmark og Peru indgået følgende  

 overenskomst med dertil hørende brevveksling om ydelse af et dansk statslån  

 til Peru:
OVERENSKOMST mellem Danmarks regering og Perus regering om et dansk statslån til Peru.
 Danmarks regering og Perus regering, som ønsker at styrke det  

 traditionelle samarbejde og de venskabelige forbindelser mellem deres lande,  

 er blevet enige om, at der som et bidrag til Perus udviklingsplaner skal ydes  

 et dansk statslån til Peru i overensstemmelse med følgende bestemmelser:
Artikel I Lånet Danmarks regering (i det følgende benævnt långiveren) vil stille et  

 udviklingslån på femogtyve (25) millioner danske kroner til rådighed for  

 Perus regering (i det følgende benævnt låntågeren) til anskaffelse af  

 kapitaludstyr og til betaling for tjenesteydelser, som omhandlet i artikel VI  

 i denne overenskomst.
Artikel II Lånekontoen Stk. 1 En konto betegnet »særkonto for Perus regering« (i det følgende  

 benævnt »særkontoen«) vil blive åbnet i Danmarks Nationalbank (som  

 handler på långiverens vegne) til fordel for låntageren eller Banco de la  

 Nacion del Peru (som handler på låntagerens vegne). Långiveren vil drage  

 omsorg for, at der altid er tilstrækkelige midler til rådighed på særkontoen  

 til at sætte låntageren i stand til at betale rettidigt for de varer og  

 tjenesteydelser, som tilvejebringes under lånet, dog således, at de beløb,  

 der efterhånden stilles til rådighed for låntageren, ikke tilsammen  

 overstiger det i artikel I angivne lånebeløb.
Stk. 2 Låntageren eller Banco de la Nacion (som handler på låntagerens vegne)  

 skal være berettiget til på de i denne overenskomst fastsatte vilkår på  

 særkontoen at trække de beløb, der er nødvendige til betaling for udstyr  

 eller tjenesteydelser, som tilvejebringes i henhold til låneoverenskomsten.
Artikel III Rentefoden Lånet er rentefrit.
Artikel IV Tilbagebetaling Stk. 1 Låntageren skal tilbagebetale långiveren den på særkontoen trukne  

 hovedstol i niogtyve halvårlige afdrag, hvert på 850.000 danske kroner,  

 første gang den 30. september 1972 og sidste gang den 30. september 1986,  

 samt et sidste afdrag på 350.000 danske kroner den 31. marts 1987.
Stk. 2 Låntageren har ret til forud for forfaldstiden helt eller delvis at  

 tilbagetale hovedstolen af et eller flere afdrag på lånet på grundlag af  

 låntagerens angivelser.
Artikel V Betalingssted Lånets hovedstol skal af låntageren indbetales til Danmarks Nationalbank i  

 konvertible danske kroner til kredit for finansministeriets løbende konto i  

 Danmarks Nationalbank.
Artikel VI Perus anvendelse af lånet Stk. 1 Perus regering vil anvende låneprovenuet til finansiering af import  

 (inklusive omkostninger ved transport fra Danmark til Peru) af det danske  

 kapitaludstyr, hvorom indbyrdes aftale skal træffes, til gennemførelsen af  

 Perus udviklingsplaner.
Den samlede udbetaling må ikke overstige det i  

 artikel I omhandlede beløb på femogtyve (25) millioner danske kroner.
Stk. 2 Låneprovenuet kan endvidere anvendes til betaling for danske  

 tjenesteydelser, der er nødvendige til gennemførelsen af Perus  

 udviklingsplaner, herunder især forundersøgelser i forbindelse med  

 investeringer, forberedelse af projekter, montering af anlæg, rådgivende  

 ingeniørvirksomhed, teknisk og administrativ bistand f. eks. til driften  

 under igangsætningsperioden for virksomheder, som oprettes ved hjælp af  

 lånet.
Stk. 3 Långiverens samtykke med hensyn til antageligheden af en kontrakt under  

 lånet skal ikke kunne fortolkes således, at långiveren påtager sig noget  

 ansvar for sådanne kontrakters behørige opfyldelse eller senere udførelse.
Stk. 4 De betalingsbetingelser, der fastsættes i kontrakter eller dokumentation  

 af, at en ordre er afgivet til en dansk eksportør vedrørende leverancer eller  

 tjenesteydelser af den ovenfor beskrevne karakter, skal betragtes som normale  

 og rimelige, når der ikke i sådanne kontrakter indgår bestemmelser om særlige  

 kreditydelser fra danske eksportører.
Stk. 5 Låneprovenuet kan kun anvendes til betaling for leverancer eller  

 tjenesteydelser, som er kontraheret efter overenskomstens ikrafttræden.
Stk. 6 Låntageren kan trække på den i artikel II nævnte konto i Danmarks  

 Nationalbank i indtil tre år efter overenskomstens ikrafttræden eller et  

 sådant andet tidspunkt, som måtte blive aftalt mellem långiveren og  

 låntageren.
Stk. 7 Såfremt lånepronuet ikke er blevet fuldt udnyttet inden for den i  

 ovenstående stk. 6 fastsatte tidsfrist, skal det halvårlige afdrag nedsættes  

 i samme forhold som forholdet mellem den uudnyttede del af lånet og lånets  

 hovedstol.
Artikel VII Ikke-diskrimination Stk. 1 Med hensyn til tilbagebetalingen af lånet forpligter låntageren sig til  

 ikke at give långiveren en mindre gunstig behandling end den, der gives andre  

 udenlandske kreditorer.
Stk. 2 Alle afskibninger af udstyr, der omfattes af denne overenskomst, skal ske  

 i overensstemmelse med princippet om skibes frie deltagelse i den  

 internationale handel i fri og lige konkurrence.
Artikel VIII Diverse bestemmelser Stk. 1 Forinden det første træk på den i artikel II omhandlede konto skal  

 låntageren godtgøre over for långiveren, at alle forfatningsmæssige og andre  

 vilkår fastsat i lovgivningen i låntagerens hjemland er blevet opfyldt,  

 således at denne låneoverenskomst vil udgøre en gyldig forpligtelse, som er  

 bindende for låntageren i henhold til låneoverenskomstens bestemmelser.
Stk. 2 Låntageren skal over for långiveren fremlægge bevis for, at den eller de  

 personer, der disponerer på låntagerens vegne eller udfærdiger dokumenter i  

 henhold til denne overenskomst, er bemyndiget hertil, samt afgive bekræftede  

 prøver på alle sådanne personers underskrifter.
Stk. 3 Enhver meddelelse eller anmodning i medfør af denne overenskomst og enhver  

 ifølge denne overenskomst påtænkt aftale mellem parterne skal være skriftlig.  

 En sådan meddelelse eller anmodning skal anses for behørigt afgivet eller  

 fremsat, når den er afleveret personligt eller pr. post, telegram eller  

 radiogram til den pågældende part på den adresse, som vedkommende part måtte  

 have angivet over for den part, der afgiver en sådan meddelelse eller  

 fremsætter en sådan anmodning.
Artikel IX Særlige bestemmelser Lånets hovedstol skal tilbagebetales uden fradrag af og fritaget for alle  

 skatter og afgifter samt alle i medfør af låntagerens lovgivning pålagte  

 restriktioner.
 Denne overenskomst skal være fritaget for alle nuværende og fremtidige  

 afgifter, som pålægges i medfør af låntagerens lovgivning eller i medfør af  

 gældende lov inden for låntagerens områder, ved eller i forbindelse med dens  

 udfærdigelse, udstedelse, overdragelse eller registrering.
Artikel X Annullering og suspension Stk. 1 Låntageren kan ved meddelelse til långiveren annullere ethvert lånebeløb,  

 som låntageren ikke måtte have trukket.
 Såfremt et af følgende forhold måtte indtræffe og bestå, kan långiveren  

 ved meddelelse til låntageren helt eller delvis suspendere låntagerens ret  

 til at trække på særkontoen:
Stk. 2 Låntagerens ret til at trække på særkontoen skal efter omstændighederne  

 være helt eller delvis suspenderet, indtil det eller de forhold, som  

 foranledigede suspensionen, er ophørt, eller indtil långiveren har meddelt  

 låntageren, at retten til at foretage træk er genoprettet, alt efter hvilken  

 af situationerne der indtræffer først.
Retten til at foretage træk i henhold  

 til en sådan meddelelse om dens genoprettelse skal dog kun generhverves i det  

 omfang og på de vilkår, der er angivet i en sådan meddelelse, og en sådan  

 meddelelse skal ikke påvirke eller forringe nogen rettighed eller beføjelse  

 eller noget retsmiddel for långiveren med hensyn til andre eller  

 efterfølgende forhold, der er anført i denne artikel.
Hvis låntagerens ret til at trække på særkontoen har været suspenderet med  

 hensyn til et lånebeløb i en uafbrudt periode på tres dage, kan långiveren  

 ved meddelelse til låntageren ophæve dennes ret til at foretage træk for  

 dette beløb.
Ved afgivelsen af en sådan meddelelse annulleres det pågældende  

 lånebeløb.
Stk. 3 Alle overenskomstens bestemmelser skal fortsat have fuld gyldighed og  

 virkning uanset enhver annullering eller suspension, bortset fra hvad der  

 udtrykkeligt er bestemt i denne artikel.
Artikel XI Långiverens retsmidler Hvis nogen af de i artikel X, stk. 1 (a) og (b), anførte omstændigheder  

 indtræffer og består i en periode på tres dage efter, at långiveren har givet  

 låntageren meddelelse herom, kan långiveren når som helst efter eget valg  

 erklære den da resterende del af lånets hovedstol for forfalden til betaling  

 straks.
Ved afgivelsen af en sådan erklæring forfalder hovedstolens restbeløb  

 til betaling straks, uanset eventuelle modsatte bestemmelser i  

 overenskomsten.
Artikel XII Anvendelige retsregler Medmindre andet er bestemt i overenskomsten, skal overenskomsten og alle  

 rettigheder og forpligtelser, som vedrører den, være undergivet dansk ret.
Artikel XIII Afgørelse af tvistigheder Stk. 1 Enhver tvistighed, som måtte opstå mellem de kontraherende parter angående  

 fortolkningen eller gennemførelsen af denne overenskomst, og som ikke er  

 bilagt ad diplomatisk vej inden seks måneder, skal efter anmodning fra en af  

 parterne forelægges for en voldgiftsdomstol bestående af tre medlemmer.  

 Domstolens formand skal være statsborger i et tredjeland og skal udpeges  

 efter gensidig aftale mellem de kontraherende parter.
Såfremt parterne ikke  

 kan nå til enighed om udpegelsen af domstolens formand, kan hver part anmode  

 præsidenten for Den mellemfolkelige Domstol om at foretage udpegelsen.
Hver  

 part udpeger sin egen voldgiftsdommer: såfremt en part undlader at udpege en  

 voldgiftsdommer, kan denne udpeges af domstolens formand.
Stk. 2 Hver kontraherende part vil efterkomme og gennemføre de af domstolen afsagte kendelser.
Artikel XIV Overenskomstens varighed Stk. 1 Denne overenskomst træder i kraft den dato, på hvilken låntageren meddeler långiveren, at Perus kongres har godkendt overenskomsten.
Stk. 2 Når lånets hele hovedstol er tilbagebetalt, træder overenskomsten straks ud af kraft.
Artikel XV Angivelse af adresser Følgende adresser anføres for så vidt angår denne overenskomst:
 For låntageren.
Ministerio de Relaciones Exteriores, Direccion de Asuntos Economicos, Lima-Peru.
 Telegramadresse:
ESTADO LIMA Banco de la Nacion, Lima-Peru.
 Telegramadresse:
BANCNACION LIMA For långiveren med henblik på udbetalinger:
Udenrigsministeriet, Sekretariatet for teknisk samarbejde med udviklingslandene, København.
 Telegramadresse:
DACOMTA COPENHAGEN For långiveren med henblik på betaling af afdrag på lånet:
Finansministeriet, København.
 Telegramadresse:
FINANS COPENHAGEN Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i Lima den  

 20. juni 1967 i fire originaleksemplarer, hvoraf to på engelsk og to på  

 spansk.
For Danmarks regering V.
Hoelgaard For Perus regering Jorge Vazquez Salas UDENRIGSMINISTERIET Lima, den 20. juni 1967.
Hr. ambassadør, Jeg har den ære at anerkende modtagelsen af Deres Excellences brev af dags  

 dato, hvis ordlyd er som følger:
 »Under henvisning til overenskomsten af dags dato mellem Danmarks  

 regering og Perus regering om et udviklingslån (herefter benævnt  

 overenskomsten) har jeg den ære at foreslå, at følgende bestemmelser skal  

 anvendes ved gennemførelsen af overenskomstens artikel VI.
 Udbetaling fra særkontoen skal ske på følgende måde:
 og underrette Perus regering om sine afgørelser.
Hvis foranstående bestemmelser kan godkendes af Perus regering, har jeg  

 den ære at foreslå, at dette brev samt Deres Excellences svar herpå skal  

 udgøre en aftale mellem vore to regeringer om denne sag.« Som svar herpå har jeg den ære at meddele Deres Excellence, at min  

 regering er indforstået med indholdet af nævnte brev.
 Jeg benytter denne lejlighed til påny at forsikre Dem, hr. ambassadør, om  

 min mest udmærkede højagtelse.
Jorge Vazquez Salas Hans Excellence hr.
Vagn H.
Hoelgaard, Danmarks overordentlige og befuldmægtigede ambassadør, her.
UDENRIGSMINISTERIET Lima, den 20. juni 1967.
Hr. ambassadør, Jeg har den ære at anerkende modtagelsen af Deres Excellences brev af dags  

 dato, hvis ordlyd er som følger:
 »Jeg har den ære at henvise til den i dag undertegnede  

 låneoverenskomst mellem Danmarks regering og Perus regering samt at bekræfte  

 den forståelse, som man nåede til under forhandlingerne, gående ud på, at  

 låneprovenuet vil være til rådighed til finansiering af udgifterne i fremmed  

 valuta til rådgivende ingeniørkontrakter i forbindelse med vejprojekter og  

 fiskerihavne såvel som til finansiering af import til Peru af danske  

 kapitalgoder såsom udstyr til de ovennævnte fiskerihavne, mejeriudstyr,  

 køleanlæg og sådanne andre kapitalgoder og tjenesteydelser, som måtte blive  

 aftalt mellem Danmark regering og Perus regering til gennemførelsen af Perus  

 udviklingsplaner.
Modtag, Deres Excellence, forsikringerne om min mest udmærkede  

 højagtelse.« Som svar herpå har jeg den ære at meddele Deres Excellence, at ovenstående  

 kan godkendes af Perus regering, samt at Deres Excellences brev og nærværende  

 svar vil udgøre en aftale mellem de to regeringer.
 Jeg benytter denne lejlighed til påny at forsikre Deres Excellence om min  

 mest udmærkede højagtelse.
Jorge Vazquez Salas Hans Excellence hr.
Vagn H.
Hoelgaard, Danmarks overordentlige og befuldmægtigede ambassadør, her.
UDENRIGSMINISTERIET Lima, den 20. juni 1967.
Hr. ambassadør, Jeg har den ære at anerkende modtagelsen af Deres Excellences brev af dags  

 dato, hvis ordlyd er som følger:
 »Under henvisning til den i dag undertegnede låneoverenskomst mellem  

 Danmarks regering og Perus regering og den dertil knyttede brevveksling har  

 jeg ære at bekræfte, at den engelske og den spanske tekst til overenskomsten  

 og brevvekslingen udgør den officielle ordlyd, og at den engelske tekst i  

 tilfælde af uoverensstemmelse med hensyn til fortolkningen af en af de to  

 tekster skal tjene som grundlag for bilæggelse af uoverensstemmelsen.
Jeg har den ære at foreslå, at dette brev og Deres Excellences svar skal  

 betragtes som udgørende en del af den ovennævnte brevveksling.« Som svar herpå har jeg den ære at meddele Deres Excellence, at min  

 regering er indforstået med indholdet af nævnte brev.
 Jeg benytter denne lejlighed til påny at forsikre Dem, hr. ambassadør, om  

 min mest udmærkede højagtelse.
Jorge Vazquez Salas Hans Excellence hr.
Vagn H.
Hoelgaard, Danmarks overordentlige og befuldmægtigede ambassadør, her.
 I henhold til artikel XIV, stk. 1, er overenskomsten trådt i kraft den 14.  

 januar 1969.
 Udenrigsministeriet, den 23. januar  

 1969.
 Poul Hartling.
