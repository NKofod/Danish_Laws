Cirkulære om ændring af  

 cirkulære om udgiftsstop og videreførselsadgang (Til samtlige ministerier og styrelser mv.) § 1. I cirkulære nr. 200 af 12. december 2001 om  

 udgiftsstop og videreførselsadgang foretages følgende  

 ændringer:
 1. §§ 2-5 ophæves.
 2. § 6 affattes således:
 "§ 6. Efter § 1 i den  

 midlertidige bevillingslov for 2002 kan der afholdes de udgifter, der er  

 nødvendige for at opretholde og videreføre ministeriers,  

 styrelsers og øvrige statsinstitutioners og virksomheders drift samt  

 andre foranstaltninger iværksat med hjemmel i lov, tidligere  

 bevillingslov eller given bevilling i øvrigt.
Stk. 2. Der skal tages hensyn til besparelser eller  

 produktivitetsforbedringer i forhold til 2001, som fremgår af  

 regeringens forslag til finanslov for 2002. Der skal herudover udvises  

 tilbageholdenhed med at foretage særlige dispositioner under den  

 midlertidige bevillingslov.
Vejledende retningslinjer for administrationen  

 vil blive optaget i Finansministeriets Økonomi-Administrative  

 Vejledning (www.oav.dk)." § 2. Cirkulæret træder i kraft straks.
