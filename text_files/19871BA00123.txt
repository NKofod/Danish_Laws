Nr BSF 123 Forslag til folketingsbeslutning om radio- og fjernsynstransmission af  

 Folketingets forhandlinger Fremsat af Jørgen Tved (FK) Berlau (FK) Kurt Frederiksen (FK) Preben  

 Møller Hansen (FK) den 23. februar 1988 Folketinget pålægger regeringen at etablere direkte og permanent radio- og fjernsynstransmission fra alle møder i folketingssalen.
 Transmissionerne indledes ved begyndelsen af folketingsåret 1988-89.
Bemærkninger til forslaget Det vil være naturligt, at den danske befolkning får mulighed for at følge med i debatter, der foregår i folketingssalen.
Det vil efter forslagsstillernes opfattelse højne demokratiet, hvis der bliver en større åbning af arbejdet omkring vores folkestyre.
Vi ved, at det generelt i den danske befolkning er svært at følge med i dette arbejde.
Den danske befolkning har ikke lige muligheder for på nærmere hold at følge med i folketingsarbejdet.
Dels er der nogle fysiske begrænsninger i Folketinget, der gør, at kun enkelte personer kan overvære debatterne, dels er det i praksis ikke muligt for mange borgere, der er bosat i provinsen, på grund af geografiske afstande at overvære debatterne.
Forslagsstillerne forestiller sig, at Folketinget får en speciel kanal til rådighed på både radio- og fjernsynssiden.
Ved en fast stationering i folketingssalen vil en sending kunne foretages uden store investeringer eller driftsomkostninger.
Vi forestiller os, at der sendes direkte fra mødernes start til slutning.
Samtidig kan man forvente, at det vil højne moralen blandt de valgte folketingsmedlemmer, hvad angår mødeaktiviteten i folketingssalen.
Det ved man jo af erfaring, når der i øvrigt er fjensyn til stede i Folketinget.
