Formålet med registeret er at lette kommunens administration i forbindelse med beregning og udbetaling af ydelser efter lov om social bistand og andre former for sociale ydelser m.v.
Endvidere danner registeret grundlag for periodisk opfølgning og behandling af sager og statistiske formål.
Personkreds: Registeret må kun indeholde oplysninger om personer, der modtager/har modtaget ydelser efter lov om social bistand og andre former for sociale ydelser m.v. samt disses ægtefæller og børn.
 Ikrafttrædelsesdato: 21/12/1993. Erstatter tidligere forskrifter.
