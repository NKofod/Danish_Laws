Fremsat den 15. marts 2006 af  

 skatteministeren (Kristian Jensen) Forslag til Lov  

 om ændring af dødsboskatteloven (Lempelse af beskatningen af mellemperioden i ikke  

 skattepligtige dødsboer) § 1 I lov om beskatning ved dødsfald (dødsboskatteloven),  

 jf. lovbekendtgørelse nr. 791 af 16. august 2005, som ændret ved § 2 i  

 lov  

 nr. 1414 af 21. december 2005, foretages følgende ændringer:
 1.  


  

 § 15, stk. 4, 1. pkt.,  

  

 affattes  

 således:
»Hvis forskellen mellem det efter stk. 1 og 2 opgjorte beløb  

 og de foreløbige indkomstskattebeløb, der er forfaldet før dødsfaldet, eller  

 som skulle indeholdes af indtægter, som er erhvervet før dødsfaldet, jf.  

 § 16, stk. 2 og 3, udgør et grundbeløb på 17.850 kr. eller derover,  

 skal dødsboet betale det beløb, hvormed forskellen overstiger grundbeløbet.« § 2 Stk. 1.  

  

 Loven træder i kraft dagen efter bekendtgørelsen i Lovtidende.
 Stk. 2.  

  

 Loven  

 finder anvendelse på mellemperioder, der vedrører personer, som er afgået ved  

 døden  

 den 15. marts 2006 eller senere.
Bemærkninger til lovforslaget 1. Lovforslagets hovedindhold Lovforslaget går ud på at lempe beskatningen af  

 mellemperioden i ikke skattepligtige dødsboer.
Mellemperioden er perioden fra  

 indkomstårets begyndelse til og med dagen før dødsfaldet.
Efter gældende ret foretages der, hvis told- og  

 skatteforvaltningen eller dødsboet anmoder om det, en beregning af forskellen  

 mellem afdødes betalte og forfaldne foreløbige skattebeløb i mellemperioden  

 og  

 en særlig mellemperiodeskat, der beregnes efter dødsboskattelovens regler.  

 Dødsboet er forpligtet til at betale det fulde forskelsbeløb, hvis den  

 beregnede mellemperiodeskat overstiger de nævnte foreløbige skattebeløb med  

 et  

 beløb på 21.900 kr. i 2006-niveau.
Efter forslaget forhøjes beløbsgrænsen til  

 30.000 kr. i 2006. Samtidig foreslås det, at beløbsgrænsen ændres fra at være  

 en bagatelgrænse til at være et grundbeløb.
Det foreslås således, at dødsboet  

 kun skal være forpligtet til at betale forskellen mellem det beregnede  

 forskelsbeløb og beløbsgrænsen.
2. Beskrivelse af gældende ret Lovforslaget angår alene dødsboer, der skiftes, og som ikke  

 er skattepligtige.
For dødsboer, der overtages af den efterlevende ægtefælle,  

 gælder særlige regler, som der ikke redegøres for her.
Lovforslaget angår  

 heller  

 ikke dødsboer, der sluttes ved boudlæg.
I sådanne boer foretages der ingen  

 afsluttende beregning af skatten.
 Alle de nedennævnte beløbsgrænser reguleres efter  

 personskattelovens § 20. De angivne beløbsgrænser vedrører således alene  

 2006.
 Efter gældende ret er et dødsbo kun skattepligtigt, hvis  

 enten dets aktiver eller dets nettoformue efter handelsværdien på  

 skæringsdagen  

 i boopgørelsen overstiger beløbsgrænser på henholdsvis 2.382.100 kr. og  

 1.786.600 kr., eller hvis boet skiftes ved bobestyrer, og skifteretten  

 træffer  

 bestemmelse om udskydelse af skæringsdagen for boopgørelsen i medfør af  

 § 66, stk. 2, i lov om skifte af dødsboer.
For dødsboer, der ikke er skattepligtige, foretages der  

 ingen beskatning af boperioden, det vil sige perioden fra den dag, hvor  

 dødsfaldet indtraf, og til og med den dag, som vælges som skæringsdag for  

 boopgørelsen.
Derimod skal der ske en afslutning af afdødes skatteforhold for  

 mellemperioden, det vil sige perioden fra begyndelsen af det indkomstår,  

 hvori  

 dødsfaldet indtraf, og til og med dagen før dødsfaldet.
 Udgangspunktet er, at der ikke foretages afsluttende  

 skatteansættelse af mellemperioden, og at afdødes foreløbige  

 indkomstskattebeløb, der er forfaldet før dødsfaldet, samt beløb, der skulle  

 indeholdes af indtægter, som afdøde havde optjent før dødsfaldet, bliver  

 endelige.
 Der skal dog foretages en afsluttende skatteansættelse af  

 mellemperioden i visse særlige tilfælde, som fremgår af dødsboskatteloven,  

 samt  

 i tilfælde, hvor enten told- og skatteforvaltningen eller dødsboet kræver  

 det.
En sådan afsluttende skatteansættelse af mellemperioden  

 sker ved anvendelse af skattelovgivningens almindelige regler for beskatning  

 af  

 personer, medmindre andet fremgår af dødsboskatteloven.
Dødsboet skal indgive  

 selvangivelse om afdødes indtægter og udgifter i mellemperioden.
Af den  

 beregnede skattepligtige indkomst betales en mellemperiodeskat på 50 pct.  

 uden  

 hensyntagen til størrelsen af indkomsten.
I skatten gives et fradrag for hver  

 påbegyndt måned fra begyndelsen af indkomståret til og med den måned, hvori  

 dødsfaldet er indtruffet.
Dette såkaldte mellemperiodefradrag udgør 1.700 kr.  

 pr. måned.
Den beregnede mellemperiodeskat sammenholdes herefter med  

 afdødes betalte og forfaldne foreløbige skatter for mellemperioden, jf.  

 ovenfor.
Der fremkommer herved et forskelsbeløb.
Om dette forskelsbeløb  

 gælder  

 følgende:
Hvis den beregnede mellemperiodeskat overstiger de  

 foreløbige skatter, opkræves forskelsbeløbet kun, hvis det overstiger en  

 beløbsgrænse på 21.900 kr.
I givet fald opkræves hele forskelsbeløbet.
Hvis de foreløbige skatter overstiger den beregnede  

 mellemperiodeskat, udbetales forskelsbeløbet kun, hvis det overstiger en  

 beløbsgrænse på 2.600 kr.
I givet fald udbetales hele forskelsbeløbet.
3. Skatteministeriets betragtninger De gældende regler medfører, at der foretages afsluttende  

 skatteansættelse af mellemperioden efter de regler, der er beskrevet ovenfor  

 under afsnit 2, i under én procent af samtlige dødsboer, eller i  

 størrelsesordenen ca. 500 tilfælde årligt ud af ca. 60.000 årlige dødsfald.  

 De  

 øvrige dødsboer er enten overtaget af den efterlevende ægtefælle, afsluttet  

 ved  

 boudlæg, skattepligtige eller omfattet af den ovenfor beskrevne hovedregel om  

 forskudsskattens endelighed.
De gældende regler er inden for de seneste måneder blevet  

 mødt med kritik fra dele af offentligheden og pressen ud fra den  

 grundopfattelse, at afdøde beskattes hårdere end levende personer.
Kritikken  

 går på,   

 	  

 at det er  

 urimeligt, at beskatningen af mellemperioden ikke fuldt ud sker efter  

 skattereglerne for personer også med hensyn til skatteberegningsregler,   

 	  

 at det er urimeligt, at beløbsgrænsen på 21.900 kr. er en  

 bagatelgrænse, således at boer, hvor beløbsgrænsen er nået, skal betale det  

 fulde beløb, mens boer, der ligger lige under beløbsgrænsen, ikke skal betale  

 noget,  

 og   

 	  

 at risikoen for at  

 skulle betale er ujævnt fordelt, idet risikoen er størst i boer, hvor  

 dødsfaldet er sket i årets sidste måneder, og størst i tilfælde, hvor afdøde  

 var bosat i en kommune med lav skatteprocent og forskudsregistreret  

 tilsvarende  

 lavt.
Skatteministeriet finder det grundlæggende hensigtsmæssigt,  

 at så få dødsboer som muligt belastes med krav om, at de skal udarbejde og  

 indlevere selvangivelse for afdøde.
Det må antages, at dette har været det  

 forenklende element, der har begrundet, at samtlige partier i det daværende  

 Folketing kunne stemme for den foreslåede ordning, da dødsboskatteloven, lov  

 nr. 1221 af 27. december 1996, blev vedtaget.
Det er ikke og har aldrig været hensigten med  

 mellemperiodebeskatningen, at afdøde personer skulle beskattes hårdere end  

 levende personer.
Dødsboskatteloven var således forudsætningsvis  

 provenuneutral  

 i forhold til det mere komplicerede beskatningssystem, der var gældende før  

 dødsboskatteloven.
Hensigten med den særlige mellemperiodebeskatning var, at  

 den skulle være administrativt enklere end personbeskatning både for de  

 pårørende, for skifteretter og bobestyrere og for skattemyndighederne.
I og  

 med  

 at kun ca. 500 dødsboer årligt pålægges at indgive selvangivelse for  

 mellemperioden,  

 må hensigten med den forenklede beskatning grundlæggende siges at være nået.
Skatteministeriet har imidlertid konstateret, at der efter  

 de gældende regler i visse tilfælde udløses en restskat til betaling, selv om  

 afdøde har været forskudsregistreret korrekt.
Problemet forelå ikke, da  

 dødsboskatteloven trådte i kraft den 1. januar 1997, men er opstået og har  

 været stigende gennem årene i takt med, at personskatteprocenterne senere er  

 blevet nedsat.
Beregninger viser, at der typisk udløses en restskat til  

 betaling, hvis afdøde ville have haft en skattepligtig helårsindkomst på  

 mellem  

 ca. 200.000 kr. og ca. 550.000 kr. i dødsåret.
Risikoen er størst, og de  

 højeste restskattebeløb udløses, hvis helårsindkomsten ligger på  

 300.000-350.000 kr.
Endvidere er risikoen større, jo senere på året  

 dødsfaldet  

 er sket.
Og risikoen er større, jo lavere skatteprocenten i afdødes  

 bopælskommune og dermed afdødes forskudsregistrerede trækprocent var.
Boer efter pensionister med normale indtægtsforhold skal  

 således i almindelighed ikke betale restskat.
Boer, der skal betale restskat,  

 er typisk boer efter erhvervsaktive, men de pågældende er ikke udprægede  

 højindkomstgrupper.
 Skatteministeriet vurderer det som uholdbart, at den  

 pågældende persongruppe løber risikoen for, at der udløses en restskat af  

 betydelig størrelse i dødsboet, afhængig af, på hvilket tidspunkt af året de  

 måtte afgå ved døden.
Problemet foreslås formindsket ved, at den ovennævnte  

 beløbsgrænse på 21.900 kr. forhøjes til 30.000 kr., og ved at beløbsgrænsen  

 ændres til en bundgrænse.
Lovforslagets indhold er beskrevet under punkt 4  

 nedenfor.
4. Beskrivelse af lovforslagets indhold Det foreslås for det første at forhøje beløbsgrænsen for  

 opkrævning af forskellen mellem på den ene side den beregnede  

 mellemperiodeskat  

 og på den anden side afdødes foreløbige indkomstskattebeløb, der er forfaldet  

 før dødsfaldet, samt beløb, der skulle indeholdes af indtægter, som afdøde  

 havde optjent før dødsfaldet.
Om beløbsgrænsen henvises til afsnit 2.
Efter gældende ret er beløbsgrænsen 21.900 kr. i  

 2006-niveau.
Det foreslås, at grænsen forhøjes til 30.000 kr. i 2006-niveau.
Det foreslås for det andet, at beløbsgrænsen ændres fra at  

 være en bagatelgrænse til at være en bundgrænse.
Efter gældende ret opkræves  

 forskelsbeløb, der overstiger beløbsgrænsen, fuldt ud.
Det foreslås, at der  

 fremover kun skal opkræves det beløb, hvormed den beregnede mellemperiodeskat  

 overstiger beløbsgrænsen.
5. Økonomiske konsekvenser for stat, kommuner og  

 amtskommuner Forhøjelsen af bagatelgrænsen og den samtidige ændring til  

 en bundgrænse skønnes årligt at medføre et provenutab på ca. 10 mio. kr., når  

 der er taget højde for, at der vil fremkomme et mindre merprovenu fra  

 boafgift,  

 når nettoformuen i boerne stiger.
Det anslås, at ca. halvdelen af  

 provenutabet  

 først vedrører finansåret efter dødsåret, idet skatterne opkræves med en vis  

 forsinkelse.
Det samlede provenutab for finansåret 2006 skønnes således til  

 ca.  

 5 mio. kr.
De årlige provenutab vil herefter ligge på ca. 10 mio. kr., hvoraf  

 ca. halvdelen vedrører de kommunale skatter.
6. Administrative konsekvenser for det offentlige Forslaget skønnes ikke at have nævneværdige administrative  

 konsekvenser for det offentlige.
7. Økonomiske og administrative konsekvenser for  

 erhvervslivet Forslaget har ingen konsekvenser for erhvervslivet.
8. Administrative konsekvenser for borgerne Forslaget har ingen administrative konsekvenser for  

 borgerne.
9. Miljømæssige konsekvenser Forslaget har ingen miljømæssige konsekvenser.
10. Forholdet til EU-retten Forslaget indeholder ikke EU-retlige aspekter.
11. Høring Ud over ministerier er lovforslaget i forbindelse med  

 fremsættelsen sendt til høring i Advokatrådet, Dansk Told- og Skatteforbund,  

 Den Danske Dommerforening, Den Danske Skatteborgerforening,  

 Dommerfuldmægtigforeningen,  

 HK, Skatterevisorforeningen og SKAT.
Indkomne høringssvar og  

 Skatteministeriets  

 bemærkninger hertil vil blive oversendt til Folketingets Skatteudvalg.
Vurdering af konsekvenserne af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for det offentlige Ingen Årligt provenutab på ca. 10 mio.kr., dog ca. 5 mio. kr.  

 i finansåret 2006 Administrative konsekvenser for det offentlige Ingen Ingen nævneværdige Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til de  

 enkelte bestemmelser Til § 1 Forslaget om ændring af dødsboskattelovens § 15,  

 stk. 4, 1. pkt., indeholder to elementer:
For det første forhøjes grundbeløbet fra 13.000 kr. til  

 17.850 kr.
Beløbet reguleres efter personskattelovens § 20, jf.  

 dødsboskattelovens § 15, stk. 6, som ikke foreslås ændret.
Både det  

 gældende og det foreslåede grundbeløb er på den baggrund fastsat i  

 1987-niveau.  

 Med en regulering efter personskattelovens § 20 skal grundbeløbet  

 reguleres med et årligt beregnet reguleringstal.
Dette reguleringstal udgør  

 167,7 i 2006. Derved bliver det foreslåede grundbeløb 30.000 kr. i 2006.
For det andet ændres grundbeløbet fra at være en  

 bagatelgrænse til at være en bundgrænse.
Det vil sige, at efter de gældende  

 regler opkræves hele beløbet, hvis beløbsgrænsen er overskredet.
Efter de  

 foreslåede regler opkræves derimod kun den del af beløbet, som overstiger  

 beløbsgrænsen.
I lyset af den betydelige forhøjelse af beløbsgrænsen foreslås  

 der ingen mindstegrænse for opkrævning af beløb, der overstiger  

 beløbsgrænsen.
Efter dødsboskattelovens § 15, stk. 5, gælder et  

 grundbeløb for tilbagebetaling i tilfælde, hvor de foreløbige skatter  

 overstiger den beregnede mellemperiodeskat.
Dette grundbeløb er på 1.500 kr.,  

 svarende til en grænse i 2006 på 2.600 kr.
Dette grundbeløb foreslås ikke  

 ændret.
Det vil sige, at beløbet fortsat kun udbetales, hvis det overstiger  

 beløbsgrænsen.
I givet fald udbetales det fulde beløb.
Til § 2 Det foreslås, at loven skal træde i kraft dagen efter  

 bekendtgørelsen i Lovtidende, og at den skal finde anvendelse på  

 mellemperioder  

 vedrørende personer, der er afgået ved døden den 15. marts 2006 og senere.
Bilag Lovforslaget sammenholdt med gældende ret Gældende formulering Lovforslaget § 1 I lov om beskatning ved dødsfald (dødsboskatteloven),  

 jf. lovbekendtgørelse nr. 791 af 16. august 2005, som ændret ved § 2 i  

 lov nr. 1414 af 21. december 2005, foretages følgende ændringer:
§ 15.  

  

 - - - Stk. 4.  

  

 Hvis differencen mellem det efter  

 stk. 1 og 2 opgjorte beløb og de foreløbige indkomstskattebeløb, der er  

 forfaldet før dødsfaldet, eller som skulle indeholdes af indtægter, som er  

 indtjent  

 før dødsfaldet, jf. § 16, stk. 2 og 3, udgør et grundbeløb på  

 13.000 kr. eller derover, skal dødsboet betale det manglende skattebeløb. - -  

 - 1.  


  

 § 15, stk. 4, 1. pkt.  

  

 ,  

 affattes således:
