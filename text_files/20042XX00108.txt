Skriftlig fremsættelse (2. marts 2005) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om  

 ændring af lov om andelsboligforeninger og andre boligfællesskaber, lov om  

 omsætning af fast ejendom og lov om ejerlejligheder (Oplysningspligt m.v. ved  

 salg af andele i andelsboligforeninger under stiftelse og straf for salg af  

 andelsboliger til overpris m.v.) (Lovforslag nr.
L 117).
Lovforslaget  

 er en genfremsættelse af lovforslag nr.
L 95, som blev fremsat den 11.  

 november  

 2004. Lovforslaget er uændret, bortset fra en mindre teknisk ændring af  

 ejerlejlighedsloven.
Med  

 lovforslaget har regeringen taget initiativ til at skabe et mere  

 velfungerende  

 marked for andelsboliger.
Dette gøres ved at sikre købere af andele i  

 andelsboligforeninger under stiftelse fyldestgørende oplysninger om de  

 økonomiske konsekvenser af købet, ligesom køberne sikres fortrydelsesret.
Det  

 nærmere indhold af oplysningspligten vil blive fastsat i en bekendtgørelse.  

 Det  

 er hensigten, at køberne af andele i andelsboligforeninger under stiftelse på  

 de nævnte områder får en lige så god retsstilling, som købere af ejerboliger  

 har.
Forslaget åbner endvidere mulighed for at straffe den sælger af en  

 andelsbolig, som tager en overpris for andelen.
Herved imødegås problemerne  

 vedrørende penge under bordet ved salg af andelsboliger.
Forslaget  

 om oplysningspligt fremsættes på baggrund af, at der i stigende omfang bygges  

 nye andelsboliger, som ofte sælges, før der er stiftet en  

 andelsboligforening.  

 Prismæssigt ligger boligerne mindst på niveau med ejerboliger.
I dag findes  

 ingen regler om salg af andele i en andelsboligforening under stiftelse.
Med  

 lovforslaget foreslås indført regler, som sikrer køberne fyldestgørende  

 oplysninger om de økonomiske konsekvenser af købet, ligesom køberne får  

 mulighed for at fortryde købet (fortrydelsesret). Det bliver endvidere muligt  

 at straffe de erhvervsmæssige sælgere, som tilsidesætter oplysningspligten.
For  

 at sikre overholdelsen af maksimalpriserne, som gælder ved overdragelse af  

 andelsboliger, gøres det strafbart at betinge salget af en andelsbolig af, at  

 der betales penge under bordet.
Det forventes, at indførelse af en sådan  

 strafbestemmelse i loven vil have en præventiv effekt.
En del sælgere af  

 andelsboliger  

 vil som følge af risikoen for at kunne blive straffet afstå fra at kræve en  

 ulovlig overpris for andelen.
Herudover indeholder lovforslaget enkelte  

 mindre  

 ændringer.
Forslaget  

 skønnes ikke at have økonomiske eller administrative konsekvenser for stat,  

 kommuner og amter.
Det forventes, at lovforslaget vil medføre administrative  

 konsekvenser for erhvervslivet.
Omfanget heraf kan imidlertid først vurderes,  

 når bekendtgørelsen er udarbejdet.
Forslaget har ikke miljømæssige  

 konsekvenser.
Forslaget indeholder ikke EU-retlige aspekter.
 Det  

 foreslås, at loven træder i kraft den 1. september 2005.
 Idet  

 jeg i øvrigt henviser til lovforslaget og de bemærkninger, der ledsager det,  

 skal jeg anbefale forslaget til Tingets velvillige behandling.
