Bekendtgørelse  

 om risikobaseret kommunalt  

  

 redningsberedskab I medfør af § 4, stk. 2, § 14, § 15,  

 stk. 2, § 16, § 18, stk. 3, og § 33, stk. 2,  

 nr.  

 2, i beredskabsloven, jf. lovbekendtgørelse nr. 137 af 1. marts 2004,  

 fastsættes:
Kapitel 1 Redningsberedskabets opgaver § 1.  

  

 Det  

 kommunale redningsberedskab skal kunne yde en i forhold til lokale risici  

 forsvarlig  

 forebyggende, begrænsende og afhjælpende indsats mod skader på personer,  

 ejendom og miljøet ved ulykker og katastrofer, herunder krigshandlinger.  

 Redningsberedskabet  

 skal endvidere kunne modtage, indkvartere og forpleje evakuerede og andre  

 nødstedte.
 Stk. 2.  

  

 Kommunalbestyrelsen skal sørge for varetagelsen af den tekniske ledelse af  

 indsatsen på skadestedet.
 Stk. 3.  

  

 Kommunalbestyrelsen skal sørge for, at der er tilstrækkelig vandforsyning til  

 brandslukning.
 § 2.  

  

 Det  

 kommunale redningsberedskab skal identificere og analysere lokale risici, som  

 skal  

 lægges til grund for en dimensionering af beredskabet (risikoprofil).
 Stk. 2.  

  

 Kommunalbestyrelsen fastlægger niveauet for det kommunale redningsberedskabs  

 opgavevaretagelse (serviceniveau) på grundlag af risikoprofilen.
 Stk. 3.  

  

 Kommunalbestyrelsen fastlægger redningsberedskabets  

 organisation, virksomhed, dimensionering og materiel på grundlag af  

 risikoprofilen og serviceniveauet, jf. dog kapitel 2.
 § 3.  

  

 Det  

 kommunale redningsberedskabs opgaver kan udføres af kommunen selv eller ved,  

 at  

 kommunalbestyrelsen indgår aftale herom med en anden kommunalbestyrelse,  

 Beredskabsstyrelsen, et privat redningsvæsen eller et frivilligt brandværn.
 Stk. 2.  

  

 Aftaler der  

 i henhold til stk. 1 indgås med en anden kommunalbestyrelse, et privat  

 redningsvæsen  

 eller et frivilligt brandværn, skal godkendes af Beredskabsstyrelsen, jf.  

 beredskabslovens § 13, stk. 1.
 § 4.  

  

 Kommunens  

 risikoprofil, serviceniveau, organisation, virksomhed, dimensionering og  

 materiel,  

 jf. § 2, skal beskrives i en plan for det kommunale redningsberedskab,  

 som  

 skal indgå i den samlede plan for kommunens beredskab, jf. beredskabslovens  

 § 25.
Stk. 2.  

  

 Forslag til  

 plan for det kommunale redningsberedskab og senere revisioner heraf skal  

 efter behandling  

 i beredskabskommissionen indsendes til Beredskabsstyrelsen til udtalelse.
Med  

 henblik på en vurdering af, om det kommunale redningsberedskab kan yde en  

 forsvarlig indsats, jf. beredskabslovens § 12, skal Beredskabsstyrelsen  

 navnlig påse, om der i forslaget til plan, jf. beredskabslovens § 25, er  

 sikret overensstemmelse mellem risikoprofilen og redningsberedskabets  

 organisation,  

 virksomhed, dimensionering og materiel, jf. § 2. Beredskabsstyrelsen kan  

 indhente supplerende oplysninger fra kommunalbestyrelsen til brug for  

 udtalelsen.
 Stk. 3.  

  

 Planen for  

 det kommunale redningsberedskab skal vedtages af kommunalbestyrelsen i et  

 møde,  

 jf. beredskabslovens § 25, og revideres i det omfang, udviklingen gør  

 det  

 nødvendigt, dog mindst én gang i hver kommunal valgperiode.
 Stk. 4.  

  

 Planen for  

 det kommunale redningsberedskab skal umiddelbart efter kommunalbestyrelsens  

 vedtagelse indsendes til Beredskabsstyrelsens orientering.
Kapitel 2 Førsteudrykningen § 5.  

  

 Kommunalbestyrelsen sammensætter en førsteudrykning, der er afpasset efter  

 alarmmeldingen, og som sikrer, at der kan ydes en forsvarlig afhjælpende  

 indsats.
 § 6.  

  

 Førsteudrykningen skal som minimum være bemandet med 1 holdleder med de  

 fornødne uddannelsesmæssige kvalifikationer samt det for materiellets  

 betjening  

 fornødne brandmandskab.
 § 7.  

  

 Førsteudrykningen  

 til et skadested skal afgå snarest, dog senest inden for 5 minutter efter  

 alarmcentralens  

 afgivelse af alarmen.
Kapitel 3 Den tekniske ledelse af indsatsen på et  

 skadested § 8.  

  

 Den  

 tekniske ledelse af indsatsen på skadestedet varetages efter  

 kommunalbestyrelsens bestemmelse af en indsatsleder eller en holdleder med de  

 fornødne uddannelsesmæssige kvalifikationer.
Varetages den tekniske ledelse  

 af  

 indsatsen af en indsatsleder, udøver denne sin kommando gennem holdlederne  

 for  

 det fremmødte mandskab.
 Stk. 2.  

  

 Varetages  

 den tekniske ledelse af indsatsen af en holdleder, jf. stk. 1, skal  

 denne tilkalde  

 en indsatsleder, når holdlederen vurderer, at der er behov herfor.
 Stk. 3.  

  

 Den  

 tekniske ledelse af indsatsen, jf. stk. 1 og 2, varetages af en person,  

 der er ansat af kommunalbestyrelsen, medmindre kommunalbestyrelsen har  

 indgået  

 aftale med andre om den tekniske ledelse af indsatsen, jf. beredskabslovens  

 § 13,  

 stk. 1.
 § 9.  

  

 Lederen af den tekniske indsats skal tilkalde assistance fra en anden  

 kommunes  

 redningsberedskab, det statslige regionale redningsberedskab eller et privat  

 redningsvæsen, hvis det skønnes påkrævet på grund af ulykkens karakter og  

 omfang,  

 jf. beredskabslovens § 18, stk. 2.
 § 10.  

  

 Kommunalbestyrelsen  

 skal efter anmodning stille personel og materiel fra redningsberedskabet i  

 kommunen til rådighed for en anden kommunes redningsberedskab, jf. § 9.
 Stk. 2.  

  

 En kommune,  

 der får personel og materiel stillet til rådighed af en anden kommune, jf.  

 stk. 1,  

 skal afholde udgifterne i forbindelse med indsatsen, medmindre der er indgået  

 en anden aftale herom.
 Stk. 3.  

  

 Beredskabsstyrelsen træffer afgørelse i tilfælde af uenighed om, hvem der  

 skal  

 afholde udgifterne i forbindelse med bistand efter stk. 1.
Kapitel 4 Øvrige bestemmelser § 11.  

  

 Kommunalbestyrelsen kan pålægge ejeren af særligt brandfarlige eller  

 værdifulde  

 bygninger og grundarealer eller af bygninger og grundarealer, hvor der samles  

 mange mennesker, at etablere særskilte vandforsyningssteder til brug for  

 brandslukning samt at afholde udgifterne til etablering og vedligeholdelse af  

 den særskilte vandforsyning, jf. beredskabslovens § 33, stk. 2, nr.  

 2.
 § 12.  

  

 Kommunalbestyrelsen  

 har ansvaret for, at lederen af den tekniske indsats, holdlederen og  

 mandskabet  

 har de fornødne uddannelsesmæssige kvalifikationer, og at der afholdes  

 øvelser  

 med redningsberedskabet efter regler, som fastsættes af Beredskabsstyrelsen.
 § 13.  

  

 Kommunalbestyrelsen  

 skal indsende oplysninger om redningsberedskabets virksomhed til  

 Beredskabsstyrelsen, som kan fastsætte bestemmelser herom.
Kapitel 5 Ikrafttrædelses-, overgangs- og  

 ophævelsesbestemmelser § 14.  

  

 Bekendtgørelsen  

 træder i kraft den 1. september 2005.
 Stk. 2.  

  

 Bekendtgørelse  

 nr. 1010 af 11. december 2002 om det kommunale redningsberedskabs  

 dimensionering  

 m.v. ophæves den 31. august 2007.
 Stk. 3.  

  

 I  

 overgangsperioden 1. september 2005 - 31. august 2007 har bekendtgørelse nr.  

 1010 af 11. december 2002 om det kommunale redningsberedskabs dimensionering  

 m.v. virkning for den enkelte kommune indtil det tidspunkt, hvor  

 kommunalbestyrelsen har indsendt planen for det kommunale redningsberedskab  

 til  

 Beredskabsstyrelsen i henhold til § 4, stk. 4.
 Stk. 4.  

  

 Kommunalbestyrelsen skal indsende den første plan for det kommunale  

 redningsberedskab til Beredskabsstyrelsen i henhold til § 4,  

 stk. 4,  

 senest den 31. august 2007.
