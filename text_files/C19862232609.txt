 Vedtægter for Folkeuniversitetsudvalget.
 § 1 Lovgrundlag.
Folkeuniversitetsudvalget er i henhold til Lov om Fritidsundervisning m.v.  

 (bekendtgørelse nr. 329 af 11. juni 1983 af Lov om Fritidsundervisning m.v)  

 kap.
VI, §§ 84-86, koordinerende og godkendende instans for  

 Folkeuniversitetsvirksomheden/folkelig universitetsundervisning.  

 Folkeuniversitetsvirksomheden er i henhold til ovennævnte lov knyttet til  

 universiteterne, jfr. tillige lov om styrelse af højere  

 uddannelsesinstitutioner (Lov nr. 362 af 13. juni 1973, § 2, stk. 1, pkt. 2).
 1.2 Folkeuniversitetsvirksomhed etableres af selvstændige  

 Folkeuniversitetsafdelinger i universitetsbyerne København, Odense, Aalborg,  

 Aarhus og Roskilde samt af en række godkendte lokale  

 Folkeuniversitetskomiteer ud over landet, for så vidt angår virksomhed uden  

 for universitetsbyerne.
 § 2.   Formål.
Folkeuniversitetsudvalget arbejder for at udbrede kendskabet til  

 Folkeuniversitetsvirksomheden, og for at den samlede  

 Folkeuniversitetsvirksomhed udøves i overensstemmelse med formålet, jfr.
Lov  

 om fritidsundervisning m.v., kap.
VI, § 84, stk 1. Folkeuniversitetsudvalget  

 leder Folkeuniversitetsvirksomheden uden for universitetsbyerne og  

 koordinerer og godkender den samlede Folkeuniversitetsvirksomhed.
 § 3.   Folkeuniversitetsudvalgets sammensætning.
Folkeuniversitetsudvalget består af 9 medlemmer.
Af disse udpeges 1 medlem  

 af og blandt hver af styrelserne for Folkeuniversiteterne i henholdsvis  

 København, Odense, Aalborg, Aarhus og Roskilde. 3 medlemmer udpeges af og  

 blandt folkeuniversitetskomiteerne i tilslutning til landsmødet (jfr. § 5.9  

 og § 5.10) og 1 medlem udpeges af Dansk Folkeoplysnings Samråd.  

 Undervisningsministeriet kan deltage med tilforordnede i udvalgets møder.
 3.2 Udvalgets medlemmer udpeges for 2 år ad gangen i lige år i maj måned.  

 Samtidig udpeges suppleanter for de enkelte medlemmer.
3.3. Medlemskab af udvalget er ulønnet.
Rejseudgifter og andre udgifter i  

 medfør af medlemskab afholdes af udvalget efter samme regler som for statens  

 tjenestemænd.
 § 4.   Folkeuniversitetsudvalgets opgaver vedrørende  

  Folkeuniversitetsvirksomheden uden for universitetsbyerne.
 Udvalget leder Folkeuniversitetsvirksomheden uden for universitetsbyerne  

 og varetager godkendelse af og støtte til de lokale  

 Folkeuniversitetskomiteer.
 4.2 Udvalget sørger for, at der indsamles undervisningstilbud til  

 Folkeuniversitetsvirksomheden uden for universitetsbyerne.
 4.3 Udvalget godkender lærere og undervisere samt planerne for  

 undervisningen uden for universitetsbyerne.
 4.4. Udvalget sørger for udarbejdelse af budgetforslag og regnskab  

 vedrørende Folkeuniversitetsvirksomheden uden for universitetsbyerne.
 § 5 Folkeuniversitetsudvalgets koordinerende virksomhed.
 Udvalget koordinerer og godkender den samlede Folkeuniversitets  

 virksomhed.
 5.2 Udvalget påser, at de bevillingsmæssige forudsætninger for  

 Folkeuniversitetsvirksomheden overholdes.
 5.3 Udvalget sørger for, at bidrag til det årlige drifts- og  

 administrationsbudget koordineres og afstemmes i overensstemmelse med  

 Folkeuniversitetsvirksomhedens mål,og at det samlede budget og det  

 afsluttende regnskab indsendes til Undervisningsministeriet i  

 overensstemmelse med de af Undervisningsministeriet udstukne retningslinier  

 herfor.
5.4 Udvalget modtager og fordeler det årlige statstilskud til  

 Folkeuniversitetsvirksomheden i og uden for universitetsbyerne.
Fordelingen  

 sker efter en af Undervisningsministeriet godkendt fordelingsnøgle udarbejdet  

 af udvalget i samråd med styrelserne for Folkeuniversitetsvirksomheden i  

 universitetsbyerne.
5.5 Folkeuniversitetsudvalget påser, at lærere og forelæsere aflønnes i  

 overensstemmelse med Undervisningsministeriets regler herom.
Udvalget påser,  

 at løn- og arbejdsvilkår for teknisk og administrativt personale ved  

 folkeuniversitetsvirksomheden i og uden for universitetsbyerne fastsættes i  

 henhold til de enhver tid gældende aftaler og overenskomster mellem staten og  

 de respektive faglige organisationer.
5.6 Udvalget fastsætter retningslinier for godkendelse af lærere og  

 forelæsere samt for godkendelse af planer for undervisningen.
Udvalget  

 bemyndiger de selvstændige styrelser i universitetsbyerne til at godkende  

 lærere og forelæsere samt planerne for undervisningen i universitetsbyerne.
 5.7 Udvalget fastsætter hvert år størrelsen af deltagerbidraget til  

 forelæsningshonoraret.
 5.8 Udvalget formidler kontakten til Undervisningsministeriet for samtlige  

 udvalg og styrelser for Folkeuniversitetsvirksomhed i Danmark.
5.9 Udvalget afholder hvert 2.år i lige år i maj måned et  landsmøde , som  

 har til formål at styrke helheden i Folkeuniversitetsarbejdet.
I mødet  

 deltager de daglige ledere, udvalget samt repræsentanter fra hver styrelse i  

 universitetsbyerne, fra Folkeuniversitetskomiteerne og fra  

 Undervisningsministeriet.
Udvalget kan yderligere indbyde repræsentanter for  

 programudvalg, personale ved Folkeuniversitetsvirksomheden,  

 forskningsinstitutioner og folkeoplysende organisationer m.v.
 5.10 I tilslutning til landsmødet, jfr. § 5.8, afholdes et valgmøde, hvor  

 komiterepræsentanterne blandt komiteernes medlemmer vælger 3 personer som  

 medlemmer af Folkeuniversitetsudvalget samt suppleanter herfor, jfr. §§ 3.1  

 og 3.2. Hver repræsenteret komite har een stemme.
 § 6 Forretningsorden.
Udvalget vælger selv formand og næstformand.
På udvalgets første møde  

 vælges 2 revisorer for valgperioden.
Udvalget fastsætter i øvrigt selv sin  

 forretningsorden, hvori også tegningsretten fastlægges.
 6.2 Folkeuniversitetsudvalget kan nedsætte udvalg med særlige opgaver  

 sammensat af personer i og/eller uden for Folkeuniversitetsudvalget.
 6.3 Til udvalgets møder kan indbydes særligt sagkyndige til belysning af  

 bestemte dagsordenspunkter.
6.4 Udvalget kan sende en sag til høring hos Folkeuniversitetskomiteer  

 og/eller afdelinger i universitetsbyerne, såfremt sagen har principiel  

 karakter.
En høring skal foretages, når mindst 3 af udvalgets medlemmer  

 stiller forslag herom.
 § 7 Mødeafholdelse.
Udvalget afholder ordinært møde 4 gange årligt i perioderne februar-  

 marts, april-maj, september-oktober og november-december.
I  

 forretningsordenen fastlægges på hvilke møder de faste dagsordenspunkter  

 vedrørende budget, regnskab, programmer m.v. angående henholdsvis  

 virksomheden i og uden for universitetsbyerne behandles, jfr. dog §§ 8.1 og  

 8.2. På årets sidste ordinære møde fastlægges mødeplan for de ordinære møder  

 i det kommende kalenderår.
 7.2 Indkaldelse til møde sker skriftligt med mindst 14 dages varsel.  

 Indkaldelsen, som sendes til udvalgsmedlemmerne, deres suppleanter samt  

 Undervisningsministeriets tilforordnede sker under Folkeuniversitetsudvalgets  

 formands omsorg og ansvar og skal indeholde meddelelse om tid, sted og  

 dagsorden for mødet samt behørigt materiale.
 7.3 Udvalget kan indkaldes med kortere varsel til ekstraordinære møder,  

 når formanden finder det nødvendigt, eller når mindst 3 udvalgsmedlemmer  

 fremsætter anmodning herom med angivelse af de emner, som ønskes drøftet.
7.4 Udvalget er beslutningsdygtigt, når 5 af medlemmerne, heriblandt  

 formanden eller næstformanden er til stede.
Beslutninger træffes ved simpel  

 stemmeflerhed blandt de fremmødte medlemmer, jfr. dog § 10.
7.5 Sager kan af formanden sendes til skriftlig afgørelse.
Såfremt 2  

 medlemmer af udvalget kræver det, skal sagen dog behandles på et udvalgsmøde.
7.6 Der udfærdiges et beslutningsreferat over udvalgets møder.
Dette  

 udsendes snarest efter mødets afholdelse til udvalgets medlemmer,  

 suppleanterne samt ministeriets tilforordnede.
 § 8 Regnskab.
Regnskabsåret følger kalenderåret.
Regnskabet for  

 Folkeuniversitetsvirksomheden uden for universitetsbyerne revideres af en  

 statsautoriseret revisor og af 2 af udvalget valgte revisorer.
Regnskabet  

 forelægges udvalget til godkendelse på det ordinære møde i april-maj måned.
 8.2 De reviderede regnskaber for de 5 selvstændige afdelinger i  

 universitetsbyerne forelægges ligeledes på mødet i april-maj måned udvalget  

 til orientering.
 8.3 Udvalget sørger for, at samtlige reviderede regnskaber indsendes til  

 Undervisningsministeriet til godkendelse efter retningslinier fastsat af  

 Undervisningsministeriet.
 § 9 Studierektor.
 Udvalget kan med Undervisningsministerens godkendelse ansætte en  

 studierektor.
 9.2 Studierektor fungerer som daglige leder af  

 Folkeuniversitetsvirksomheden uden for universitetsbyerne.
 9.3 Studierektor skal i samarbejde med lederne af  

 Folkeuniversitetsvirksomheden i universitetsbyerne virke koordinerende for  

 den samlede Folkeuniversitetsvirksomhed.
 9.4 Studierektor deltager uden stemmeret i udvalgets møder og fungerer som  

 sekretær for udvalget.
 § 10 Vedtægtsændringer.
 Til ændringer af udvalgets vedtægter kræves, at mindst 7 af udvalgets  

 medlemmer stemmer herfor, og at ændringerne godkendes af  

 Undervisningsministeriet.
 § 11 Ikrafttræden.
 Nærværende vedtægter træder i kraft den 26. maj 1986 efter  

 Folkeuniversitetsudvalgets godkendelse den 23/5 1986 og  

 Undervisningsministeriets godkendelse den 23/5 1986.
