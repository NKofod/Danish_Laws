(Til alle amtskommuner og kommuner  

 m.fl.) I henhold til § 2 i lov nr. 268 af 6. juni 1985 om ungdomsvejledning og  

 visse uddannelsesmæssige foranstaltninger har undervisningsministeriet i  

 cirkulære af 28. juli 1986 om uddannelsesmæssige foranstaltninger mod  

 ungdomsarbejdsløsheden fastsat retningslinier for kommunernes og  

 amtskommunernes bekæmpelse af ungdomsarbejdsløshed.
I tilslutning hertil og med det formål at sikre en løbende fornyelse og  

 udvikling af struktur, indhold og pædagogisk metode i de uddannelsesmæssige  

 foranstaltninger mod arbejdsløshed yder undervisningsministeriet efter  

 reglerne i afsnit 1 i dette cirkulære tilskud til -forsøgsprojekter, herunder vejledningskurser, for arbejdsløse under 25  

 år.
Endvidere ydes efter reglerne i afsnit 2 tilskud til - forsøg med voksenuddannelse m.v. for særligt truede grupper af  

 arbejdsløse.
Endelig kan der gives tilskud til - tværgående og/eller landsdækkende aktiviteter.
 Tilskuddene administreres af direktoratet for folkeoplysning, frie  

 grundskoler m.v. inden for de bevillinger, der fastsættes på de årlige  

 finanslove.
 1. Forsøgsprojekter, herunder vejledningskurser, for  

 arbejdsløse under 25 år.
Der kan ydes tilskud til forsøg med oprettelse af vejledningskurser m.v.  

 for unge arbejdsløse under 25 år med særlige vanskeligheder med uddannelses-  

 og erhvervsvalg.
Formålet med kurserne er at styrke motivationen og  

 selvtilliden hos deltagerne til at påbegynde uddannelse eller beskæftigelse.
Kurser, hvortil der kan ydes tilskud Kurserne skal være tilrettelagt således, at de henvender sig til grupper  

 af unge med fælles udgangspunkt og/eller fælles problemer, f.eks. unge  

 langtidsledige, unge arbejdsløse indvandrere eller enlige mødre.
 Kurserne kan ud over at indeholde vejledning give mulighed for at erhverve  

 færdigheder, der er nødvendige for senere uddannelse eller beskæftigelse.
Der gives fortrinsvis tilskud til - kortere kurser af orienterende karakter - kurser, der giver deltagerne en grundigere orientering og indsigt i et  

 bestemt område samt et et vist praktisk kendskab til dette (af f.eks. 6-8  

 ugers varighed) - længerevarende kurser for unge, der har særligt store problemer, gerne  

 tilrettelagt i samarbejde med f.eks. socialforvaltningen.
 Der kan desuden ydes tilskud til tværgående og/eller landsdækkende  

 aktiviteter, f.eks.
- erfaringsopsamling og evaluering - konferencer, seminarer, projektmedarbejderkurser m.v.
 - informations- og vejledningsmateriale samt temapublikationer af  

 debatskabende karakter.
 Der ydes ikke tilskud til kurser, der med hensyn til indhold og varighed  

 vil kunne sidestilles med eksisterende vejledningstilbud, herunder de  

 erhvervsintroducerende kurser for unge.
Tilskuddets omfang Tilskuddet, der fastsættes efter en vurdering i hvert enkelt tilfælde, kan  

 højst udgøre 50 procent af udgifterne.
Tilskud kan ydes til - driftsudgifter, herunder lønudgifter - undervisningsmaterialer, ekskursioner m.v.
 - planlægning og administration af kurserne.
 Der kan kun i meget begrænset omfang ydes tilskyd til etableringsudgifter.
 2. Forsøg med voksenuddannelse m.v. for særligt truede  

 grupper af arbejdsløse.
Der kan ydes til forsøg med uddannelsesprojekter for grupper, der har en  

 særlig risiko for at blive udstødt af arbejdsmarkedet, eller som er særligt  

 udsat for langvarig arbejdsløshed.
Formålet er at forbedre deltagernes  

 muligheder for uddannelse eller beskæftigelse.
Disse grupper vil hovedsagelig være arbejdsløse kvinder og arbejdsløse  

 indvandrere.
Tilskud kan gives til projekter, der fortrinsvis henvender sig  

 til personer over 25 år.
Aktiviteter, hvortil der kan ydes tilskud Der gives fortrinsvis tilskud til - projekter, hvor almen undervisning, herunder sprogundervisning for  

 indvandrere, kombineres med faglige aktiviteter, eller hvor den almene  

 undervisning relateres til deltagernes egen situation - projekter, der er særligt afpassede efter uddannelses- og  

 beskæftigelsesmulighederne inden for lokalområdet - kurser for kvinder, der søger utraditionelle erhverv - særlige foranstaltninger, der skal lette overgangen til fortsat  

 uddannelse eller beskæftigelse - særlige aktiviteter, der i en overgangsperiode skal støtte udsatte  

 grupper, efter at anden uddannelse eller beskæftigelse er påbegyndt.
 Der kan desuden ydes tilskud til tværgående og/eller landsdækkende  

 aktiviteter f.eks.
- erfaringsopsamling og evaluering - konferencer, seminarer, projektmedarbejderkurser m.v.
 - informations- og vejledningsmateriale samt temapublikationer af  

 debatskabende karakter.
 Der ydes ikke tilskud til kurser, der med hensyn til indhold og varighed  

 vil kunne sidestilles med eksisterende undervisningstilbud, f.eks. inden for  

 lovgivningen om arbejdsmarkedsuddannelserne, lov om undervisning af voksne  

 indvandrere og lov om fritidsundervisning.
Tilskuddets omfang Tilskuddet, der fastsættes efter en vurdering i hvert enkelt tilfælde, kan  

 højst udgøre 50 procent af udgifterne.
Tilskud kan ydes til - driftsudgifter, herunder lønudgifter - undervisningsmateriale, ekskursioner m.v.
 - planlægning og administration af kurserne.
 Der kan kun i meget begrænset omfang ydes tilskud til etableringsudgifter.
 3. Ikrafttræden.
 Tilskud ydes efter disse retningslinier med virkning fra den 1. januar  

 1987.
 Cirkulære af 13. oktober 1982 om statstilskud til særlige  

 uddannelsesmæssige foranstaltninger mod arbejdsløshed ophæves med virkning  

 fra den 1. januar 1987.
UNDERVISNINGSMINISTERIET Direktoratet for folkeoplysning, Frie grundskoler m.v., den 22. september  

 1986 P.D.V.
