(Til samtlige til eksport af fersk kød  

 autoriserede virksomheder og dyrlægerne ved disse) Pkt. 1. Indledning og baggrund Ved Kommisionsbeslutning er det fastlagt, at når priserne for  

 interventionsberettigede kategorier af oksekød er under et af  

 Fællesskabsmyndighederne fastsat niveau, kan der indgives tilbud om salg af  

 oksekød, og disse bud behandles af Kommissionen, der afgør i hvilket omfang,  

 der skal foretages opkøb.
 Prisniveauet for de enkelte kategorier af oksekød er således afgørende  

 for, hvornår der foreligger mulighed for at foretage interventionsopkøb af de  

 pågældende kategorier.
Det kan oplyses, at der ved licitation den 30. maj 1990 er indgivet  

 tilbud, som resulterer i, at der igen skal foretages interventionsopkøb og  

 afviklingen af disse bud sker i henhold til EF-direktoratets Vejledning I-1/90 af 29. maj 1990 (vedlagt).
 Pkt. 2. Kontrol med modtagelse, udbening og emballering m.v.
 Kontrollen med modtagelse, udbening og emballering m.v. skal varetages i  

 henhold til nedenstående regler.
Kontrollen udføres under embedsdyrlægens ledelse og ansvar.
Med undtagelse  

 af de opgaver som i henhold til nedenstående direkte er pålagt embedsdyrlægen  

 kan kontrollen udføres af tilsynsassistenten eller reservetilsynsassistenten  

 efter dyrlægens beslutning.
 Til orientering vedlægges kopi af den kontraktformular, som anvendes af  

 EF-direktoratet ved indgåelse af nye kontrakter om modtagelse, udbening og  

 emballering m.v.
Pkt. 3. Modtagelse af fjerdinger til udbening Meddelelse om, at der på opskæringsvirksomheder skal ske udbening af  

 interventionsfjerdinger, gives skriftligt til virksomhedens kontrollerende  

 dyrlæge senest kl. 12.00, dagen før udbeningen agtes påbegyndt, med oplysning  

 om antallet af fjerdinger samt forventet dato og tidspunkt for partiets  

 ankomst til virksomheden.
Ved interventionsfjerdingernes ankomst til opskæringsvirksomheden skal  

 veterinærkontrollen tilkaldes med henblik på kontrol af, at fjerdingernes  

 antal og påstemplede partinumre svarer til det, der er oplyst i det  

 medfølgende veterinærcertifikat, jf. kontraktens § 2, stk. 2.  

 Veterinærcertifikatet afleveres samtidig til veterinærkontrollen.
Det skal  

 påses, at der til udbeningen kun anvendes fjerdinger, som på forhånd er  

 behørigt stemplet med kontrolmyndighedens stempel.
Ved udbening af fjerdinger fra egne slagtninger skal der ikke udstedes  

 veterinærcertifikat, men virksomheden skal aflevere en fortegnelse over  

 pågældende fjerdinger og disse fjerdinger skal opbevares samlet.
Såfremt  

 fjerdingerne, der stemples med samme partinummer (dvs. henhører til samme  

 overtagelsesdokument) delvis stammer fra anden virksomhed (jf. vejledningens  

 pkt. 9.2) skal disse opbevares sammen med virksomhedens egne fjerdinger, der  

 henføres til det pågældende parti.
Som angivet i pkt. 7 »særlige krav til tilbudt kød«, i  

 EF-direktoratets vejledning nr.
I-1/90 af 29. maj 1990 om interventionskøb af  

 oksekød skal fjerdingerne opfylde kravene i gældende bekendtgørelse om  

 udførsel af fersk kød, jf. pkt. 7, g, og specielt ikke udvise beskadigede  

 hinder, jf. pkt. 7, b, eller være uegnede til oplagring eller senere  

 anvendelse, jf. pkt. 7, c.
Såfremt dyrlægen ved modtagelsen eller senere konstaterer sygelige  

 forandringer eller begyndende fordærvelse, som gør udrensning nødvendig, skal  

 den pågældende fjerding afvises fra interventionsudbening.
Dyrlægen skal gøre  

 bemærkning om antallet af afviste fjerdinger og angive begrundelse for  

 afvisningen enten på det indgående veterinærcertifikat (for fjerdinger  

 modtaget udefra) eller på virksomhedens fortegnelse (for fjerdinger af egen  

 slagtning). Certifikatet/fortegnelsen fremsendes af dyrlægen til  

 Ef-direktoratet med kopi til virksomheden, og dyrlægen arkiverer kopi heraf.
Efter aflæsningen skal partiet under veterinærkontrollens overvågning  

 holdes samlet og afsondret fra andre fjerdinger.
Bortset fra den tid, der  

 medgår til vejning, skal kødet opbevares i kølerum indtil udbeningen.
Pkt. 4. Udbening Kontrollen med udbening, pakning og emballering skal sikre, at der til  

 udbeningen kun anvendes fjerdinger, som er kontrolleret ved modtagelsen i  

 henhold til pkt. 3, og at der ikke sker fjernelse af sådanne fjerdinger og  

 hele kødstykker heraf eller ombytning af fjerdinger eller kød.  

 Veterinærkontrollen skal påse, at der ikke i opskæringslokalet findes andet  

 oksekød, og at evt. svinekød behandles ved en særskilt arbejdslinje jf.  

 kontraktens § 3, stk. 3.
Pkt. 5. Generelt vedr. udbening og pakning, henholds-vis emballering og forsegling Kontrollen til sikring imod uretmæssig fjernelse, tilføjelse eller  

 ombytning af kød skal - i henhold til virksomhedens indretning og driftsform  

 - ske på en af nedennævnte måder (A - C).
 Uanset efter hvilket princip kontrollen foregår, gælder det under pauser,  

 at alt kød i arbejde skal være anbragt i udbenings- eller  

 emballeringslokalet, og disse lokaler skal enten være aflåst eller være  

 overvåget af veterinærkontrollen.
 Hvis embedsdyrlægen skønner, at kontrollen ikke kan bringes til at fungere  

 efter et af disse principper, gives meddelelse herom til EF-direktoratet med  

 henblik på, at kødet sendes til anden virksomhed.
Udbenes flere partier i forsætttelse af hinanden, skal det pågældende  

 lokale være tømt for kød af det foregående parti, før et nyt parti må tages i  

 arbejde.
For emballeringslokalet kan dette krav dog fraviges på betingelse  

 af, at alle dele af et parti er emballeret, forseglet og mærket, før nogen  

 del af et efterfølgende parti føres derind.
A.
Udbening og emballering foretages i 2 loka-ler, som ikke ligger i  

  umiddelbar forbindelse med hinan-den Udbeningen henholdsvis emballeringen skal overvåges permanent af  

 veterinærkontrollen.
Sker der samtidig udbening og emballering, skal der  

 således i hvert af lokalerne være stationeret en kontrollant.
 Udbenet kød (til emballering), knogler m.v. (til destruktion) samt talg og  

 afpuds (til videre forarbejdning) må ikke fjernes fra udbeningslokalet, før  

 veterinærkontrollen har givet tilladelse dertil.
 Tilladelsen kan nægtes, indtil alt kød i udbeningslokalet er indpakket og  

 samlet foreligger klar til emballering.
Kødet skal transporteres fra udbeningslokalet til emballeringslokalet i  

 forseglede og fortløbende nummerede beholdere.
Forseglingen kan for eksempel  

 foretages ved overdækning af beholderen med plastfolien fastholdt ved hjælp  

 af plumbesnor forseglet med grønstribet etiket eller med mærkeseddel og  

 plombe.
Etiket henholdsvis mærkeseddel forsynes med dato og  

 veterinærkontrollens underskrift samt beholderens nummer i rækkefølgen den  

 pågældende dag og partinummer jfr. § 2 stk. 2 i udbeningskontrakten.
 Veterinærkontrollen i emballeringslokalet skal påse, at beholderenes  

 forsegling er ubrudt, når emballeringen skal påbegyndes, og at beholderne  

 ankommer i nummerorden.
B.
Udbening og emballering foretages i lokaler som ligger i umiddelbar  

 forbindelse med hinanden og som kan afsondres fra den øvrige del af  

 virksomheden ved lukning af døre til disse to lokaler Mens udbening og pakning samt emballering og forsegling foregår, skal  

 dørene til den øvrige del af virksomheden holdes lukket.
 Veterinærkontrollen skal, mens arbejdet foregår, hele tiden være til stede  

 i det pågældende område.
 Knogler m.v. (til destruktion) samt talg og afpuds (til videre  

 forarbejdning) må ikke fjernes fra udbeningslokalet, før veterinærkontrollen  

 har givet tilladelse hertil.
 Knogler m.v. samt talg og afpuds skal vejes i umiddelbar forbindelse med  

 fjernelsen fra udbeningslokalet.
C.
Udbening og emballering foretages i lokaler som nævnt under B.
Al  

  pakning sker maskinelt, således at intet kød forlader udbeningslokalet i  

 uindpakket stand Mens udbening og pakning samt emballering og forsegling foregår, skal  

 dørene til den øvrige del af virksomheden holdes lukket.
 Veterinærkontrollen skal, mens arbejdet foregår, hele tiden være i det  

 pågældende område.
 Talg og afpuds skal vejes i umiddelbar forbindelse med fjernelsen fra  

 udbeningslokalet.
 Kravet om, at opskæringslokalet skal være tømt for kød af det foregående  

 parti, før et nyt parti tages i arbejde, kan fraviges på de virksomheder,  

 hvor alle de ved opskæringen fremkomne dele, herunder talg og afpuds på  

 båndsystem videretransporteres kontinuerligt til indpakning og emballering,  

 under forudsætning af at der etableres en efter embedsdyrlægens vurdering  

 tilstrækkelig tidsmæssig adskillelse mellem opskæringen af partierne, samt  

 foretages en tilstrækkelig opmærkning af partierne, herunder af de fremkomne  

 dele heraf med henblik på kontrol med, at der ikke sker sammenblanding eller  

 ombytning.
Pkt. 6. Pakning, emballering samt forsegling Kødet indpakkes og emballeres som angivet i kontraktens § 6, stk. 1-7,  

 under overvågning af veterinærkontrollen.
 Kontrollen skal påse, at der anvendes typegodkendte kartoner forsynet med  

 korrekt påtryk af »Interventionsoksekød« på begge ender.
 Det skal påses, at der ved pakningen af kød fra forfjerdingerne ikke sker  

 individuel indpakning, men at der udelukkende anbringes en polypose i hver  

 karton, og det påses, at denne pose strammes og foldes således at  

 frysebrænding undgås og således at folder af polyposen ikke presses ned i  

 kødet.
Der vedlægges som bilag 1 til denne ciruklæreskrivelse en beskrivelse af  

 de faglige krav, der stilles ved udbening og pakning af interventionskød og  

 som virksomheden gennem kontrakten har forpligtet sig til at overholde.
Det  

 bør påses, at personalet, der skal foretage opskæringen og pakningen af  

 interventionskødet, er behørigt instrueret herom.
Pkt. 7. Mærkning Veterinærkontrollen skal påse, at emballagen, jf. kontraktens § 7,  

 forsegles med en grønstribet mærkeseddel forsynet med sundhedsmærke og med  

 følgende oplysninger:
1. Interventionsoksekød 2. Vareart, f.eks. »Bryst og slag«,  

 »Andet kød af forfjerdinger« eller »Tykstegsfilet«.
3. Dyrekategori 4. Nettovægt 5. Dato for udbening (ikke i kode) 6. Partinummer Pkt. 8. Optælling, vejning, kontrol m.v.
Veterinærkontrollen skal for hvert parti foretage optælling af kartoner af  

 hver af de enkelte udskæringer som nævnt i bilaget til denne  

 cirkulæreskrivelse.
Optællingen kan dog undlades, såfremt produktion,  

 emballering og vejning er tilrettelagt således med brug af automatisk  

 vejeanlæg, at alle kartoner vejes og registreres i automatisk udskrift fra  

 vægten.
Endvidere skal veterinærkontrollen stikprøvevis kontrollere rigtigheden af  

 de påførte angivelser.
For »øvrigt kød af forfjerdinger« og  

 »bryst og slag« kontrolvejes 3 kartoner af hver udskæring pr. parti  

 og for de 7 udskæringer fra bagfjerdinger kontrolvejes 1 karton. pr.  

 udskæring pr. parti.
Såfremt disse vejninger viser afvigelser kontrolvejes  

 yderligere samme antal kartoner som nævnt.
Viser disse vejninger ikke  

 afvigelser anmodes virksomheden om at korrigere oplysningerne om vægtene for  

 de først udvalgte kartoner.
Såfremt anden kontrolvejning viser afvigelser,  

 som bekræfter eventuelle afvigelser fra første kontrolvejning, beslaglægges  

 partiet og EF-direktoratet underrettes snarest muligt herom.
Vægtens  

 justering kontrolleres ved, at der en gang for hvert parti på et tilfældigt  

 tidspunkt foretages kontrol med et lod af kendt vægt (1, 5 eller 10 kg).
Efter optælling, vejning, kontrol m.v. af det enkelte parti sammenholder  

 embedsdyrlægen sine fortegnelser med den i kontraktens § 12, stk. 1, nævnte  

 udbeningsspecifikation med vejeseddel for det pågældende parti.
På  

 udbeningsspecifikationerne er nederst anført »kontrollen er udført.  

 Udbeningsspecifikationen er forelagt og godkendt«.
Denne påtegning  

 dateres og underskrives af dyrlægen.
Fortegnelserne arkiveres med det til  

 partiet hørende indgående sundhedscertifikat.
Den af dyrlægen underskrevne  

 udbeningsspecifikation incl. vejeseddel skal snarest, efter at pakningen er  

 tilendebragt, tilsendes EF-direktoratet af veterinærkontrollen.
Pkt. 9. Efterfølgende kontrol Kontrollen med at udbeningen og pakningen sker fagligt forsvarligt og  

 iøvrigt i henhold til udbeningskontraktens §§ 5 og 6 udføres efterfølgende  

 ved stikprøvekontrol af færdigt udbenede og emballerede partier klar til  

 indfrysning.
 For at skabe grundlag for kontrollen med, at den opnåede udbeningsprocent  

 står i rimeligt forhold til råvarens egenskaber, er det dog bestemt, at ved  

 udbening af forfjerdinger skal de dele, som i henhold til  

 udbeningskontraktens § 5 stk. 7 tilfalder udbeningsvirksomheden  

 (»pillekød og knogler samt sener, talg og fedt, der er fraskåret«),  

 opbevares indtil udbeningen og emballeringen er fuldt afsluttet sammen med  

 det udbenede parti, således at dette eventuelt kan kontrolleres samlet.
 De dele, som kan anvendes i produktionen, skal opbevares enten emballeret  

 (i kartoner eller sække) eller anbragt i kummer el. lign. indtil  

 embedsdyrlægen meddeler, hvorvidt pågældende parti skal underkastes  

 efterfølgende kontrol.
 Knogler og grove sener m.v. som stammer fra forfjerdinger, og som leveres  

 til destruktion, kan derimod fjernes efter vejning.
 Vægten at de pågældende dele fra forfjerdinger skal angives i en særskilt  

 fortegnelse, som afleveres til veterinærkontrollen sammen med den i  

 kontraktens § 12 omtalte udbeningsspecifikation.
 Veterinærkontrollen skal påse, at de nævnte bestemmelser overholdes og  

 skal stikprøvevis kontorllere, at de pågældende vægtangivelser er korrekt.
Embedsdyrlægen får nærmere meddelelse fra Veterinærdirektoratet om  

 partier, der skal underkastes samlet kontrol, samt om fremgangsmåden i  

 forbindelse hermed.
De partier, for hvilke sådan meddelelse ikke er modtaget,  

 når partiet er færdigemballeret, kan frigives umiddelbart.
Pkt. 10. Tilbagekaldelse Veterinærdirektoratets cirkulæreskrivelse af 15. november 1982 om kontrol  

 med udbening af bagfjerdinger under intervention, Veterinærdirektoratets  

 cirkulæreskrivelse af 21. august 1984 om interventionskøb af oksekød og  

 veterinærdirektoratets cirkulæreskrivelse af 23/8-1984 om intervention -  

 kontrol med udbening af bagfjerdinger tilbagekaldes hermed.
 P.V.V.
