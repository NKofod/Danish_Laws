I henhold til § 10, stk. 1 i lov nr. 394 af 13. juni 1990 om erhvervsfremme og § 1 i bekendtgørelse nr. 3 af 4. januar 1991 om henlæggelse af visse beføjelser til Industri- og Handelsstyrelsen, fastsættes:
§ 1.  Til varetagelse af tilsynet med de danske  

 nationale primærnormaler (tidligere benævnt rigsprototyperne) har Industriog  

 Handelsstyrelsen nedsat et udvalg bestående af formanden for  

 Erhvervsudviklingsrådet, direktøren for Dansk Institut for Fundamental  

 Metrologi og direktøren for Industri- og Handelsstyrelsen.
Formanden for  

 Erhvervsudviklingsrådet er formand for udvalget.
§ 2.  Udvalget varetager tilsynet med de nationale  

 normaler for masse og længde, der er tilstillet Danmark fra det  

 internationale bureau for mål og vægt.
Den ene normal er det danske  

 normalkilogram.
Den anden er den normalmeter, der var gældende som dansk  

 primærnormal indtil indførelsen af de nye meterdefinitioner, senest ved  

 Statens Metrologiråds bekendtgørelse nr. 516 af 29. juli 1986 om det  

 internationale enhedssystem (SI). Disse normaler skal opbevares i det for dem  

 indrettede faste opbevaringsrum på Danmarks Tekniske Højskole.
Stk. 2.  De skal opbevares med den omhu, der er  

 nødvendig for at bevare deres værdi som primærnormaler.
Normalernes  

 opbevaringsboks er placeret inde i opbevaringsrummet.
Boksen skal være  

 forsynet med tre forskellige låse med tilhørende nøgler i to eksemplarer.
Stk. 3.  Formanden opbevarer sin boksnøgle selv, medens  

 nøglerne tilhørende de to andre udvalgsmedlemmer opbevares i  

 opbevaringsrummet.
Dette rum har to nøgler, hvoraf den ene opbevares af  

 direktøren for Dansk Institut for Fundamental Metrologi og den anden sammen  

 med det andet sæt nøgler til opbevaringsboksen anbringes i et omslag under  

 samtlige udvalgsmedlemmers segl og deponeres i Danmarks Nationalbank.
Stk. 4.  Når normalerne skal udtages eller atter  

 indbringes, skal hele udvalget være til stede.
Er et af medlemmerne  

 forhindret i at komme til stede ved en sådan handling, udpeger Industri- og  

 Handelsstyrelsen en stedfortræder for ham.
Kun i påtrængende nødstilfælde må  

 formanden bryde seglene og lukke op for opbevaringsboksen, hvorefter han  

 straks må anmelde det skete til de øvrige medlemmer af udvalget.
Stk. 5.  Formanden fører en af Industri- og  

 Handelsstyrelsen autoriseret protokol over alt, hvad der foregår med de  

 nationale normaler.
Protokollen skal opbevares sammen med nøglerne i  

 opbevaringsrummet.
Den af Handelsministeriet den 8. januar 1964 autoriserede  

 protokol vil indtil udløb blive videreført som den af Industri- og  

 Handelsstyrelsen autoriserede protokol.
 § 3.  Formanden orienterer hvert år inden 1. april  

 Industri- og Handelsstyrelsen om, hvad der er foretaget med de nationale  

 normaler i det sidst forløbne kalenderår.
§ 4.  Såfremt det antages, at den nationale  

 primærnormal for masse, normalkilogrammet har været genstand for ændring  

 siden sidste sammenligning med den internationale primærnormal for masse,  

 foranlediger Industri- og Handelsstyrelsen en ny sammenligning foretaget i  

 det internationale bureau.
Efter en sådan undersøgelse skal der altid finde  

 sammenligning sted mellem den nationale primærnormal og den efter den  

 nationale primærnormal fremstillede kopi (hovednormal), der tjener som  

 grundlag for arbejdsnormaler i private eller offentlige laboratorier  

 akkrediteret til kalibrering med sporbarhed for massemåling.
 § 5.  Sammnenligning mellem den nationale primærnormal  

 for masse, normalkilogrammet, og dens kopi (hovednormal) skal ske  

 regelmæssigt og med mellemrum af ikke over 10 år, og i øvrigt når udvalget  

 skønner, at forholdene giver anledning til det.
 Stk. 2.  Den nationale primærnormal må kun benyttes ved  

 nødvendig sammenligning med dens kopi.
§ 6.  Der skal træffes passende foranstaltninger til  

 sikring mod indbrud i de lokaler på Danmarks Tekniske Højskole, hvor den  

 nationale primærnormal for masse (normalkilogrammet) anbringes under det i §  

 5 nævnte sammenligningsarbejde.
Ved hver udtagning af primærnormalen fra dens  

 opbevaringsboks skal udvalget forvisse sig om, at de trufne  

 sikkerhedsforanstaltninger er forsvarlige, og en bemærkning herom skal  

 tilføres protokollen.
 § 7.  Nærværende forretningsorden erstatter  

 forretningsorden af 1. juli 1987 for Metrologirådets udvalg for de danske  

 nationale primærnormaler (prototypeudvalget).
