 Vejledningen omfatter pengeinstitutter, selskaber omfattet af lov om visse  

 kreditinstitutter, filialer af kreditinstitutter med hjemsted uden for Den  

 Europæiske Union, bortset fra lande som Fællesskabet har indgået  

 samarbejdsaftale med, samt koncerner, der i henhold til § 3, stk. 1, 2, 5 og  

 6 i Finanstilsynets bekendtgørelse af 22. december 1995 om  

 regnskabsaflæggelse m.v. for pengeinstitutter, visse kreditinstitutter og  

 visse spare- og udlånsvirksomheder, skal udarbejde halvårsregnskaber.
 Tilføjelser/ændringer i forhold til Vejledning vedrørende  

 pengeinstitutters m.v. regnskaber for 1. halvår 1995 er anført med kursiv.
 Afsnit 2, 3 (bortset fra afsnit 3.1.1. og afsnit 3.1.2.2.), 5 og 7 i  

 Vejledning vedrørende årsregnskabet for 1995 af 1. december 1995 samt for de  

 mindre institutter afsnit 2, 3 (bortset fra afsnit 3.1.1.2.), 5 og 7 i  

 Vejledning vedrørende de mindre institutters årsregnskab for 1995 af 19.  

 december 1995 finder med de nødvendige tilpasninger også anvendelse på  

 halvårsregnskaberne i 1996 medmindre andet fremgår af følgende.
 1. Generelle bestemmelser vedrørende indberetning.
 Pengeinstitutter, selskaber omfattet af lov om visse kreditinstitutter  

 samt koncerner hvis arbejdende kapital ved udgangen af sidste regnskabsår var  

 mindre end 100 mio. kr., skal, jf. regnskabsbekendtgørelsens § 150, stk. 2,  

 indsende FE1-FE10 og FE14-FE16 vedrørende 1. halvår 1996, således at de er  

 Finanstilsynet i hænde senest 15 arbejdsdage efter udløbet af juni måned  

 1996. FE14-FE16 skal dog kun indsendes, hvis instituttet har  

 pensionspuljeordninger.
 De øvrige pengeinstitutter, selskaber omfattet af lov om visse  

 kreditinstitutter, koncerner og filialer af kreditinstitutter med hjemsted  

 uden for Den Europæiske Union, bortset fra lande som Fællesskabet har indgået  

 samarbejdsaftale med skal, jf. regnskabsbekendtgørelsens § 150, stk. 1 og 3,  

 indberette FE1-FE18 respektive KE1-KE12 for 2. kvartal 1996 til  

 Finanstilsynet, således at de er Finanstilsynet i hænde senest 15 arbejdsdage  

 (for koncerner 20 arbejdsdage) efter udløbet af 2. kvartal 1996.
For koncerner omfattet af bank- og sparekasselovens § 37 a, stk. 4, skal  

 alene indberettes koncernregnskab på holdingniveau.
Indberetningen for disse  

 koncerner foretages under pengeinstituttets registreringsnummer.
 Finanstilsynet skal anmode institutterne om, at man ved ændringer af  

 indberetningspligt, eksempelvis erhvervelse af datterselskab, der giver  

 anledning til udarbejdelse af koncernregnskab, straks giver tilsynet  

 meddelelse herom.
 Endelig skal Finanstilsynet indskærpe, at instituttets/koncernens trykte  

 halvårsregnskab skal indsendes til Finanstilsynet senest samtidigt med  

 offentliggørelsen af halvårsregnskabet i dagspressen, jf. afsnit 13.
 2. Offentliggørelse af halvårsregnskaber.
 I henhold til bank- og sparekasselovens § 37, stk. 5, skal institutternes  

 og koncernernes halvårsregnskaber offentliggøres, dels ved at regnskaberne på  

 forlangende skal kunne udleveres, dels ved annoncering af resultatopgørelse  

 og balance i et eller flere dagblade, der udkommer på  

 instituttets/moderselskabets hjemsted.
 Koncerner, hvor det øverste moderselskab er et finansielt holdingselskab,  

 jf. definitionen i bank- og sparekasselovens § 37 a, stk. 4, kan dog alene  

 nøjes med at offentliggøre koncernregnskabet på holding niveau.
Offentliggørelsen skal, jf. § 150, stk. 5, i Finanstilsynets  

 bekendtgørelse af 22. december 1995 om regnskabsaflæggelse m.v. for  

 pengeinstitutter, visse kreditinstitutter og visse spare- og  

 udlånsvirksomheder, specificeres i overensstemmelse med skemaerne FE1-FE4  

 (for koncerner KE1-KE4) og suppleres med nødvendige noter.
Underposter kan  

 udelades, hvis de er nul og sammenligningstallet for det foregående år er  

 nul.
Ved offentliggørelsen i dagspressen er det tilstrækkeligt med en  

 specifikation af halvårsregnskaberne på hovedposter.
Ifølge stk. 6 i § 150 skal der ved hver post i de offentliggjorte  

 halvårsregnskaber anføres sammenligningstal fra 1. halvår foregående år.
I de  

 halvårsregnskaber, der offentliggøres i dagspressen, kan alle tal afrundes  

 til hele mio. kr.
 3. Halvårsrapporter til Københavns Fondsbørs.
 Opmærksomheden skal henledes på, at institutter og koncerner, der er  

 omfattet af Fondsrådets bekendtgørelse nr. 331 af 23. april 1996 om  

 betingelserne for optagelse til notering af værdipapirer på en fondsbørs skal  

 fremsende en halvårsrapport til Københavns Fondsbørs inden udløbet af august  

 måned 1996.
 Tilsynet forudsætter, at der indholdsmæssigt er fuldstændig  

 overensstemmelse mellem de tal institutterne/koncernerne indberetter til  

 Københavns Fondsbørs, de tal, der fremgår af de offentliggjorte  

 halvårsregnskaber, og de tal, der er indberettet til Finanstilsynet for 1. og  

 2. kvartal 1996.
 4. Koncernforhold.
 Koncernindberetningerne omfatter instituttet og de datterselskaber, der  

 indgik i instituttets koncernregnskab for regnskabsåret 1995 inkl. de  

 datterselskaber, der måtte være oprettet eller overtaget siden den 31.  

 december 1995 og ekskl. de datterselskaber, der måtte være afhændet eller  

 hvis eksistens er ophørt siden den 31. december 1995. Hertil kommer de  

 virksomheder, der er omfattet af pro-rata-konsolidering.
5. Hensættelser i halvårsregnskabet Tilsynet skal indskærpe nødvendigheden af, at pengeinstitutterne i  

 forbindelse med udarbejdelsen af halvårsregnskabet nøje gennemgår såvel store  

 som små engagementer med henblik på at vurdere, hvilken risiko for tab, der  

 hviler på dem.
På baggrund af denne gennemgang foretages sådanne  

 afskrivninger eller hensættelser til tab som instituttets ledelse, jf.  

 regnskabsbekendtgørelsens § 67, skønner nødvendig.
 Ved vurderingen skal der ikke alene tages hensyn til den øjeblikkelige  

 situation, men også virksomhedens/låntagerens fremtidsudsigter.
Hensættelsesbehovet skal særligt nøje vurderes i situationer, hvor  

 pengeinstituttet har nedsat eller nulstillet renten på kreditter m.v. som  

 følge af debitors økonomiske problemer.
Dette gælder, hvad enten kunden har  

 fået meddelelse om denne nedsættelse eller ej.
Som udgangspunkt vurderes  

 sikkerheder til realisationsværdien.
Ultimohensættelserne opdeles i a- og b-hensættelser.
De nærmere regler for  

 opdelingen fremgår af § 67 i regnskabsbekendtgørelsen af 22. december 1995.
 Tilsynet skal vedrørende hensættelser på mindre engagementer, hensættelser  

 på statistisk grundlag, afskrivninger af konstaterede tab samt tilbageføring  

 af tilskrevne renter og ophør med indtægtsføring af renter henvise til  

 bemærkningerne i afsnittene 4.1.3., 4.1.4., 4.1.5. samt 4.1.7. i Vejledning  

 vedrørende årsregnskabet for 1995 af 1. december 1995.
 For de mindre institutters vedkommende henvises til afsnit 4.1.3.  

 Afskrivninger af konstaterede tab og afsnit 4.1.4. Tilbageføring af  

 tilskrevne renter og ophør med indtægtsføring af renter i vejledning  

 vedrørende de mindre institutters årsregnskab for 1995 af 19. december 1994.
 6. Undladelse af værdiregulering.
 Finanstilsynet skal gøre opmærksom på de nye bestemmelser vedrørende  

 undladelse af værdiregulering af visse typer af renterisikomæssigt afdækkede  

 forretninger, der er trådt i kraft med virkning fra 1. januar 1996, jf. §§  

 74-77, §§ 86-87 og § 92 i regnskabsbekendtgørelsen.
 7. Bestemmelser vedrørende opgørelsen af posterne i  

halvårsregnskabets balance m.v.
 Alle forretninger må i henhold til regnskabsbekendtgørelsens § 5 som  

 hovedregel først medtages i balancen på afviklingsdagen, jf. bekendtgørelsens  

 § 2, nr. 28.
 Dette gælder som minimum for de volumenmæssigt tunge valutaforretninger:  

 spot, termin og deposit.
 Princippet kan dog fraviges for andre forretningstyper, hvis den samlede  

 balancemæssige betydning heraf er begrænset.
 8. Bestemmelser vedrørende opgørelsen af poster i  

 resultatopgørelsen.
Regnskabsbekendtgørelsens bestemmelser om posterne i resultatopgørelsen  

 finder fuldt ud anvendelse på kvartals- og halvårsregnskaberne bortset fra at  

 resultatopgørelsens post 15. Skat ikke medtages i kvartalsregnskabet.  

 Endvidere føres instituttets/-koncernens resultat før skat (for året til  

 opgørelsestidspunktet) under passivpost 7a.
Resultat år til dato, jf.  

 bekendtgørelsens § 146.
 8.1. A conto skat.
Institutter, der har valgt at indbetale a conto skat skal ikke udgiftsføre  

 den betalte a conto skat i resultatopgørelsen.
Den betalte a conto skat føres  

 indtil årsopgørelsen under aktivpost 13. Periodeafgrænsningsposter og indgår  

 med vægt 0,0 i instituttets kapitaldækningsopgørelse.
 Uanset, om instituttet anvender a conto skattemetoden eller ej, skal  

 skatten af den forventede skattepligtige indkomst beregnes på grundlag af den  

 gældende skattesats, der p.t. udgør 34 %.
 Alle tillæg/fradrag til den herved beregnede skat betragtes som  

 finansieringstillæg henholdsvis fradrag, der skal periodiseres og føres under  

 henholdsvis post 2.5. Øvrige renteudgifter m.v. med modpostering under  

 passivpost 5. Periodeafgrænsningsposter eller under post 1.4. Øvrige  

 renteindtægter m.v. med modpostering under aktivpost 13.  

 Periodeafgrænsningsposter.
 8.2. Afskrivninger af materielle anlægsaktiver, herunder ejendomme.
 Finanstilsynet skal gøre opmærksom på regnskabsbekendtgørelsens § 59,  

 hvoraf det fremgår, at der skal foretages en systematisk afskrivning af  

 materielle anlægsaktiver over deres brugstid.
 Det bemærkes, at ejendomme (bygninger) også er omfattet af bestemmelsen.
 For så vidt angår principperne for afskrivning af materielle  

 anlægsaktiver, herunder ejendomme, henvises til afsnit 37 - 61 i FSRs  

 Regnskabsvejledning nr. 10 "Materielle anlægsaktiver" fra juni  

 1995.
Afskrivningernes størrelse afhænger, udover aktivernes værdi, også af den  

 forventede brugstid, aktivernes forventede scrapværdi og den valgte  

 afskrivningsmetode m.v.
Finanstilsynet har ikke stillet krav om en fast  

 afskrivningsprocent.
 Afskrivningerne periodiseres over året og skal således medtages i  

 halvårsregnskabet.
 9. Noter.
 Følgende bestemmelser om noter i regnskabsbekendtgørelsen finder  

 anvendelse på de offentliggjorte halvårsregnskaber:
 § 81,  § 82, stk. 2-4, § 83, § 85, § 86, § 87 og § 92.
 Til koncernregnskaberne skal herudover som minimum iagttages notekravene i  

 § 121, nr. 1 a og 1 b og nr. 6-8. For så vidt angår kravene i nr. 1 a og nr.  

 1 b kan moderselskabet branchevis sammendrage koncernregnskabsselskaber uden  

 aktivitet samt koncernregnskabsselskaber med en balance på  

 opgørelsestidspunktet på under 5 mio. kr.
 10. Opdeling i erhvervskunder og ikke-erhvervskunder.
 Tilsynet indskærper, at pengeinstitutterne ved indberetning til offentlige  

 myndigheder - herunder af månedsbalancer, månedsstatistik, kvartals- og  

 årsregnskaber - hvori indgår sondringer mellem mellemværender med  

 erhvervskunder og med ikke-erhvervskunder eller gruppering efter kundens  

 sektor/branchemæssige tilhørsforhold, anvender de klassifikationer, som  

 meddeles pengeinstitutterne af Danmarks Statistik i forbindelse med de  

 kvartalsvise sektor/branchestatistikker.
Således defineres erhvervskunder som kunder, til hvis CPR-nummer der er  

 knyttet et SE-nummer.
Hvor dette er tilfældet, betragtes alle mellemværender,  

 kunden har med pengeinstituttet, som erhvervsmæssige mellemværender.
Det  

 forudsættes, at pengeinstitutterne sikrer sig kundens SE-nummer, hvor et  

 sådant foreligger.
Der gøres dog opmærksom på, at Danmarks Statistik tilbyder  

 en CPR-nummerkonvertering, der netop sammenkobler CPR-numre og SE-numre hvor  

 en sådan kobling foreligger.
Det anbefales, at pengeinstitutterne benytter  

 denne CPR-konvertering, således at opdelingen mellem erhvervsmæssige og  

 ikke-erhvervsmæssige mellemværender bliver ensartet og korrekt.
Danmarks Statistik har ændret CPR-konverteringen således, at  

 konverteringen nu - i modsætning til tidligere - ikke knytter SE-nummer til  

 CPR-numre, hvis den eneste grund til at en sådan forbindelse eksisterer er,  

 at personen er interessent eller kommanditist.
Der kan dog stadig være  

 kundeforhold, hvor det enkelte pengeinstitut vil opleve, at kunden ifølge  

 CPR-konverteringen har tilknyttet et SE-nummer og dermed klassificeres som  

 erhvervskunde, mens kunden og/eller pengeinstituttet umiddelbart opfatter  

 mellemværendet som et ikke-erhvervsmæssigt mellemværende.
Man bør imidlertid  

 i dette tilfælde henholde sig til definitionen af en erhvervskunde - jf.  

 ovenfor - og kun såfremt kunden fastholder, at han ikke i nogen sammenhæng  

 har tilknytning til et SE-nummer, betragte mellemværendet som fejlagtigt  

 placeret.
Sektor/branchegrupperingen - herunder afgrænsningen af den offentlige  

 sektor - er i øjeblikket under revidering.
Den reviderede  

 sektor/branchegruppering forventes at træde i kraft for 3. kvartal 1996.  

 Indtil da anvendes den hidtidige afgrænsning af mellemværender med offentlige  

 myndigheder i månedsbalancer, månedsstatistik, kvartals- og årsregnskabet.
 11. Supplerende oplysninger til kvartalsregnskaberne/  

halvårsregnskaberne.
 FE7-8/KE7-8.
 Der henvises til vejledningen vedrørende opgørelsen af FB41-42/KB20-21  

 under afsnit 6 i vejledningen til årsregnskabet.
 FE10/KE10.
 Der henvises til bemærkningen vedrørende FB44/ KB23 under afsnit 6 i  

 vejledningen til årsregnskabet.
Ved opgørelsen af reducerede gælds- og garantiforpligtelser anmodes  

 institutterne/koncernerne om under felt 16 at gøre garantikapital, jf.
BSL §  

 52 d, stk. 2, jf. post 1.5. på FS2/KS2, værdipapirer med ubestemt løbetid og  

 andre kapitalindskud, jf.
BSL § 22, stk. 1 og FS4, post 1.4., jf. post 13 på  

 FS2/KS2 samt kortfristet supplerende kapital, jævnfør post 10 på FS3/KS3 ved  

 opgørelsen af efterstillede kapitalindskud, der kan medregnes ved opgørelsen  

 af den ansvarlige kapital og ansvarlig indskudskapital.
Værdipapirer med  

 ubestemt løbetid og kortfristet supplerende kapital kan dog maximalt  

 medregnes med 100 pct. af kernekapitalen efter fradrag, jf.
FS3/KS3 post 12.
 FE11-13.
 Gennemsnitsrenter bliver fra 1. kvartal 1996 offentliggjort via  

 publikationer fra Danmarks Statistik og Danmarks Nationalbank.
Pengeinstitutterne indskærpes derfor at påse tallenes konsistens, således  

 at der er overensstemmelse mellem grundlaget for renteindberetningen og  

 saldoindberetningen i de enkelte branchesektorer.
Eksempelvis skal rente af  

 indlån for erhverv være den rente institutterne faktisk tilskriver de indlån,  

 der indgår i erhvervsindlånssaldoen.
Endvidere bør det enkelte pengeinstitut sikre sig, at de indberettede tal  

 er korrekte.
Tallene fra driften kan f.eks. sammenholdes med balancetallene,  

 hvorved institutterne kan vurdere om det giver en rente, som er i  

 overensstemmelse med realiteterne.
Det vil således inden indberetningen på  

 FE-skemaerne kunne afdækkes, om der er urigtige tal.
 FE17-18/KE11-12.
 Disse skemaer skal indberettes for første gang ultimo 1. halvår 1996.
 Til brug for opgørelsen henvises til bilag 4 i regnskabsbekendtgørelsen  

 samt til Finanstilsynets notat af 19. juni 1996, jr. nr. 520-0051.
 12. Ændringer i de indberettede skemaer.
 Såfremt instituttet (koncernen) foretager ændringer i de indberettede FE  

 (KE) skemaer, skal disse ændringer snarest muligt indberettes til  

 Finanstilsynet, jf. regnskabsbekendtgørelsens § 150, stk. 4. Ved indberetning  

 af rettelser bedes vedlagte rettelsesskemaer benyttet.
 13. De offentliggjorte regnskaber.
 Tilsynet skal anmode hvert enkelt institut/institutkoncern om at indsende  

 et eksemplar af det offentliggjorte halvårsregnskab for 1996 senest samtidig  

 med offentliggørelsen i dagspressen, jf. regnskabsbekendtgørelsens § 150,  

 stk. 7.
 Den vedlagte følgeskrivelse vedrørende det offentliggjorte regnskab for 1.  

 halvår 1996 skal i udfyldt stand vedlægges halvårsregnskabet.
