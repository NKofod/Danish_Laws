Tilbagebetaling af for meget udbetalt uddannelsesstøtte.
Klager var  

 til eksamen i konkret opgave den 3. januar 1988. Fik arbejde fra 11.
januar.
Karakteren for den afsluttende eksamen blev offentliggjort den  

 31. januar.
Januar skal medregnes til støtteperioden, da klager har været  

 studieaktiv i denne måned.
Det betyder, at indtægt ved erhvervsarbejde i  

 januar skal medregnes ved opgørelsen af indtægten i støtteperioden Ankenævnets brev af 25. april 1990:
 I et brev af 17. oktober 1989 har De klaget over, at Styrelsen for Statens  

 Uddannelsesstøtte medregner januar måned 1988 i Deres støtteperiode, hvilket  

 udløser et krav om tilbagebetaling af 12.112 kr. af de 16.422 kr., De modtog  

 i uddannelsesstøtte i støtteperioden l. august 1987 - 31. januar 1988.
De oplyser, at De afsluttede Deres juridiske studium med eksamen i konkret  

 opgave.
Denne skriftlige eksamen foregik den 3. januar, og karakteren blev  

 offentliggjort den 31. januar 1988. De fik imidlertid allerede fra 11. januar  

 1988 arbejde som advokatfuldmægtig og tjente i de sidste 3 uger af januar  

 11.543 kr.
 Efter en redegørelse for sagens forløb anfører De, at De finder det  

 stødende, at et halvt års støtte går tabt, fordi De fik en arbejdsindtægt i  

 studiets sidste måned.
 Desuden henviser De til, at De i begyndelsen af december 1987 kunne have  

 ladet støtteudbetalingerne standse pr. 31. december 1987, hvorved kun  

 indtægten frem til denne dato skulle have været taget i betragtning ved  

 indtægtskontrollen.
 De finder det urimeligt, at De skal tilbagebetale næsten hele den  

 uddannelsesstøtte, De modtog i Deres sidste semester, fordi  

 eksamenskarakteren først blev offentliggjort den 31. januar 1988. I  

 styrelsens brev af 2. oktober 1989 er henvist til, at tilbagebetalingskravet  

 skyldes, at De var studieaktiv i januar, idet De gik til eksamen i denne  

 måned.
SU-styrelsen afgav i anledning af Deres klage en udtalelse i et brev af  

 21. februar 1990, hvoraf De fik tilsendt en kopi.
Styrelsen fastholder heri  

 tilbagebetalingskravet under hensyn til, at De var studieaktiv i januar, som  

 derfor skal indgå i Deres støtteperiode.
Som grundlag for afgørelsen henviser  

 styrelsen især til § 13 i Undervisningsministeriets bekendtgørelse nr. 159 af  

 31. marts 1987 om uddannelsesstøtte.
Desuden henvises til §§ 12 og 13 i lov  

 nr. 357 af 4. juni 1986 om statens uddannelsesstøtte og til §§ 15, 26 og 27 i  

 bekendtgørelsen.
De har i et brev af 13. marts 1990 kommenteret styrelsens udtalelse.
De  

 går ud fra, at styrelsen baserer sin afgørelse på reglen i § 13, stk. 2, 3.  

 punktum, hvorefter støtte ikke kan fås for mindre end 1 måned.
De mener, at støtten i henhold til § 26 skulle falde bort fra den 1.  

 januar 1988, da De afsluttede Deres uddannelse den 3. januar.
De henstiller,  

 at De får adgang til at betale stipendium og statslån for januar 1988  

 tilbage, og at der ses bort fra denne måned ved indtægtskontrollen.
Deres støtteperiode er ifølge bekendtgørelsens § 13, stk. 1, den del af  

 støtteåret, hvori De var støtteberettiget, jf. uddannelsesstøttelovens § 7.  

 Efter denne lovbestemmelse er De støtteberettiget, når De gennemgår en  

 godkendt uddannelse og er studieaktiv.
Herefter skal ved opgørelsen af  

 egenindkomsten medregnes Deres samlede indkomst i støtteperioden, jf.  

 bekendtgørelsens § 15, stk. 1.
Selv om ankenævnet ville være villig til at se bort fra den tid, De har  

 ventet på karakteren, må det konstateres, at De ved at gå til eksamen den 3.  

 januar har været studieaktiv i januar måned, og i henhold til  

 bekendtgørelsens § 13, stk. 2, regnes støtteperioder i hele måneder.
Kun hvis  

 De havde afsluttet Deres uddannelse den 1. januar 1988, havde der i henhold  

 til bekendtgørelsens § 26, stk., 2, været mulighed for at se bort fra januar  

 måned.
 De havde ikke ved at standse støtteudbetalingerne kunnet lukke  

 støtteperioden den 31. december 1987. Indtægtskontrollen skulle alligevel  

 have fundet sted pr. 31. januar 1988.
De har således ret i, at det bedre havde kunnet betale sig for Dem at  

 vente til 1. februar 1988 med at tage arbejde.
For Dem har en arbejdsindtægt  

 på 11.543 kr. udløst et tilbagebetalingskrav på 12.112 kr.
Ankenævnet har  

 derfor forståelse for, at De ikke finder tilbagebetalingskravet rimeligt, men  

 nævnet ser sig ikke i stand til at ændre styrelsens afgørelse, der er i  

 overensstemmelse med de regler, der er fastsat i loven af Folketinget og i  

 bekendtgørelsen af Undervisningsministeriet.
 Ankenævnet tiltræder derfor styrelsens afgørelse under henvisning til den  

 ovenfor givne redegørelse for de gældende regler.
