Skriftlig fremsættelse (29. april  

 1999) Miljø- og energiministeren (Svend Auken) :
 Herved tillader jeg mig for Folketinget at  

 fremsætte:
 Forslag til lov om elforsyning.
(Lovforslag nr.
L 234).
 Forslag til lov om CO2-kvoter for  

 elproduktion.
(Lovforslag nr.
L 235).
 Forslag til lov om ændring af lov om tilskud til  

 elproduktion.
 (Ophævelse af tilskud til vedvarende energi).
(Lovforslag nr.
L 236).
 Forslag til lov om ændring af lov om udnyttelse  

 af vedvarende energikilder m.v.
 (Ændring af afregningspris for vindkraftanlæg  

 m.m.).
(Lovforslag nr.
L 237).
 Forslag til lov om ændring af lov om  

 varmeforsyning.
 (Overførsel af Gas- og Varmeprisudvalgets opgaver  

 til Energitilsynet).
(Lovforslag nr.
L 238).
Regeringen har den 3. marts 1999 indgået en aftale  

 om en lovreform for elsektoren med partierne Venstre, Det Konservative  

 Folkeparti, Socialistisk Folkeparti og Kristeligt Folkeparti.
Med  

 Finanslovsaftalen for 1999 indgået mellem regeringspartierne og  

 Venstre, Det Konservative Folkeparti, Centrum-Demokraterne og Kristeligt  

 Folkeparti blev der afstukket rammer for aftalen om elreformen.
De 5  

 lovforslag er en opfølgning på aftalen af 3. marts 1999.
Med gennemførelsen af forslaget til lov om  

 elforsyning sker der en modernisering af de lovgivningsmæssige  

 rammer for elforsyningen.
Den nye elforsyningslov træder i stedet for  

 den nuværende elforsyningslov fra oprindelig 1976, som foreslås  

 ophævet.
Den nye lov skal som led i liberaliseringen sikre lige adgang  

 for alle forbrugere, producenter og elhandlere til at benytte elsystemet.  

 Herudover skal den nye lov sikre den forbrugernes fortsatte indflydelse  

 på forvaltningen af elsektorens værdier.
Endelig giver  

 etableringen af det nye VE-marked også anledning til yderligere  

 regulering.
 Med lovforslagets vedtagelse gennemføres en fuld  

 markedsåbning for alle forbrugere inden udgangen af 2002, og for  

 erhvervslivets større forbrugere sker en fremrykning af  

 markedsadgangen.
Lovforslaget skal desuden sikre gennemførelsen af  

 den nødvendige miljøomstilling af elforsyningen under  

 størst mulig hensyntagen til samfundsøkonomisk effektivitet og  

 mulighederne for at skabe positive erhvervseffekter.
Lovforslaget skal skabe  

 grundlag for en effektiv og miljømæssig bæredygtig  

 udnyttelse af den allerede etablerede energiinfrastruktur.
I overensstemmelse  

 hermed skal der skabes rammer for en fortsat indpasning af vedvarende energi  

 og kraftvarme, samtidig med at udnyttelsen af forsyningssystemet skal spille  

 sammen med besparelsesindsatsen hos forbrugerne.
 Sigtet med lovforslaget er desuden at skabe klarhed over  

 rollefordelingen i elsektoren, således at der i fremtiden sikres en  

 klar adskillelse mellem opgaver vedrørende offentlige forpligtelser og  

 kommercielle aktiviteter.
 Lovforslaget sigter også på at bygge videre  

 på den særlige danske organisering af elsektoren, som i vid  

 udstrækning er præget af en decentral struktur med kommunale  

 eller direkte forbrugerejede elselskaber.
Den nye lovgivning har endvidere til formål at  

 fremme effektiviteten, således at effektivitetsudviklingen i den danske  

 elsektor er på højde med den internationale udvikling.
Selvom  

 den danske elsektor generelt antages at være relativt effektiv,  

 vurderes der alligevel at være basis for at forbedre effektiviteten  

 gennem bl.a. fusioner, samarbejder og andre former for  

 strukturrationaliseringer. Øget konkurrence kombineret med en mere  

 målrettet regulering skal medvirke til at realisere  

 effektiviseringsmulighederne i sektoren.
 Lovforslagets gennemførelse indebærer, at  

 Danmark nu fuldt ud kan implementere EUs direktiv af 19. december 1996 om  

 fælles regler for det indre marked for elektricitet, således at  

 de fælles regler bliver en del af dansk lovgivning.
Ifølge elreformaftalen skal 20 pct. af elforbruget  

 dækkes af vedvarende energi inden udgangen af 2003. Med lovforslaget  

 indføres de grundlæggende principper for etableringen af  

 fremtidige, konkurrenceprægede mekanismer på markedet for  

 vedvarende energi.
Sigtet er at fremme effektiviteten i produktionen af  

 vedvarende energi, således at denne tilvejebringes så  

 omkostningseffektivt som muligt.
I en overgangsperiode vil der blive fastlagt  

 faste afregningsregler for at sikre rimelige afskrivningsvilkår  

 på allerede etablerede anlæg.
Med lovforslaget tages der endvidere skridt til at  

 omlægge støtten til vedvarende energi og andre  

 miljøvenlige energiformer.
Den økonomiske støtte, som  

 hidtil er blevet ydet som statstilskud til den vedvarende energi, vil  

 fremover skulle betales via elprisen.
 De fremtidige afregningsregler for vedvarende energi vil  

 blive fastsat i en bekendtgørelse efter forelæggelse for  

 Folketingets Energipolitiske Udvalg.
 Elreformaftalens bestemmelser om elsektorens udledning af  

 CO2 udmøntes i et særskilt forslag til lov om  

 CO2-kvoter for elproduktion.
Danmark underskrev FN s Klimakonvention i 1993 og har  

 dermed forpligtet sig internationalt til at arbejde for en stabilisering af  

 koncentrationen af drivhusgasser i atmosfæren.
Danmark har  

 internationalt forpligtet sig til i perioden 2008-2012 at reducere den  

 gennemsnitlige udledning af drivhusgasserne med 21% i forhold til niveauet i  

 1990. Det nationale 20 %'s reduktionsmål blev oprindeligt fastsat i  

 1990 i den daværende regerings energihandlingsplan  Energi  

 2000.
 Elsektoren spiller en nøglerolle i opfyldelsen af  

 danske CO2-forpligtelser, og med forslag til lov om  

 CO2-kvoter for elproduktion lægges der et loft for  

 elsektorens udledning af CO2  i hvert af årene 2000-2004.  

 Den samlede CO2-udledning fra elproduktionen vil komme ned  

 på 20 mio. tons om året inden udgangen af 2004.
Loftet vil blive administreret således, at de  

 enkelte elproduktionsvirksomheder får tildelt en årlig kvote for,  

 hvor meget CO2 de hver især må udlede.
Hvis et  

 produktionsselskab overskrider sin årlige kvote, udløser det en  

 betaling til staten på 40 kr./tons CO2. Eventuelle midler  

 herfra vil blive anvendt til energispareformål.
Uudnyttede kvoter under  

 det samlede loft på 20 mio. tons kan overføres til  

 efterfølgende år.
 Med forslaget til lov om ændring af lov om  

 tilskud til elproduktion gennemføres i overensstemmelse med  

 elreformaftalen en omlægning af de statslige elproduktionstilskud til  

 elektricitet.
Elproduktionstilskuddet i den nuværende form ydes  

 til miljøvenlig elproduktion som kompensation for den opkrævede  

 CO2-afgift og elafgift.
Elproduktionstilskuddet ydes til  

 elektricitet baseret på vedvarende energi, biobrændsler,  

 naturgasbaseret decentral og industriel kraftvarmeproduktion samt  

 affaldsbaseret kraftvarmeproduktion.
Det foreslås, at de løbende  

 elproduktionstilskud på henholdsvis 10 øre og 17 øre pr.  

 kWh til elproduktion fra vedvarende energi og biobrændsler ikke  

 længere skal ydes.
Det gælder også tilskuddet til  

 industriel kraftvarmeproduktion på vedvarende energi og  

 biobrændsler.
 Forslaget til lov om ændring af lov om udnyttelse  

 af vedvarende energikilder m.v. fastlægger en midlertidig ordning  

 for omlægning af elproduktionstilskuddet på henholdsvis 10  

 øre og 17 øre pr. kWh til elektricitet produceret ved  

 vindkraft.
Som det fremgår af elreformaftalen. vil  

 produktionstilskuddet til elektricitet produceret ved vedvarende energi blive  

 afløst af såkaldte VE-beviser, som udgør et  

 pristillæg til producenten af den vedvarende energi.
Etableringen af et  

 system med VE-beviser nødvendiggør længere tids  

 forberedelse, og derfor foreslås en midlertidig ordning for vindkraft,  

 der sættes i kraft hurtigst muligt, således at omlægningen  

 kan få provenumæssig virkning for staten allerede i  

 indeværende år.
Den midlertidige ordning begrænses til alene at  

 omfatte elproduktionstilskuddet til vindkraft, der udgør langt det  

 største beløb til tilskud til elektricitet produceret ved  

 vedvarende energi.
Andre VE-elproducenter vil fortsat få udbetalt  

 elproduktionstilskuddet efter de hidtidige regler.
Den midlertidige ordning  

 for vindkraftanlæg indebærer ingen beløbsmæssige  

 forskelle for den enkelte vindmølleejer.
 Lovforslaget rummer desuden en række tekniske  

 ændringer bl.a. begrundet i Finansministeriets henstilling om  

 forvaltningen af statslige tilskud.
 Det fremgår af elreformaftalen, at der skal  

 etableres et uafhængigt energitilsyn, som erstatter de to  

 nuværende udvalg, Elprisudvalget og Gas- og varmeprisudvalget.  

Forslaget til lov om ændring af lov om varmeforsyning er en  

 konsekvens heraf.
 Idet der i øvrigt henvises til lovforslagene med  

 bemærkninger, anbefales forslagene til Folketingets hurtige og  

 velvillige behandling.
