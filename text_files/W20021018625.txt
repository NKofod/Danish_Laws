Landsskatteretskendelse af 26. november 2002 vedr.
Chokolade-  

 og sukkervarer mm.  dækningsafgift  peanutsringe med  

 jordnøddemasse/pasta A A/Ss klage vedrører opkrævning af dækningsafgift på i alt  

 1.445.724 kr. efter lov om afgift af chokolade- og sukkervarer m.m. for  

 peanutsringe indeholdende jordnøddemasse/pasta.
Det er oplyst, at den klagende virksomhed producerer  

 kartoffelchips og importerer visse snacksprodukter fra søsterselskaber i  

 Sverige og Norge.
Klageren er registreret som varemodtager af råstof- og  

 dækningsafgiftspligtige varer efter lov om afgift af chokolade- og  

 sukkervarer  

 m.m.
Det er endvidere oplyst, at Told- og Skatteregionen ved en  

 kontrol hos klageren har konstateret, at der ikke er beregnet dækningsafgift  

 af  

 peanutsringe med indhold af jordnødder henhørende under toldtariffens  

 position  

 19.05, som er importeret fra Sverige.
Om disse peanutsringe er det oplyst, at  

 de er fremstillet ved en blanding af majs-, ris-, byg-, og rugmel samt vand,  

 der formes til ringe og herefter ristes og tilsættes jordnøddesmør samt salt.  

 Færdigvaren indeholder efter leverandørens oplysninger 27,5 % jordnødder.
Det er yderligere oplyst, at B Institut har foretaget en analyse  

 af såvel peanutsringene som den omhandlede jordnøddemasse/pasta, der indgår i  

 produktet.
Af analysen fremgår følgende:
P.42/00 Varebeskrivelse:Lysebrun masse - Jordnøddesmør Emballage:Prøvebeholder a 100 gram Modtaget: 15. december 2000 Analyseperiode: 04.01.2001  18.01.2001.
Protein (f=6,25) (72/199/EØF) : 27 % Fedt (OICC, Blatt  

 8a-D/1972) : 47 % Saccharose (87/4154/EØF) : 11 % Stivelse/glucose  

 (f=0,9) (Enzymatisk/HPLC) :  

    

  

 6 % Aske (71/250/EØF) :  

    

  

 3 % *Mælkefedt (98/203/EØF) : Ej påvist Efter instituttets opfattelse, er der tale om ren  

 jordnøddemasse, der hverken er råstof- eller dækningsafgiftspligtig, da  

 sammensætningen passer med, hvad man i litteraturen finder for jordnødder.
P.43/00 Varebeskrivelse:Lysebrun masse - Jordnøddemasse Emballage:Prøvepose a 200 gram Modtaget: 15. december 2000 Analyseperiode: 04.01.2001  18.01.2001.
Protein (f=6,25) (72/199/EØF) : 22 % Fedt (OICC, Blatt  

 8a-D/1972) : 58 % Saccharose (87/4154/EØF) : 11 % Stivelse/glucose  

 (f=0,9) (Enzymatisk/HPLC) :  

    

  

 4 % Aske (71/250/EØF) :  

    

  

 2 % *Mælkefedt (98/203/EØF) : Ej påvist På basis af proteinindholdet vil vi skønne, at indholdet af  

 jordnøddemasse er ca. 90 %. Vi skønner ligeledes, at de resterende ca. 10 %  

 er  

 vegetabilsk olie, muligvis jordnøddeolie.
Vi mener, at der er tale om en  

 jordnøddepasta, der ikke er råstofafgiftspligtig.
Men da der er tale om en  

 tilberedning med jordnøddemasse, er den muligvis dækningsafgiftspligtig.
P.44/00 Varebeskrivelse:Sprøde ringe  Peanut Ringe Emballage:Detailsalgspose a 175 gram Modtaget: 15. december 2000 Analyseperiode: 04.01.2001  18.01.2001.
Protein (f=6,25) (72/199/EØF) : 13 % Fedt (OICC, Blatt  

 8a-D/1972) : 22 % Saccharose (87/4154/EØF) :  

    

 9 % Stivelse/glucose  

 (f=0,9) (Enzymatisk/HPLC) : 53 % Aske (71/250/EØF) :  

    

  

 3 % *Mælkefedt (98/203/EØF) : Ej påvist På basis af proteinindholdet vil vi skønne, at indholdet af  

 jordnøddemasse er ca. 30 %. Vi mener, at der er tale om en tilberedning med  

 jordnøddemasse, som muligvis er dækningsafgiftspligtig. Det er herudover oplyst, at Told- og Skatteregionen har anmodet  

 analyseinstituttet om en udtalelse vedr. dækningsafgiften.
Instituttet  

 fremkom  

 ved brev af 20.02.2001 med følgende vurdering:
Ifølge kap. 2 i lov om afgifter af chokolade- og sukkervarer  

 mm. § 19, stk. 5 er pasta o.l. af jordnødder fritaget for  

 råstofafgiften.  

 Efter instituttets opfattelse omfatter pasta o.l. både jordnøddemasse og  

 jordnøddesmør.
Jordnøddemasse er efter vores opfattelse fremkommet ved at  

 mase/presse jordnødder uden yderligere forarbejdning, mens pasta omhandler  

 mere  

 forarbejdede produkter (flere ingredienser) jvf.
Gyldendals Fremmedordbog.
Mht. dækningsafgiften kap. 3 i lov om afgifter af chokolade- og  

 sukkervarer mm. har vi set på indholdet i bekendtgørelse nr. 413 af  

 12/7 1982  

 § 1. Her er der bl.a. angivet, at der skal svares dækningsafgift af  

 jordnøddemasse.
Bekendtgørelsen er fra 1982, hvorfor Toldtarifpositionerne  

 ikke  

 er relevante mere.
Men anvendes angivelsen i bekendtgørelsen i kap. 3 i lov  

 om  

 afgifter på chokolade- og sukkervarer mm. i § 22 er jordnøddemasse belagt med  

 dækningsafgift.
Herefter vil jordnøddepasta, jordnøddesmør og færdigvarer med  

 indhold af jordnøddemasse være dækningsafgiftspligtig, efter vores  

 opfattelse.  

 Men i Vær at vide om afgifter af chokolade- og sukkervarer fra  

 1998 er der på  

 side 26 angivet, at jordnøddesmør er afgiftsfritaget.
Dette er efter vores  

 opfattelse en fortolkning, som der muligvis ikke er belæg for i lov om  

 afgifter på chokolade- og sukkervarer mm. eller i bekendtgørelse nr.  

 413 af  

 12/7 1982. Men dette problem har mere karakter af et juridisk spørgsmål end  

 et  

 levnedsmiddelteknisk eller kemisk, hvor vi har større kompetence. Ved den påklagede afgørelse har Told- og Skatteregionen for  

 perioden 1. april 1996  28. februar 2001 afkrævet klageren 1.445.724  

 kr. i  

 dækningsafgift for peanutsringe med indhold af jordnødder, beregnet således:
For perioden 1. april 1996  31. december 1997 indført 142.742  

 kg., heraf 27,5 % indhold af jordnødder = 39.254 kg. x 12,50 kr. = 490.675 kr.
For perioden 1. januar 1998  28. februar 2001 indført 244.571  

 kg., heraf 27,5 % indhold af jordnødder = 67.257 kg. x 14,20 kr. = 955.049 kr.
Opkrævet i alt 1.445.724 kr.
Told- og Skatteregionen har som hjemmel for afgørelsen henvist  

 til lovbekendtgørelse nr. 567 af 3. august 1998 om afgift af chokolade og  

 sukkervarer m.m. § 22, stk. 1, hvoraf det fremgår, at der skal svares  

 dækningsafgift af varer under toldtariffens pos. 1806, 1901, 1904, 1905,  

 2008,  

 2105, 2106 og 2202, der ikke i sig selv er afgiftspligtige efter kapitel 1  

 eller 2, men som indeholder afgiftspligtige bestanddele, ved indførsel fra  

 steder uden for EF eller fra visse områder, der ikke er omfattet af de  

 pågældende EF-landes afgiftsområde.
Afgiftspligtige bestanddele efter lovens  

 kapitel 2, § 19, stk. 1, nr. 7, er behandlede jordnødder (pos 1202 og 2008).  

 Efter lovens § 22, stk. 3, skal der ved modtagelsen af varer fra andre  

 EF-lande  

 svares afgift i forbindelse med varemodtagelsen.
Afgiftens størrelse fremgår  

 af  

 lovens § 22, stk. 4.
 Regionen har endvidere henvist til, at efter bekendtgørelse nr.  

 413 af 12. juli 1982 om beregning af dækningsafgift efter kapitel 3 i lov om  

 afgift af chokolade- og sukkervarer m.m. § 1, skal varemodtageren ved  

 fortoldning af varer under toldtariffens pos. 18.06, 19.02, 19.08, 20.06,  

 21.07  

 og 22.02, der ikke i deres helhed er afgiftspligtige efter lovens kapitel 1  

 eller 2, men som indeholder kakaomasse, kakaopulver, kakaosmør, chokolade,  

 mandler, nødder, abrikoskerner, ferskenkerner, jordnødder eller masser  

 fremstillet af mandler, nødder, abrikoskerner, ferskenkerner og jordnødder, i  

 fortoldningsbegæringen angive varerne som afgiftspligtige efter lovens  

 kapitel  

 3. I henhold til bekendtgørelsens § 2, stk. 2, kan afgiften beregnes på  

 grundlag af vægten af de kernebestanddele, der er medgået til fremstilling af  

 massen.
Regionen har som begrundelse for afgørelsen anført, at den  

 omhandlede vare henhører under toldtariffens pos 1905. Indholdet af  

 jordnødder  

 udgør 27,5 %, og varen er dermed omfattet af dækningsafgiftspligten.
Regionen  

 er samtidig enige i, at der ikke skal betales råstofafgift af mel, pastaer og  

 lignende efter lov om afgift af chokolade- og sukkervarer m.m. § 19, stk. 5.  

 Imidlertid er varer med indhold af jordnødder dog dækningsafgiftspligtige,  

 hvilket er yderligere præciseret i bekendtgørelse nr. 413 af 12. juli 1982,  

 hvoraf fremgår, at varer med indhold af masser fremstillet af jordnødder er  

 afgiftspligtige.
 Klagerens repræsentant har nedlagt påstand om, at der ikke skal  

 opkræves dækningsafgift af de indførte peanutsringe.
 Klagerens repræsentant har til støtte for påstanden gjort  

 gældende, at der ikke er hjemmel i lov om afgift af chokolade- og sukkervarer  

 m.m. til at opkræve dækningsafgift af de omhandlede peanutsringe.
 I denne forbindelse har repræsentanten anført, at  

 afgiftsgrundlaget for dækningsafgiften fremgår af lov om afgift af chokolade-  

 og sukkervarer m.m. § 22, stk. 1. Heraf fremgår det, at varer, der indeholder  

 afgiftspligtige bestanddele, underforstået bestanddele, der er  

 afgiftspligtige  

 efter lovens kapitel 1 eller 2, er omfattet af dækningsafgiftspligten.
Samtidig fremgår det af lovens § 19, stk. 1, nr. 7, at der  

 opkræves råstofafgift af behandlede jordnødder.
Imidlertid er det præciseret  

 i  

 lovens § 19, stk. 5, hvad der kan henføres under begrebet behandlede  

 varer,  

 og heraf fremgår det, at bl.a. mel, pasta og lignende af jordnødder ikke er  

 omfattet  

 af råstofafgiftspligten.
Import af sådanne masser fremstillet af jordnødder  

 vil  

 således ikke være råstofafgiftspligtige.
 Repræsentanten har ligeledes henvist til  

 punktafgiftsvejledningen 2000, afsnit D.1.8.1., illustrationen side 147 samt  

 punktafgiftsvejledningen 2000, afsnit D.1.10, hvoraf fremgår, at  

 dækningsafgiftspligtige varer, er de varer, der ikke i sig selv er chokolade-  

 eller råstofafgiftspligtige, men som indeholder chokolade- eller  

 råstofafgiftspligtige bestanddele, hvilket er tilstrækkeligt til at  

 konkludere,  

 at der ikke skal betales dækningsafgift ved indførsel af varer, der  

 indeholder  

 jordnøddemasse.
Repræsentanten har videre anført, at selvom masser af jordnødder  

 er medtaget i bekendtgørelse nr. 413 af 12.07.1982 § 1, har dette ikke  

 hjemmel  

 i selve loven.
I denne forbindelse har repræsentanten anført, at den  

 pågældende  

 bekendtgørelse er udstedt med hjemmel i lovens § 25. Denne bestemmelse  

 indeholder imidlertid ikke en bemyndigelse til fastsættelse af  

 afgiftsgrundlaget.
Bekendtgørelsen kan derfor ikke selvstændigt fastsætte en  

 afgiftspligt for en vare i strid med lovens ordlyd.
 Endelig har repræsentanten anført, at såfremt der skal svares  

 afgift ved indførsel af jordnøddemasse, som en bestanddel i en  

 fællesskabsvare,  

 mens den tilsvarende jordnøddemasse, der indføres til indenlands produktion  

 af  

 et tilsvarende produkt ikke skal afgiftsbelægges, vil det være i åbenlys  

 strid  

 med EU-rettens uskrevne lighedsgrundsætning, hvilket næppe har været  

 lovgivers  

 hensigt.
 Landsskatteretten skal  

 udtale:
 Af lovbekendtgørelserne nr. 616 af 30.6.1994 og nr. 567 af  

 3.8.1998 om afgift af chokolade- og sukkervarer m.m. med senere ændringer,  

 fremgår af kapitel 2, § 19, stk. 1 og 5, følgende:
Kapitel 2 Råstofafgiften § 19. Ved indførsel af varer fra steder uden for EU eller fra  

 visse områder, der ikke er omfattet af de pågældende EU-landes afgiftsområde,  

 betales en råstofafgift, der udgør: pr. kg ( ) 7. Behandlede jordnødder (pos. 1202 eller 2008)  

    

  

  

 8 kr. 50 øre ( ) Stk. 5. Til behandlede varer efter stk. 1 henføres en vare af  

 den nævnte art, der er afhindet, skåret, hakket, knust, saltet eller ristet,  

 samt mel, pastaer o.lign. af afgiftspligtige nødder og kerner (herunder ikke  

 jordnødder). Det følger videre af lovbekendtgørelsernes kapitel 3, § 22, stk.  

 1, 3 og 4 følgende:
Kapitel 3 Dækningsafgiften § 22. Af varer under toldtariffens pos. 1806, 1901, 1904, 1905,  

 2008, 2105, 2106 og 2202, der ikke i sig selv er afgiftspligtige efter  

 kapitel  

 1 eller 2, men som indeholder afgiftspligtige bestanddele, svares ved  

 indførsel  

 fra steder uden for EU eller fra visse områder, der ikke er omfattet af de  

 pågældende EU-landes afgiftsområde, en dækningsafgift. ( ) (...) Stk. 3. Ved modtagelse af varer fra andre EU-lande svares  

 afgiften i forbindelse med varemodtagelsen her i landet.
Bestemmelserne i  

 lovens § 10 a finder tilsvarende anvendelse.
 Stk. 4. Afgiften svares efter følgende satser på grundlag af  

 vægten af de afgiftspligtige bestanddele:
( ) Andre afgiftspligtige bestanddele  

    

  

 14 kr. 20 øre pr. kg. Før 1. januar 1998 udgjorde afgiften  

    

  

 12 kr.  

 50 øre pr. kg.
 Det fremgår herudover af lovbekendtgørelsernes § 25, følgende:
Skatteministeren kan fastsætte de nærmere bestemmelser om  

 kontrolforanstaltninger, der er nødvendige til lovens gennemførelse. Bemyndigelsen er udnyttet ved bekendtgørelse nr. 413 af  

 12.07.1982 om beregning af dækningsafgift efter kapitel 3 i lov om afgift af  

 chokolade- og sukkervarer m.m.. Af bekendtgørelsens § 1, fremgår der  

 følgende:
§ 1. Ved fortoldning af varer under toldtariffens pos. 18.06,  

 19.02, 19.08, 20.06, 21.07 og 22.02, der ikke i deres helhed er  

 afgiftspligtige  

 efter lovens kapitel 1 eller 2, men som indeholder kakaomasse, kakaopulver,  

 kakaosmør, chokolade, mandler, nødder, abrikoskerner, ferskenkerner,  

 jordnødder  

 eller masser fremstillet af mandler, nødder, abrikoskerner, ferskenkerner og  

 jordnødder, skal varemodtageren i fortoldningsbegæringen angive varerne som  

 afgiftspligtige efter lovens kapitel 3. Landsskatteretten bemærker indledningsvis, at de omhandlede  

 peanutsringe skal tariferes under toldtariffens pos. 1905, og at varen i sig  

 selv ikke er afgiftspligtig efter lovens kapitel 1 og 2.
 Landsskatteretten finder under hensyn til instituttets analyse  

 af den omhandlede vare samt skrivelse af 20.02.2001, at den i sagen  

 omhandlede  

 masse/pasta af jordnødder ikke er omfattet af råstofafgiftspligten efter lov  

 om  

 afgift af chokolade- og sukkervarer m.m. kapitel 2, § 19, stk. 1, nr. 7, jf.  

 stk. 5. Landsskatteretten finder således ikke, at de omhandlede peanutsringe  

 indeholder afgiftspligtige bestanddele efter lovens kapitel 2, hvorfor lovens  

 kapitel 3 om dækningsafgift som følge heraf ikke finder anvendelse.  

 Landsskatteretten bemærker i denne forbindelse, at bekendtgørelse nr. 413 af  

 12.07.1982 § 1s, benævnelse af  

    

  

 masser  

 fremstillet af ( ) jordnødder, som en afgiftspligtig bestanddel, set i  

 sammenhæng med lov om afgift af chokolade- og sukkervarer m.m. § 19, stk. 5,  

 ikke findes at være i overensstemmelse med den nævnte lovbestemmelse.  

 Landsskatteretten bemærker videre, at lovens § 25, ikke indeholder hjemmel  

 for,  

 at man ved en bekendtgørelse kan udvide begrebet af afgiftspligtige  

 bestanddele i forhold til lovens kapitel 2.
 Landsskatteretten finder herefter, at der ikke skal opkræves  

 dækningsafgift efter lov om afgift af chokolade- og sukkervarer m.m. kapitel  

 3,  

 af de omhandlede peanutsringe indeholdende jordnøddemasse/pasta, hvorfor den  

 påklagede afgørelse vil være at ændre i overensstemmelse hermed.
