(Til samtlige kommunalbestyrelser) I henhold til §§ 1 og 2 i lov om folkeregistrering, jfr.
lovbekendtgørelse nr. 508 af 14. september 1978, fastsættes herved de almindelige regler for folkeregistrenes funktioner m.v. i henhold til nævnte lov:
Folkeregistrenes medvirken ved ajourføringen af CPR § 1.  Folkeregistrene medvirker ved ajourføringen af  

 CPR i overensstemmelse med reglerne i Indenrigsministeriets CPR-instruks til  

 folkeregistrene.
CPR-instruksen er på grund af sin karakter (løsbladssystem)  

 ikke optaget i Ministerialtidende.
 Stk. 2.  Ajourføring af CPR sker ved indsendelse af  

 meddelelser og lignende eller ved terminalindberetning via de kommunale  

 EDB-centraler eller direkte til CPR.
 § 2.  Folkeregistrene modtager meddelelser om  

 ændringer til CPR fra borgerne og offentlige myndigheder.
 Stk. 2.  Et folkekirkemedlem, der indtræder i et  

 trossamfund uden for folkekirken, kan give folkeregistret meddelelse herom,  

 hvorefter den pågældende registreres som ikke-medlem af folkekirken.  

 Meddelelsen skal afgives af den pågældende selv, eller for så vidt angår børn  

 under 15 år, af forældremyndighedens indehaver(e). Meddelelse vedrørende børn  

 mellem 15 og 18 år skal være underskrevet af såvel barnet som af  

 forældremyndighedens indehaver(e). Meddelelsen skal være ledsaget af en  

 attest fra vedkommende trossamfund om indtræden i dette.
 Stk. 3.  Folkeregistret underretter  

 sognepræsten/kirkekontoret i bopælssognet om udmeldelsen af folkekirken.
 § 3.  Hvis et folkeregister modtager meddelelser fra  

 en offentlig myndighed vedrørende en person, der viser sig at være fraflyttet  

 kommunen, skal meddelelsen videresendes til folkeregistret i  

 tilflytningskommunen.
 Stk. 2.  Viser det sig, at den pågældende ikke er  

 registreret i en kommune her i landet, indsendes meddelelsen til  

 Indenrigsministeriet, Afdelingen for Personregistrering.
Det Centrale Personregister (CPR).  

 CPR-personkortet, CPR-vejkortet Det Centrale Personregister (CPR) § 4.  Det Centrale Personregister (CPR) består af et  

 personregistersystem og et vejregistersystem.
Personregistret udviser CPRs  

 aktuelle og historiske dataindhold om hver enkelt person, der er registreret  

 i CPR.
Det historiske dataindhold går mindst 39 måneder tilbage.
Vejregistret  

 udviser CPRs aktuelle dataindhold om hver enkelt vej eller vejstrækning.
De  

 to registres nærmere folkeregisterindhold, hvorom der henvises til  

 Indenrigsministeriets CPR-instruks til folkeregistrene, er for hver person  

 udskrevet på et CPR-personkort og for hver vej eller vejstrækning på et  

 CPR-vejkort, der opbevares som kartoteker i folkeregistret.
Ved ændring i  

 CPRs dataindhold modtager folkeregistret et nyt kartotekskort til nedsættelse  

 i kartoteket i stedet for det hidtidige kort.
CPR-personkortet § 5.  CPR-personkortet er en udskrift fra CPR af en  

 række aktuelle oplysninger, såsom personnummer, navn, stilling, bopæl,  

 civilstand med myndighed og dato, statsborgerret, fødselsregistreringssted,  

 folkekirkeforhold, umyndiggørelse med myndighed og dato, ægtefælle- og  

 slægtskabshenvisninger, adressebeskyttelse, dato for sidste flytning og for  

 tilflytning til kommunen.
CPR-personkortet indeholder endvidere historiske  

 oplysninger, såsom adresse-, civilstands- og navneregistreringer samt  

 personnumre sat ud af kraft.
 Stk. 2.  For personer, der fraflytter kommunen, afgår  

 ved døden, udvandrer eller forsvinder, opbevares et CPR-afgangspersonkort i  

 afgangsregistret, jf. dog § 10, stk. 1, nr. 4.
Stk. 3.  CPR-personkort anbringes i personnummerorden,  

 navneorden eller vejorden.
CPR-afgangspersonkort bør normalt være anbragt i  

 samme orden som de aktuelle CPR-personkort.
 Stk. 4.  Folkeregistre med terminaladgang til CPR kan  

 vælge at modtage oplysning om personer, der fraflytter kommunen, afgår ved  

 døden, udvandrer eller forsvinder, jf. stk. 2, på anmærkningsliste.
CPR-vejkortet § 6.  CPR-vejkortet indeholder oplysninger om vejkode,  

 vejnavn og vejens placering i forskellige administrative inddelinger m.v.  

 CPR-vejkortene opbevares i vejkodeorden/alfabetisk vejnavneorden.
Indgangsnøgler til CPR-personkortregistret § 7.  CPR-personkortregistret kan suppleres med  

 indgangsnøgler i personnummerorden, navneorden og/eller adresseorden, hvorved  

 en persons CPR-personkort kan fremfindes alene ved oplysning om den  

 pågældendes personnummer, navn eller adresse.
Indgangsnøgler udskrives fra  

 CPR.
 Stk. 2.  Folkeregistre, som ikke har adgang til CPR  

 og/eller de kommunale EDB-centralers persondatasystemer, har pligt til at  

 supplere CPR-personkortregistret med de i stk. 1 nævnte indgange til  

 CPR-personkortene.
Terminalanvendelse § 8.  Folkeregistrene har terminaladgang til CPR-data  

 i de kommunale EDB-centraler og i CPR, i overensstemmelse med de for de  

 enkelte EDB-registre fastsatte forskrifter.
 Opbevaring og anvendelse af mikrofilm (mikrofiche), jf. forskrifterne for  

 CPR.
§ 9.  Folkeregistre, der anvender mikrofilm  

 (mikrofiche), udskrevet fra CPR, skal sikre, at de opbevares i et specielt  

 sikret boksrum, når de ikke benyttes.
Ved udskiftning af mikrofilm  

 (mikrofiche) skal det hidtidige eksemplar destrueres under betryggende  

 forhold, senest 1 måned efter udskiftningen.
 Stk. 2.  Videregivelse af det i stk. 1 nævnte materiale  

 må kun ske efter indhentet tilladelse fra Indenrigsministeriet, Afdelingen  

 for Personregistrering.
Opbevaring og kassation af folkeregistermateriale, jf.  

 Indenrigsministeriets bekendtgørelse om kassation i kommunernes arkiver § 10.  Bevares skal:
 Stk. 2.  Kasseres må:
 Stk. 3.  Hovedregisterkort, afgangsregisterkort og  

 navneregisterkort kan overføres til mikrofilm (mikrofiche). Mikrofilm  

 (mikrofiche) skal foreligge i 2 eksemplarer, hvoraf det ene opbevares i  

 kommunens brandsikre boks, mens det andet afleveres til landsarkivet.  

 Navneregisterkort kan herefter makuleres, medens hovedkort og afgangskort  

 afleveres til landsarkivet.
 Bopælsattester m.v.
§ 11.  Folkeregistrene udfærdiger bopælsattester i  

 henhold til § 13 i bekendtgørelse om folkeregistrering.
Af bopælsattesten  

 skal tydeligt fremgå, hvem i folkeregistret der har underskrevet denne,  

 eventuelt ved stempling eller maskinskrivning af den pågældendes navn.
 Stk. 2.  En bopælsattest må kun omfatte een person og må  

 ikke indeholde oplysning om personnummer, medmindre attesten er til offentlig  

 brug eller rekvirenten anmoder derom.
Stk. 3.  Hvis en person (myndighed) ønsker at få  

 dokumenteret de enkelte adresser, som den pågældende har haft i kommunen, og  

 kommunen ikke ud fra egne arkiver m.v. kan angive de ønskede adresser, kan  

 folkeregistret, hvis dette ikke har terminaladgang til CPR, indsende en  

 rekvisition til »Historisk CPR-Arkiv« til Indenrigsministeriet,  

 Afdelingen for Personregistrering.
Arkivet går tilbage til 1971.
 Stk. 4.  Den i stk. 3 anførte rekvisition til eller  

 opslag i »Historisk CPR-Arkiv« kan også anvendes ved udfærdigelse  

 af dokumentation for registreringen i CPR af tidligere navn og civilstand.  

 Indenrigsministeriet foretrækker imidlertid, at de pågældende i disse  

 tilfælde henvises til vedkommende grundregistrerende myndighed.
Flytninger Anmeldelse om flytning § 12.  Fra private personer modtager folkeregistrene  

 anmeldelser om flytninger indenfor kommunen, om flytninger til kommunen, og  

 om flytninger fra kommunen til udlandet eller Færøerne.
Flytteanmeldelsen  

 skal indeholde oplysning om den flyttendes personnummer, fulde navn, ny  

 adresse, hidtidige adresse og flyttedato.
Folkeregistret afgør om flytning  

 kan registreres.
 Stk. 2.  Ved anmeldelsen udfærdiger folkeregistret på  

 forlangende en kvittering for anmeldelsen, som udleveres til anmelderen eller  

 tilsendes denne vederlagsfrit.
 § 13.  Fra CPR vil folkeregistrene modtage  

 CPR-personkort for de i § 21, stk. 1 og stk. 4 anførte værnepligtige m.v.,  

 samt CPR-afgangspersonkort for personer, der er fraflyttet kommunen.  

 Folkeregistre med terminaladgang til CPR kan vælge at modtage oplysning om  

 personer, der fraflytter kommunen, på anmærkningsliste.
Flytning til en sommerhusadresse § 14.  Modtager folkeregistret en anmeldelse om  

 flytning til en sommerhusadresse, har folkeregistret pligt til skriftligt at  

 gøre de(n) der tilmeldes på adressen opmærksom på, at det er forbudt og  

 forbundet med strafansvar at anvende et sommerhus til overnatning i perioden  

 1. oktober til 31. marts, bortset fra overnatning i forbindelse med  

 kortvarige ferieophold, week-ends el.lign., jf. miljøministeriets  

 lovbekendtgørelse nr. 357 af 15. juli 1985 om sommerhuse og campering m.v.  

 Ved kortvarige ferieophold forstås højst 3-4 uger.
Opholdet kan ikke anses  

 for afbrudt ved nogle enkelte overnatninger andetsteds.
 Stk. 2.  Hvis det ikke er ejeren af sommerhuset, der  

 tilmelder sig folkeregistret, bør ejeren samtidig underrettes om, at der har  

 fundet en tilmelding sted.
Stk. 3.  Ved den skriftlige underretning henvises til  

 den i stk. 1 nævnte lovbekendtgørelse fra miljøministeriet.
Hvorvidt eventuel  

 videre vejledning skal foretages af folkeregistret eller anden kommunal  

 forvaltningsgren, må fastlægges af kommunalbestyrelsen.
Tilflytning fra de nordiske lande eller Færøerne § 15.  Registrering af ikke-nordiske statsborgere er  

 betinget af, at de også kan registreres efter reglerne i § 16.
 Stk. 2.  Når der anmeldes flytning fra Finland, Island,  

 Norge, Sverige eller Færøerne, afleverer den flyttende de af den lokale  

 registreringsmyndighed i vedkommende nordiske land eller Færøerne udstedte  

 internordiske flyttepapirer (flytteattest og flyttebevis). Registrering skal  

 foretages, såfremt den pågældende skal opholde sig her i landet for et  

 tidsrum af mere end 6 måneders varighed, og kan foretages i tilfælde, hvor  

 den flyttende anmoder om registrering i folkeregistret i forbindelse med  

 ophold af mere end 3 måneders varighed.
Stk. 3.  Hvis den anmeldende ikke er i besiddelse af  

 internordiske flyttepapirer, indfordrer folkeregistret straks de nævnte  

 papirer fra den lokale registreringsmyndighed i vedkommende nordiske land  

 eller Færøerne.
Indrapportering af flytning til CPR skal afvente modtagelse  

 af de internordiske flyttepapirer.
Foreligger de nævnte papirer ikke senest  

 14 dage efter, at disse er indfordret fra den lokale registreringsmyndighed i  

 vedkommende land eller Færøerne, foretages registrering i CPR på grundlag af  

 dokumentation i legitimationspapirer (pas og lignende), herunder om  

 statsborgerret, samtidig med at den lokale registreringsmyndighed i  

 udflytningslandet underrettes om registreringen og registreret  

 indflytningsdato samt påny anmodes om udstedelse af internordiske  

 flyttepapirer.
Ved modtagelse af internordiske flyttepapirer foretager  

 folkeregistret på grundlag af de på flytteattesten angivne oplysninger  

 eventuel korrektion af registreringen i CPR.
Stk. 4.  Efter foretagen registrering tilbagesendes det  

 internordiske flyttebevis straks til den registreringsmyndighed, der har  

 udstedt det internordiske flyttesæt påført oplysning om registreret  

 tilflytningsdato.
Hvis den flyttendes adresse ikke er korrekt angivet på  

 flyttebeviset, anføres den korrekte adresse inden tilbagesendelsen.
Stk. 5.  Finder folkeregistret, at den anmeldende skal  

 registreres i en anden kommune her i landet, påtegnes flytteattesten med en  

 henvisning til vedkommende folkeregister.
Skal den anmeldende ikke  

 registreres her i landet, underrettes den anmeldende herom og flyttebeviset  

 tilbagesendes straks med påtegning herom til den lokale  

 registreringsmyndighed i vedkommende nordiske land eller Færøerne, mens  

 flytteattesten beholdes af folkeregistret.
Stk. 6.  En tilflytter fra et nordisk land skal give  

 oplysning om tidligere medlemskab af den danske folkekirke, eller nuværende  

 medlemskab af et evangelisk-luthersk trossamfund og i bekræftende fald  

 registreres som medlem af folkekirken.
Kirkerne i de nordiske lande er  

 evangelisk-lutherske.
Der henvises i øvrigt til § 16, stk. 3.
 Stk. 7.  En tilflytter fra Færøerne skal registreres som  

 medlem af folkekirken, såfremt den pågældende tilhører folkekirken på  

 Færøerne.
Tilflytning fra udlandet i øvrigt § 16.  Enhver, der fra Færøerne eller udlandet tager  

 ophold i en kommune, skal tilmeldes folkeregistret.
Undtaget herfra er alene  

 personer, som skal opholde sig her i landet for et tidsrum af under 3  

 måneder.
Stk. 2.  Når der anmeldes tilflytning fra udlandet i  

 øvrigt, fremskaffes oplysninger om den flyttende, jf.
Indenrigsministeriets  

 bekendtgørelse om folkeregistrering, § 5, stk. 3, ved at denne udspørges,  

 ligesom legitimationspapirer (pas og lignende) gennemses.
Fornøden  

 dokumentation for de opgivne oplysninger skal afkræves tilflytteren.
Ved  

 passets forevisning foretages i dette notering af den pågældendes danske  

 personnummer, hvorefter passet afstemples med folkeregistrets stempel.
Stk. 3.  Tilflytteren skal endvidere give oplysning om  

 tidligere medlemskab af den danske folkekirke eller nuværende medlemskab af  

 et evangelisk-luthersk trossamfund og i bekræftende fald registreres som  

 medlem af folkekirken.
Normalt vil kun indvandrere, der stammer fra et af de  

 nordeuropæiske lande eller Nordamerika opfylde betingelserne for medlemskab  

 af folkekirken.
Vejledning vedrørende et trossamfunds karakter som  

 evangelisk-luthersk kan fås ved henvendelse til folkekirkens præster eller  

 Kirkeministeriet.
Stk. 4.  Folkeregistret skal, før en indvandring af en  

 ikke-nordisk statsborger registreres, konstatere, at en af nedennævnte  

 betingelser (1. a eller b - eller 2. a eller b - eller 3) er opfyldt.
For  

 folkeregistre i Grønland skal en af de nedennævnte betingelser (2. a eller b  

 - eller 3) være opfyldt.
Når en EF-statsborger kan registreres, kan registrering også ske af hans  

 familiemedlemmer uden forevisning af opholdstilladelse/opholdsbevis.
Som  

 familiemedlemmer anses uanset familiemedlemmets nationalitet:
 EF-statsborgerens ægtefælle og ægtefællernes efterkommere, der er under 21  

 år, eller som forsørges af den pågældende.
 Personer, der er beslægtede i opstigende linie med EF-statsborgeren eller  

 dennes ægtefælle, når de forsørges af den pågældende.
Visum og/eller fastsat udrejsefrist indført i pas kan normalt ikke  

 sidestilles med opholdstilladelse.
Spørgsmålet om tilmelding til  

 folkeregistret må forelægges Indenrigsministeriet, Afdelingen for  

 Personregistrering, til afgørelse, hvis en tildelt udrejsefrist medfører ret  

 til ophold i landet i mere end 3 måneder.
Stk. 5.  Registrering af en genindvandring af en  

 ikke-nordisk statsborger må kun finde sted, når betingelserne for  

 førstegangsindvandring (§ 16 stk. 1-4) er opfyldt.
Registrering må dog ikke  

 finde sted på grundlag af den ved førstegangsindvandringen gældende  

 opholdstilladelse/opholdsbevis, medmindre Direktoratet for Udlændinge har  

 oplyst, at opholdstilladelsen/opholdsbeviset ikke er bortfaldet.
Flytning til et andet nordisk land eller Færøerne § 17.  Når der anmeldes flytning til Finland, Norge,  

 Island, Sverige eller Færøerne, udfyldes et sæt internordiske flyttepapirer,  

 hvoraf flytteattest og flyttebevis udleveres den, der anmelder flytningen,  

 medens genparten af flytteattesten opbevares i folkeregistret.
 Stk. 2.  I tilfælde, hvor flytning ikke er anmeldt  

 overfor folkeregistret og flyttepapirer derfor ikke er udstedt, skal  

 folkeregistret på forlangende straks fremsende et sæt internordiske  

 flyttepapirer, der skal være den lokale registreringsmyndighed i vedkommende  

 nordiske land eller Færøerne i hænde senest 14 dage efter, at disse er  

 rekvireret.
 Stk. 3.  Såfremt en person har opgivet den hidtidige  

 bopæl i forbindelse med folkeregistrets udstedelse af internordiske papirer,  

 forbliver denne stående i kommunen og registreres under de hertil fastsatte  

 vejkoder, jf. § 23, indtil folkeregistret modtager underretning om eventuel  

 registrering i et nordisk land eller Færøerne fra vedkommende lokale  

 registreringsmyndighed, jf. stk. 5-7.
 Stk. 4.  Spørgsmålet om hvorvidt en person efter den  

 internordiske flytteoverenskomst skal registreres som bosat i  

 indflytningslandet, afgøres efter indflytningslandets lovgivning, jf. den  

 internordiske overenskomst.
Stk. 5.  Når folkeregistret modtager underretning på  

 flyttebevis fra registreringsmyndigheden i vedkommende nordiske land eller  

 Færøerne om, at en person er registreret som bosat i vedkommende land eller  

 Færøerne, foretages indberetning af udvandringen til CPR.
Som dato for  

 udvandring i CPR benyttes den på flyttebeviset angivne registrerede  

 indflytningsdato.
 Stk. 6.  Såfremt folkeregistret fra vedkommende lokale  

 registreringsmyndighed modtager underretning om, at en person ifølge de  

 dergældende regler ikke registreres som bosat i landet, forbliver den  

 pågældende stående som registreret i kommunen, eventuelt under de hertil  

 fastsatte vejkoder, jf. § 23. Har en sådan person ikke ophold i et andet  

 nordisk land eller Færøerne, skal folkeregistret søge den pågældendes  

 registreringsforhold berigtiget efter de derom gældende regler.
Stk. 7.  Er flyttebeviset ikke modtaget senest 1 måned  

 efter opgivet flyttedato, skal folkeregistret henvende sig direkte til den  

 lokale registreringsmyndighed i vedkommende land eller Færøerne og søge  

 registreringen af den internordiske flytning berigtiget i overensstemmelse  

 med de almindelige regler om kontrol af folkeregistret.
Det samme gælder, når  

 folkeregistret har grund til at antage, at en registreret person er flyttet  

 til et andet land.
Flytning til udlandet i øvrigt § 18.  Når der anmeldes flytning til udlandet i  

 øvrigt, foretages indberetning herom til CPR.
Hvis adressen i udlandet er  

 bekendt, skal denne indrapporteres til CPR.
Midlertidigt ophold i udlandet § 19.  Hvis en person, som bevarer bopælen her i  

 landet, midlertidigt (under 6 måneder) tager ophold i udlandet, kan adressen  

 indrapporteres som supplerende adresse til CPR.
Fængsels- og hæftedømte og personer, der i henhold til straffelovens §§ 68-70 eller efter den grønlandske kriminallov er anbragt i institution eller anstalt § 20.  Når en person indsættes i arresthus til  

 strafudståelse, påhviler det vedkommende arrestinspektør, hvis den effektive  

 opholdstid vil vare mere end 3 måneder, straks at give folkeregistret, hvor  

 den pågældende angiver at være registreret, meddelelse om indsættelsen i  

 vedkommende arresthus samt om datoen herfor.
Samme oplysninger gives af  

 vedkommende institution m.v., når indsættelse finder sted i en af  

 kriminalforsorgens anstalter uden forudgående indsættelse i arresthus, samt  

 når retten har truffet bestemmelse om anbringelse i hospital for  

 sindslidende, i institution for åndssvage, i egnet hjem eller institution til  

 særlig pleje eller forsorg eller i forvaring eller i anstalt. 1. og 2. pkt.  

 gælder tilsvarende ved overflytninger under strafudståelsen fra en anstalt  

 til en anden anstalt.
Stk. 2.  Findes den pågældende ikke registreret i  

 folkeregistret, videresendes meddelelsen til folkeregistret i den kommune,  

 hvor den pågældende er registreret.
Findes den pågældende ikke registreret i  

 noget folkeregister, videresendes meddelelsen til folkeregistret i  

 opholdskommunen, hvor den pågældende registreres.
I alle tilfælde underrettes  

 institutionen om videresendelsen.
 Stk. 3.  Institutionsadressen kan til CPR indrapporteres  

 som supplerende adresse.
Stk. 4.  Er den pågældende gift eller bor i hjemmet hos  

 sine forældre, følges under opholdet ægtefællens eller forældrenes  

 flytninger, hvis disse anmelder flytning for den pågældende.
Anmeldes der  

 under opholdet flytning for den pågældende til en anden kommune, må  

 folkeregistret underrette institutionen m.v. om flytningen og videresende den  

 i stk. 1 nævnte meddelelse til folkeregistret i tilflytningskommunen.
Stk. 5.  Melder de i stk. 4 nævnte pårørende flytning  

 uden at anmelde flytning for den anbragte, forbliver denne stående i kommunen  

 og registreres under de hertil fastsatte vejkoder, hvis bopælen må anses for  

 opgivet, jf. § 23. Stk. 6. Når løsladelse (udskrivning) finder sted,  

 vil folkeregistret modtage meddelelse herom fra vedkommende institution.
Hvis  

 meddelelsen tillige indeholder oplysning om flytning til en anden kommune,  

 videresendes meddelelsen til folkeregistret i denne kommune, der herefter  

 berigtiger flytningen i overensstemmelse med de almindelige regler herom.
 Stk. 7.  Kan den pågældende ikke oplyse, hvor han ved  

 løsladelsen (udskrivningen) vil tage bopæl, hvilket vil fremgå af meddelelsen  

 fra institutionen, forholdes der i overensstemmelse med de almindelige regler  

 om forsvundne.
Værnepligtiges flytninger § 21.  For værnepligtige, der indkaldes til aftjening  

 af værnepligtens første samlede uddannelse i forsvaret eller  

 civilforsvarskorpset, samt for personer, som antages til frivillig tjeneste i  

 forsvaret eller civilforsvarskorpset uden tidligere at have aftjent  

 værnepligt, indberettes indkaldelsen af Forsvarskommandoen henholdsvis  

 Civilforsvarsstyrelsen direkte til CPR.
Stk. 2.  Ved indkaldelse til udførelse af civilt arbejde  

 eller til udførelse af bistandsarbejde i udviklingslande påhviler det den  

 værnepligtige under forevisning af indkaldelsesordren at foretage anmeldelse  

 om indkaldelsen til det folkeregister, i hvilket han er optaget.
Ved  

 anmeldelsen påføres indkaldelsesordren følgende påtegning: »Noteret  

 (dato) i (folkeregistrets navn)» samt underskrift.
Tjenestestedets  

 adresse kan indrapporteres til CPR som supplerende adresse.
 Stk. 3.  Er den indkaldte værnepligtige gift,  

 samlevende, eller bor den pågældende hjemme hos sine forældre, følger den  

 pågældende under aftjeningen af værnepligten ægtefællens (samleverens) eller  

 forældrenes flytninger.
 Stk. 4.  For de i stk. 1 nævnte værnepligtige vil  

 folkeregistret efter udløbet af den almindelige periode for meniges aftjening  

 af værnepligt, modtage CPR-personkort, hvor oplysning om værnepligt i feltet  

 for supplerende adresse er slettet.
 Stk. 5.  Ved hjemsendelse af de i stk. 2 nævnte  

 værnepligtige samt for værnepligtige, der fortsætter aftjeningen af  

 værnepligt som befalingsmænd, og for værnepligtige, der hjemsendes inden  

 udløbet af den første samlede uddannelse i forsvaret eller  

 civilforsvarskorpset, vil folkeregistret modtage underretning fra de  

 pågældende selv om hjemsendelsen, og om hvor de har bopæl.
Fiskeres og søfolks på- og afmønstring § 22.  For personer, der påmønstrer et dansk  

 registreret skib og samtidig opgiver bopæl her i landet uden at tage bopæl i  

 udlandet, vil folkeregistret modtage meddelelse om påmønstringen.
De  

 pågældende indberettes til CPR under de hertil fastsatte vejkoder, jf. § 23.  

 Tages der bopæl i udlandet, gælder de almindelige regler om fraflytning til  

 udlandet.
Stk. 2.  For personer, der påmønstrer et udenlandsk  

 registreret skib og samtidig opgiver bopæl her i landet, vil folkeregistret  

 ligeledes modtage meddelelse om påmønstringen.
I dette tilfælde foretages  

 indberetning til CPR på tilsvarende måde som ved fraflytninger til udlandet.
 Stk. 3.  For personer, der er bosatte i udlandet, og som  

 påmønstrer et dansk registreret skib, er anmeldelse til skattevæsenet  

 tilstrækkelig.
 Stk. 4.  Når de i stk. 1 nævnte personer afmønstrer,  

 berigtiges flytningen i overensstemmelse med de almindelige regler herom.
Fortsat registrering i særlige tilfælde § 23.  Hvis en person opgiver sin hidtidige bopæl og  

 samtidig indsættes til strafudståelse, eller institutionsanbringes, indkaldes  

 til aftjening af værnepligt (jf. § 21), eller påmønstrer et dansk registreret  

 skib (jf. § 22, stk. 1), indrapporteres den pågældende under de hertil  

 fastsatte vejkoder (større end 9900) til CPR.
 Stk. 2.  På samme måde behandles tilfælde, hvor en  

 person efter at være kommet i en af de i stk. 1 nævnte situationer senere  

 opgiver sin hidtidige bopæl.
 Stk. 3.  Registrering under de hertil fastsatte vejkoder  

 (større end 9900) i CPR finder endvidere sted i tilfælde, hvor en person har  

 opgivet den hidtidige bopæl i forbindelse med folkeregistrets udstedelse af  

 internordiske flyttepapirer, jf. § 17, stk. 3, eller ikke registreres ved  

 ophold i et andet nordisk land, jf. § 17, stk. 6.
Forsvundne personer § 24.  Når det ved revision af folkeregistret eller i  

 øvrigt viser sig, at en i registret optaget person ikke længere findes på den  

 anførte adresse, og opholdsstedet efter foretagen omhyggelig eftersøgning,  

 der om fornødent kan ske ved politiets hjælp, ikke kan findes, betragtes den  

 pågældende som forsvunden og indberettes som sådan til CPR.
Privates og offentlige myndigheders adgang  

 til at få oplysninger fra Oplysninger til private § 25.  Oplysninger om enkeltpersoner, der i henhold  

 til §§ 13 og 14 i bekendtgørelse om folkeregistrering meddeles private  

 personer eller virksomheder m.v., skal efter forlangende afgives skriftligt.
 Stk. 2.  Gebyr, afkrævet i henhold til § 16 i  

 bekendtgørelse om folkeregistrering tilfalder kommunens kasse.  

 Kommunalbestyrelsen kan forlange udgifterne ved afgivelse af oplysninger til  

 brug for lokale vejvisere refunderet.
 Stk. 3.  Fremsættes der overfor folkeregistret begæring  

 om navn og adresse fra CPR i henhold til § 15, stk. 2, i bekendtgørelse om  

 folkeregistrering, udleveres til den pågældende den i § 17, stk. 2, i  

 bekendtgørelsen omhandlede formular.
 Stk. 4.  Forespørgsler fra udenlandske myndigheder  

 behandles efter reglerne i stk. 1-3, jf. dog den internordiske  

 flytteoverenskomst.
Adressebeskyttelse § 26.  Der ydes adressebeskyttelse i henhold til § 11  

 i Indenrigsministeriets bekendtgørelse om folkeregistrering.  

 Folkeregisterføreren skal søge oplysning om grunden til, at der søges  

 adressebeskyttelse, og notere denne.
Adressebeskyttelsen indberettes straks  

 til CPR, ligesom den pågældendes CPR-personkort afmærkes således, at  

 folkeregistret ved eventuelle forespørgsler om vedkommendes adresse m.v.  

 straks er klar over, at denne ikke må opgives, uanset at der endnu ikke er  

 fremkommet CPR-ændringspersonkort om adressebeskyttelsen.
Stk. 2.  I forbindelse med behandlingen af en anmodning  

 om adressebeskyttelse bør andrageren gøres bekendt med de i stk. 5, 6 og 8  

 anførte bestemmelser.
Det bør endvidere overfor andrageren understreges, at  

 adressebeskyttelsen kun gælder adressen i folkeregistret og CPR, hvorfor den  

 pågældende bedes vejledet om at rette henvendelse til Post- og  

 Telegrafvæsenet, hvis der ønskes adressebeskyttelse hos postvæsenet.
Stk. 3.  Folkeregistret kan i særlige tilfælde, f.eks.  

 ved adoption, yde adressebeskyttelse uden anmodning.
En sådan beskyttet  

 adresse kan ikke udleveres til private, medmindre der er dokumenteret en  

 berettiget interesse heri, og denne interesse ikke kan tilgodeses på anden  

 måde.
Udlevering af en sådan beskyttet adresse kan betinges af den  

 beskyttedes tilladelse.
Adressebeskyttelsen skal i disse særlige tilfælde  

 ophæves, når grundlaget for beskyttelsen bortfalder - ved adoptionsforhold  

 senest når adoptivbarnet bliver myndigt.
 Stk. 4.  Adresser i udlandet på fraflyttede personer  

 skal behandles som beskyttede adresser.
 Stk. 5.  Adressebeskyttelsen kan kun kræves opretholdt  

 for et tidsrum af 1 år efter kravets imødekommelse. Ønskes adressebeskyttelse  

 herudover, skal fornyet anmodning fremsættes overfor folkeregistret.
Stk. 6.  Adressebeskyttelsen gælder kun for adressen i  

 det folkeregister, der har imødekommet en anmodning herom.
Ved flytning til  

 en anden kommune må eventuel anmodning om adressebeskyttelse fremsættes  

 overfor tilflytningskommunens folkeregister.
 Stk. 7.  Til private må ikke gives oplysning om ophold  

 på institutioner m.v. under kriminalforsorgen og psykiatriske afdelinger  

 eller lignende, undtagen i særlige tilfælde, hvor der dokumenteres en retlig  

 interesse heri.
Stk. 8.  En beskyttet adresse kan ikke udleveres til  

 private, dog med undtagelse af en kreditor, hvis dennes krav mod den  

 beskyttede er dokumenteret som forfaldent.
Udleveres en beskyttet adresse til  

 en offentlig myndighed, bør det samtidig meddeles, at adressen er beskyttet.  

 Til afgørelsen af, om en beskyttet adresse kan udleveres, kan folkeregistret  

 indhente en udtalelse fra den beskyttede.
Oplysninger til offentlige myndigheder § 27.  Folkeregistrene skal meddele de oplysninger,  

 som en offentlig myndighed begærer i embeds medfør.
Særlig bemærkes, at  

 politiet til enhver tid efter aftale med folkeregisterføreren skal have  

 adgang til at indhente oplysninger fra folkeregistrene, samt have adgang til  

 at nedsætte spærrekort i registret med den virkning, at politiet underrettes,  

 hvis der sker ændringer i registreringen af vedkommende person.
Stk. 2.  Udlevering af oplysninger om en større kreds af  

 personer fra folkeregistret til offentlige myndigheder, herunder til brug for  

 konkrete forskningsprojekter, kan alene ske med Indenrigsministeriets  

 samtykke.
Udgifter, der er forbundet med udlevering af sådanne oplysninger,  

 kan forlanges refunderet.
Tavshedspligt § 28.  Der påhviler folkeregisterføreren og  

 folkeregistrets personale tavshedspligt med hensyn til folkeregistrets  

 oplysninger.
Udlevering af oplysninger fra folkeregistret kan kun ske i  

 tjenstligt medfør.
Overtrædelse af tavshedspligten straffes efter borgerlig  

 straffelov.
For overtrædelser i Grønland ifaldes ansvar efter den grønlandske  

 kriminallov.
 Stk. 2.  Det må nøje påses, at ingen uvedkommende får  

 adgang til folkeregistret.
Kontrol af folkeregistret Tilsigelse til personlig forklaring § 29.  Hvis oplysninger afgivet i forbindelse med en  

 flytningsanmeldelse er ufyldestgørende, unøjagtige eller indbyrdes  

 modstridende, har anmelderen pligt til på forlangende at afgive personlig  

 forklaring til folkeregisterføreren og for egen regning at fremskaffe de  

 nødvendige attester m.v. til sagens oplysning.
 Stk. 2.  Tilsvarende beføjelser haves over for den, der  

 undlader at foretage en påbudt anmeldelse.
Berigtigelse af til- og fraflytning for personer, der ikke har anmeldt flytning § 30.  Hvis folkeregisterføreren bliver bekendt med,  

 at der i kommunen opholder sig personer, der burde være tilmeldt  

 folkeregistret, eller erfarer folkeregisterføreren, at en person ikke længere  

 er bosat på den registrerede adresse i kommunen, påhviler det  

 folkeregisterføreren af egen drift at søge flytningen berigtiget.
 Stk. 2.  I tilfælde af flytning må den pågældendes  

 registerforhold bringes i orden ved, at det pålægges den tilflyttede at  

 indgive anmeldelse om flytningen.
Stk. 3.  I tilfælde af fraflytning må den pågældende, om  

 fornødent ved politiets hjælp, eftersøges.
Findes den pågældende derved under  

 en anden adresse i kommunen, må fornøden rettelse indberettes til CPR.
Stk. 4.  Oplyses det, at den pågældende har taget bopæl  

 i en anden kommune her i landet, må folkeregistret i denne kommune  

 underrettes.
Dette folkeregister må herefter foranledige flytningsanmeldelse  

 afgivet, jf. stk. 1 og 2. Oplyses det, at den pågældende er rejst til  

 udlandet, forholdes der, hvis den faste bopæl her i landet er opgivet, i  

 overensstemmelse med de almindelige regler for fraflytning til udlandet.
 Stk. 5.  Kan den pågældendes opholdssted trods  

 omhyggelig eftersøgning ikke findes, indberettes den pågældende til CPR efter  

 reglerne om forsvundne.
Stk. 6.  Folkeregisterføreren er beføjet til at  

 berigtige en flytning i folkeregistret og CPR, selv om den pågældende nægter  

 at medvirke hertil.
I så fald skal folkeregistret underrette den pågældende  

 om berigtigelsen og begrundelsen herfor, om klageadgangen i medfør af § 19 i  

 Indenrigsministeriets bekendtgørelse om folkeregistrering samt om, at sagen  

 kan indbringes for domstolene.
I tilfælde, hvor der er uenighed mellem to  

 eller flere folkeregistre om sagens afgørelse, forelægges sagen for  

 Indenrigsministeriet, Afdelingen for Personregistrering.
Anmeldelse af brug af mellemnavn § 31.  Ved siden af egentlig navneforandring kan en  

 person efter skriftlig anmeldelse til folkeregistret anvende de i stk. 2-4  

 nævnte navne som mellemnavn (ved »eget efternavn« forstås det  

 efternavn en person senest har erhvervet på anden måde end ved ægteskab).
Stk. 2.  Bærer anmelderen eget efternavn Stk. 3.  Bærer anmelderen nuværende ægtefælles eget  

 efternavn som giftenavn Stk. 4  Bærer anmelderen en tidligere ægtefælles eget  

 efternavn som giftenavn Stk. 5.  Fremgår et tidligere ført giftenavn ikke af  

 folkeregistret, må anmelderen henvises til at søge dokumentation herfor hos  

 ministerialbogsføreren i nuværende bopælssogn, vielsesmyndigheden eller  

 statsamtet. Ønskes anvendelsen af anmelderens eget efternavn som mellemnavn  

 påført vielsesattesten, må der rettes henvendelse til ministerialbogsføreren  

 i nuværende bopælssogn eller vielsesmyndigheden.
En anmodning om brug af  

 mellemnavn, der er betinget af at ægteskabet består, kan imødekommes indtil  

 datoen for skilsmisse, ægteskabets omstødelse eller ægtefællens dødsdato.
 Stk. 6.  De i stk. 1 omtalte anmeldelser kan kun  

 indberettes som adresseringsnavn til CPR.
 Stk. 7.  Et adresseringsnavn indberettet til CPR kan  

 fortsat anvendes, uanset senere ændring i civilstand eller ægtefælles navn.
Straffebestemmelser § 32.  I medfør af lov om folkeregistrering straffes  

 den, der tilsidesætter sin anmeldelses- eller oplysningspligt overfor  

 folkeregistret, eller som afgiver urigtige oplysninger til folkeregistret,  

 med bøde.
Stk. 2.  I sager om overtrædelse af anmeldelsespligten  

 vedrørende flytninger og tilsidesættelse af de til husejere, lejere m.fl.  

 givne pålæg om at meddele folkeregistret, hvem der flytter til eller fra de  

 pågældendes ejendomme eller lejligheder, kan kommunalbestyrelsen i den  

 kommune, hvor vedkommende bor eller opholder sig, tilkendegive den  

 pågældende, at sagen kan afgøres uden retslig forfølgning.
Det er en  

 forudsætning herfor, at sagen ikke skønnes at ville medføre højere bøde end  

 600 kr., og at den pågældende erkender sig skyldig i overtrædelsen og  

 erklærer sig rede til, indenfor en nærmere angiven frist, der efter begæring  

 kan forlænges, at betale en i tilkendegivelsen angivet bøde.
Ved  

 fastsættelsen af bøden bør der tages hensyn til den pågældendes økonomiske  

 forhold og forseelsens grovhed.
 Stk. 3.  Tilkendegivelsen skal indeholde den pågældendes  

 fulde navn, fødselsdato eller personnummer, adresse, en beskrivelse af de  

 tidsmæssige og faktiske omstændigheder ved overtrædelsen samt henvisning til  

 de(n) overtrådte bestemmelse(r) i bekendtgørelsen om folkeregistrering samt  

 til § 11 i lov om folkeregistrering, jf. lovbekendtgørelse nr. 508 af 14.  

 september 1978.
 Stk. 4.  Skønnes det, at overtrædelsen vil medføre  

 højere bøde end 600 kr., eller kan den pågældende ikke erklære sig skyldig i  

 overtrædelsen eller ikke erklære sig rede til at betale den angivne bøde,  

 overgives sagen til politimesteren til videre foranstaltning.
Stk. 5.  Betales en for kommunalbestyrelsen vedtaget  

 bøde ikke rettidigt, kan den inddrives ved udpantning.
Inddrivelsen foretages  

 af den kommunale pantefoged.
Indgår bøden ikke, kan sagen overgives til  

 politimesteren med anmodning om, at den pågældende indsættes til afsoning af  

 bøden.
Anmodning om indsættelse til afsoning bør kun undtagelsesvis  

 fremsættes.
 Stk. 6.  Betales en for en grønlandsk kommunalbestyrelse  

 vedtaget bøde ikke rettidigt, kan sagen overgives til politimesteren til  

 videre foranstaltning.
Stk. 7.  Bøder for overtrædelse af  

 folkeregisterlovgivningen tilfalder kommunens kasse, hvis de er vedtaget  

 overfor kommunalbestyrelsen.
I andre tilfælde tilfalder bøderne statskassen.
Ikrafttrædelse § 33.  Nærværende cirkulære træder i kraft den 1.  

 januar 1990. Samtidig ophæves Indenrigsministeriets cirkulære nr. 51 af 15.  

 maj 1986 om folkeregistrering.
