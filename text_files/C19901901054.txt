 I Arbejdsskadestyrelsens bekendtgørelse af 4. januar 1990 er fastsat de  

 reguleringer, der med virkning fra den 1. april 1990 skal ske af de årsløns-  

 og erstatningsbeløb, der er nævnt i loven.
 Beløbene er fastsat i forhold til stigningen i ugelønnen fra april kvartal  

 1976 til april kvartal 1989. Den gennemsnitlige timeløn i april kvartal 1976  

 var 3.415 øre og i april kvartal 1989 8.867 øre, og det sædvanlige ugentlige  

 antal arbejdstimer var 40 i april kvartal 1976 og 38 i april kvartal 1989.
 Ugelønnen er således steget med 146,7 pct. i forhold til april kvartal  

 1976, hvilket medfører følgende forhøjelser fra 1. april 1990:
 a. maksimumbeløbet for årsløn (ASL § 37, stk. 3) forhøjes til 265.000 kr.
 b. minimumsbeløbet for årsløn (§ 37, stk. 4) forhøjes til 98.500 kr.
 c. årslønnen for personer, forsikret efter § 8 (§ 37, stk. 5), forhøjes  

 til 98.500 kr.
 d. ydelsen for en meengrad på 100 pct. (§28, stk. 3) forhøjes til 32.000  

 kr.
 e. overgangsbeløbet ved dødsfald (§ 30, stk. 1) forhøjes til 84.000 kr.
 Den højeste timefortjeneste, der kan anvendes til erstatning for tabt  

 arbejdsfortjeneste ved lægeundersøgelser m.v. (§ 21, stk. 2), forhøjes til  

 136,74 kr.
I ARBEJDSSKADER INDTRUFFET 1. APRIL 1990 ELLER SENERE.
 Løbende ydelser for erhvervsevnetab og forsørgertab beregnes af den  

 fastsatte årsløn.
 Kapitalerstatninger for erhvervsevnetab beregnes som årsløn x 4/5 x  

 erhvervsevnetabsprocent x kapitaliseringsfaktoren på afgørelsestidspunktet.
 Meenerstatninger beregnes som 32.000 kr. x meengraden x  

 kapitaliseringsfaktoren på afgørelsestidspunktet.
 Eksempler på beregning af erstatning.
1. Løbende ydelser: a.
Erhvervsevnetab:
 Skadedato 1. maj 1990, afgørelse 1. februar 1991, årsløn 170.000 kr.,  

 erhvervsevnetab 65%.
Årlig ydelse: 170.000 x 4/5 x 0,65 = 88.400 kr., der forhøjes til nærmeste  

 med 12 delelige kronebeløb: 88.404 kr.
Månedlig ydelse: 7.367 kr.
b.
Forsørgertab: 30% erstatning - årsløn 158.500 kr.
Årlig ydelse 158.500 x 0,30 = 47.550 kr., der forhøjes til nærmeste med 12  

 delelige kronebeløb: 47.556 kr.
Månedlig ydelse: 3.963 kr.
 2. Kapitalerstatninger:
 Skadedato 1. maj 1990, afgørelse 1. februar 1991, årsløn 170.000 kr.,  

 erhvervsevnetab 25%, meen 20%, alder ved afgørelsen 35 år (m).
a.
Erhvervsevnetab: 170.000 x 4/5 x 0,25 x 9,855 = 335.070 kr.
b.
Meen: 32.000 x 0,20 x 10,044 = 64.282 kr.
 Til brug ved fremtidig regulering af løbende ydelser for erhvervsevnetab  

 og forsørgertab i forbindelse med arbejdsskader indtruffet den 1. april 1990  

 eller senere beregnes grundlønnen (§ 37, stk. 6) ved at multiplicere den  

 fastsatte årsløn med 107.500/265.000. Beløbene afrundes til hele kroner.
 I tabel 1.90 er anført eksempler på beløb for grundløn.
 Herefter beregnes en grundydelse, som er grundlønnen x 4/5 (kun  

 erhvervsevnetab) x procent.
II ARBEJDSSKADER INDTRUFFET I TIDEN 1. APRIL 1987 - 31. MARTS 1990.
 1. Løbende ydelser for erhvervsevnetab og forsørgertab  

 beregnes som grundydelse, jf. ovenfor, med tillæg af 146,7%.
 Eksempler på beregning af erstatning:
a.
Erstatning for erhvervsevnetab:
 Skadedato 1. maj 1987, årsløn 170.000 kr. og erhvervsevnetab 65%.
 Grundløn: 170.000 x 107.500/231.500 = 78.942 kr.
Årlig ydelse: 78.942 x 4/5 x 0,65 x 2,467 = 101.269,96 kr. som forhøjes  

 til nærmeste med 12 delelige kronebeløb 101.280 kr.
Månedlig ydelse: 8.440  

 kr.
b.
Erstatning for tab af forsørger:
 Skadedato 1. maj 1988, årsløn 200.000 kr.
 Grundløn: 200.000 x 107.500/248.000 = 86.694 kr.
Årlig ydelse: 86.694 x 0,30 x 2,467 = 64.162,23 kr., som forhøjes til  

 nærmeste med 12 delelige kronebeløb: 64.164 kr.
Månedlig ydelse 5.347 kr.
 2. Kapitalerstatninger.
Kapitalerstatninger beregnes som om arbejdsskaden var indtruffet på  

 afgørelsens tidspunkt (§ 38, stk. 4) Skadedato 1. maj 1989, afgørelse 1. februar 1991, årsløn 160.000 kr.,  

 erhvervsevnetab 15%, meen 20%, alder ved afgørelsen: 50 år (m).
a.
Erstatning for erhvervsevnetab.
 Grundløn 160.000 x 107.500/258.500 = 66.538 kr.
Ydelse: 66.538 x 4/5 x 0,15 x 2,467 = 19.697,91 kr. årlig Erstatning: 19.697,91 x 8,381 = 165.089 kr.
b.
Erstatning for meen 32.000 x 0,20 x 9,204 = 58.906 kr.
c.
Overgangbeløb ved dødsfald.
 Dødsfald den 1. december 1989.
 Afgørelse 1. december 1990: 84.000 kr.
III ARBEJDSSKADER INDTRUFFET I TIDEN 1. APRIL 1978 - 31. MARTS 1987.
 Erstatninger for erhvervsevnetab beregnes som ovenfor under II, idet dog  

 erstatningsniveauet er 3/4 i stedet for 4/5.
 Eksempel:
 Arbejdsskade 1. maj 1986 - afgørelse 1. juni 1990:
Årsløn 170.000 kr. - erhvervsevnetab 15% Alder ved afgørelsen: 35 år (m).
 Erhvervsevnetab:
Grundløn: 170.000 x 107500/219500 = 83.257 Ydelse: 83.257 x 3/4 x 0,15 x 2.467 = 23.106,94 kr. årlig.
 Erstatning 23.106,94 x 9,855 = 227.719 kr.
Grundbeløbet for de få meenerstatninger, der efter tidligere afgørelser  

 udbetales som løbende ydelse er den fastsatte meengrad x 13.000 kr.
Ved en  

 meengrad på 65% er grundbeløbet således 0,65 x 13.000 = 8.450 kr.
Ydelsen  

 udbetales med grundbeløbet, forhøjet med 146,7%. Eksempel:
 8.450 kr. x 2,467 = 20.846,15 kr. årlig, der forhøjes til nærmeste med 12  

 delelige kronebeløb: 20.856 kr., svarende til 1.738 kr. månedlig.
 Kapitalerstatninger for meen beregnes, som om arbejdsskaden var indtruffet  

 på afgørelsens tidspunkt, jf. ovenfor under II.
Overgangsbeløbet ved dødsfald indtruffet før 1. april 1987 udgør 42.000  

 kr.
Såfremt dødsfaldet er indtruffet 1. april 1987 eller senere udgør  

 overgangsbeløbet 84.000 kr.
IV ULYKKESTILFÆLDE INDTRUFFFET I TIDEN 1. OKTOBER 1933 - 31. MARTS 1978.
 Løbende renter, der udbetales efter ulykkesforsikringsloven, forhøjes fra  

 1. april 1990 med 146,7% af den efter arbejdsskadeforsikringslovens § 66,  

 stk. 1, fastsatte grundrente.
 Beløbet forhøjes til nærmeste med 12 delelige kronebeløb, således at den  

 månedlige rente udbetales i hele kroner.
 I tabel II. 90 er anført en række eksempler på løbende renter for  

 ulykkestilfælde, indtruffet i tiden 1. oktober 1947 - 31. marts 1978, og hvor  

 årslønnen har været fastsat til det maksimale beløb på ulykkestilfældets  

 tidspunkt.
 Det påhviler forsikringsselskaberne og -forbundene samt arbejdsgivere, der  

 er fritaget for afgive risikoen efter loven, at regulere løbende ydelser, som  

 er tilkendt før 1. april 1990. Med hensyn til løbende ydelser, tilkendt den  

 1. april 1990 eller senere, vil det fremgå af sikringsstyrelsens kendelse,  

 hvilke beløb der skal udbetales.
V ERSTATNING FOR BRILLESTEL.
 Maksimumtaksten for brillestel er for skader indtruffet den 1. april 1990  

 eller senere, 630 kr.
VI GEBYR EFTER LOVENS § 62.
 For udtalelser efter lovens § 62 fastsættes gebyret til 3.500 kr.
 Gebyret indbetales samtidig med anmodning om udtalelsen.
Arbejdsskadestyrelsen januar 1990 Ole Behn /Arne Karlsen Tabel 1 GRUPPE 90 LØNBELØB Grundløn (* 1) svarende til den arbejdsskadeforsikringslovens paragraf 37 fastsatte årsløn og gældende for arbejdsskader, indtruffet i det tidsrum, hvor maksimumbeløbet for årsløn er 265.000 ------------------------------------------------------------------- Grundløn = fastsat årsløn x 107.500 / 265.000 Tabel II GRUPPE 90 Regulerede rentebeløb efter ulykkesforsikringsloven.
 Renter for ulykkestilfælde indtruffet i tiden 1. oktober 1947 - 31.
marts 1978, hvor årslønnen har været fastsat til det maksimale beløb på ulykkestilfældets tidspunkt.
