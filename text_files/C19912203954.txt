 Hermed fremsendes aftale af 25. marts 1991 mellem Undervisningsministeriet  

 og Dansk Teknisk Lærerforening om vilkår for lærere, der udfører  

 praktikpladskompenserende undervisning, idet bemærkes, at aftalen kun gælder  

 hvis det er lærere, der varetager denne særlige undervisningsaktivitet.
 Ad § 2 bemærkes, at den tid, der medgår til den praktikpladskompenserende  

 undervisning beregnes som almindelig arbejdstid og omfatter dels den tid, der  

 er afsat til selve aktiviteten, dels den tid, der af skolen er godkendt  

 anvendt til tilrettelæggelsen af aktiviteten.
 I øvrigt henvises til de tidligere skrivelser fra Erhvervsskoleafdelingen,  

 senest skrivelse af 28. november 1990 om skoleplacering og økonomiske vilkår  

 for praktikpladskompenserende undervisning.
Med venlig hilsen A.
Jahnsen eksp.sekr.
Bilag Aftale mellem Undervisningsministeriet og Dansk Teknisk Lærerforening om  

 vilkår for lærere, der udfører praktikpladskompenserende undervisning I henhold til § 2, stk. 2 i den mellem ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  Praktikpladskompenserende undervisning i medfør  

 af lov nr. 437 af 13. juni 1990 om tilvejebringelse af lære- og  

 praktikpladser kan varetages af lærere, hvis tjenestetidsvilkår i øvrigt er  

 fastsat i aftalen af 18. november 1982 mellem Finansministeriet og  

 Statstjenestemændenes Centralorganisation II om tjenestetid og  

 overtidsbetaling for lærere mfl. ved lærlinge/efguddannelserne på de tekniske  

 skoler.
 § 2.  Den tid, der medgår til  

 praktikpladskompenserende undervisning, indregnes i den pågældende lærers  

 pligtige antal undervisningstimer i henhold til den gældende  

 tjenestetidsaftale efter følgende beregningsmåde:
 § 3.  Aftalen har virkning fra 1. januar 1991 og er  

 løbende til 31. juli 1991, hvor den bortfalder uden yderligere varsel.  

 Aftalen bortfalder dog, såfremt der inden aftalens udløb indgås en generel  

 tjenestetidsaftale for erhvervsskoleområdet.
København, den 25. marts 1991 Dansk Teknisk Lærerforening  

 Undervisningsministeriet P. m. v.
