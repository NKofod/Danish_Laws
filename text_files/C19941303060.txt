TIL SAMTLIGE DYRLÆGER Vedr.: rejse med hund og kat til Sverige og Norge.
 Fra den 1. maj 1994 træder der nye regler i kraft for indførsel af hunde  

 og katte til Sverige og Norge fra EU/EFTA-området.
 De nye regler er følgende:
 - indførselstilladelse skal søges hos henholdsvis Jordbrugsverket i  

 Sverige og Statens Karantænestasjon i Norge.
- vaccination mod rabies - blodprøve minimum 120 dage efter vaccinationen for at kontrollere om  

 dyret har udviklet tilstrækkelig med antistoffer, og opretholdt  

 antistofniveauet over længere tid.
Blodprøven skal analyseres på et af  

 følgende laboratorier:
Statens Veterinærmedicinska Anstalt Virologisk Avdeling Box 585 S-75123 Uppsala Sverige Veterinærinstituttet Avdelingen for virologi Ullevålsveien 68 Postboks 8156 Dep.
0033 Oslo Norge Statens Veterinære Anstalt National Veterinary Institute Box 368 00101 Helsinki Finland Laboratoire d'Etudes sur la Rage et La Pathologie des Animaux sauvages Domaine de Pixerecourt B.P.9 54220 Malzeville Frankrig Statens Veterinære Institut for Virusforskning er endnu ikke godkendt til  

 denne analyse for rabiesantistof hos hunde og katte.
(Man kan påregne op til en måneds ekspeditionstid for undersøgelse af  

 blodprøven) - Ved gentagne prøver for antistoftiter hos hunde kan prøver tages minimum  

 30 dage efter revaccination mod rabies, såfremt dyret er regelret  

 revaccineret, d.v.s. årlig revaccination med max 12 måneder imellem  

 revaccinationerne.
Ved gentagne prøver hos katte er der fortsat krav om en  

 minimumsperiode på 120 dage mellem revaccination og blodprøvetagning.
 Laboratoriesvaret er gældende frem til 12 måneder efter  

 vaccinationstidspunktet.
 - Dyret skal være identifikationsmærket med øretatovering eller microchips  

 mærket (FECAVA-standard).
- Hunde skal også vaccineres mod leptospirose og hundesyge.
For  

 leptospirose kræves årlig revaccination, mens revaccination hvert 2. år er  

 tilstrækkelig for hundesyge.
Grundvaccination (2 vaccinationer med 4 uger  

 imellem) kræves for både leptospirose og hundesyge.
- Hunde og katte skal indenfor 10 dage før indrejse være behandlet mod  

 bændelorm og ektoparasitter.
Dette gælder ikke for dyr, som udelukkende har  

 opholdt sig i Norden det sidste år eller mere.
- Sundhedsattesten udstedes af en embedsdyrlæge (kredsdyrlæge eller  

 grænsedyrlæge) indenfor 10 dage før indrejse.
I sundhedsattesten skal  

 embedsdyrlægen attestere, at der foreligger de krævede vaccinationsattester  

 og laboratoriesvar, og at dyret er vaccineret (med angivelse af anvendt  

 vaccine og dato) på baggrund af vaccinationsattest udstedt af praktiserende  

 dyrlæge.
 - Dyrene skal ved indrejsen ledsages af indførselstilladelse,  

 sundhedsattest, identifikationspapirer, laboratoriesvar og  

 vaccinationsattester, alle i original.
 - Toldvæsenet skal kontrollere dyrets identitet og dokumenter ved  

 indrejsen.
 - Man kan frit krydse grænsen mellem Sverige og Norge med en hund eller  

 kat, når først dyret er indført i Sverige eller Norge.
 - For at opfylde reglerne skal hunde være mindst 7 måneder gamle og katte  

 skal være mindst 18 måneder gamle ved indførslen, idet reglerne foreskriver,  

 at hunde skal være mindst 3 måneder og katte mindst 14 måneder ved 1.  

 rabiesvaccination.
 - Det vil derfor for nuværende ikke være muligt at indføre hvalpe eller  

 killinger, som er yngre end 7 henholdsvis 18 måneder.
 - Alle vacciner mod leptospirose og hundesyge på det danske marked er  

 godkendt af Sverige og Norge.
 Rabiesvacciner godkendt af de norske og svenske veterinærmyndigheder:
Annumine Imrab-1 Imrab-3 Madivak Nobi-vac rabies Leptorabisin Pentadog Rabdomun Rabisin = immunrab Trimiune Felirab PT Madilep LT Candivac SHLT, (DHLR), SHLT-P Felidovac RC+PT Feliniffa PR Felø o-vac RCT-R Hexadog Nobi-vac RL Veterinærdirektoratet har endvidere rettet henvendelse til de svenske  

 veterinærmyndigheder med henblik på at få oplyst om reglerne vedrørende  

 transit fra Limhamn til Ystad, for bilrejsende til Bornholm forbliver  

 uændrede Meddelelse om indførselstilladelse stiles til nedenstående myndigheder,  

 hvor yderligere oplysninger ligeledes kan fås.
P.
V.
V.
