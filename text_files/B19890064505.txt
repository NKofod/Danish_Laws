 I medfør af § 107 i lov nr. 271 af 13. maj 1987 om valg til Folketinget, §  

 48 i lov nr. 746 af 7. december 1988 om valg af danske repræsentanter til  

 Europa-Parlamentet (De europæiske Fællesskabers Forsamling), samt § 109 i lov  

 nr. 140 af 8. marts 1989 om kommunale valg, fastsættes herved følgende  

 vedrørende valgagitation:
 § 1.  Opslag af plakater o.lign. i valgagitatorisk  

 øjemed på eller ud til offentlig gade, vej eller plads må kun finde sted,  

 hvis ejerens skriftlige tilladelse foreligger.
 Stk. 2.  Tilladelsen eller bekræftet kopi heraf skal  

 medbringes ved opsætningen.
 Stk. 3.  Opslag, som nævnt i stk. 1, må kun finde sted  

 mellem kl. 6 og 22.
 § 2 .  Enhver påmaling i valgagitatorisk øjemed på  

 eller ud til offentlig gade, vej eller plads er forbudt.
 § 3.  Brug af højttalere eller lignende i  

 valgagitatorisk øjemed på eller ud til offentlig gade, vej eller plads er  

 forbudt uden for områder, hvor lovlige valgmøder holdes.
 Stk. 2.  Politiet kan endvidere forbyde brug af  

 højttalere eller lignende, såfremt det må anses for påkrævet af hensyn til de  

 omkringboende eller næringsdrivende i området, fordi benyttelsen må antages  

 at være eller ville være til væsentlig ulempe for de pågældende.
 Stk. 3.  Valgagitation fra køretøjer på eller ud til  

 offentlig gade, vej eller plads er forbudt uden for de i stk. 1 nævnte  

 områder, jf. dog stk. 4.
Stk. 4.  Det er tilladt at anvende køretøjer forsynet  

 med valgplakater.
Politiet kan forbyde anvendelsen, såfremt det giver  

 anledning til eller medfører konkret fare for brud på den offentlige orden.
 § 4.  Den, der overtræder §§ 1, 2 eller 3, straffes  

 med bøde.
 § 5.  Bekendtgørelsen træder i kraft den 13. oktober  

 1989.
 Stk. 2.  Bekendtgørelsen finder for så vidt angår  

 valgagitation anvendelse i stedet for regler om tilsvarende spørgsmål i  

 politivedtægten.
 § 6.  Justitsministeriets bekendtgørelse nr. 298 af  

 10. maj 1989 ophæves.
