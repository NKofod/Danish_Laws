Bekendtgørelse om betaling af  

 dyrlæger for offentlige forretninger I medfør af § 17, stk. 2, i lov om dyrlægegerning m.v., jf.  

 lovbekendtgørelse nr. 825 af 30. august 2000, fastsættes:
 § 1. For udførelse af offentlige opgaver,  

 der pålægges dyrlægen af veterinærmyndighederne i  

 medfør af lov om sygdomme og infektioner hos dyr samt i henhold til  

 regler udstedt i medfør af eller opretholdt ved lov om husdyrsygdomme  

 og lov om zoonoser, som er opretholdt ved lov om sygdomme og infektioner hos  

 dyr, tilkommer der dyrlægen følgende betaling:
 1)	En grundtakst pr. forretning på:
 a)	25 point for mistankeprøver vedrørende gruppe  

 I-sygdomme.
 b)	50 point for øvrige opgaver.
 2)	En timebetaling på 25 point pr. påbegyndt time i  

 besætningen.
 3)	En betaling på 18 point for tid medgået til pakning og  

 forsendelse af prøver, hvilket tillige dækker portoudgifter.
 4)	En rådighedstakst pr. efterfølgende time ud over 1 time  

 på 25 point for beordret afventen af embedsdyrlægens ankomst.
 5)	En rådighedstakst pr. påbegyndt time på 25 point  

 for karantæne på hverdage mellem kl. 6.00 og kl. 17.00,  

 lørdage dog mellem kl. 6.00 og kl. 14.00, påbudt dyrlægen  

 af Fødevaredirektoratet efter kontakt med smitsomme  

 husdyrsygdomme.
Stk. 2. Den i stk. 1, nr. 1, nævnte grundtakst  

 dækker den til besøgets forberedelse og opfølgning  

 medgåede tid, herunder transporttid.
Grundtaksten forhøjes med  

 25 point, såfremt Fødevaredirektoratet ikke har vedlagt  

 nødvendige forsendelses- og afregningsblanketter samt  

 prøveudtagningsvejledning m.v. for opgavens korrekte løsning  

 sammen med bestilling af opgaven.
 Stk. 3. For de i stk. 1, nr. 1-4, nævnte opgaver  

 ydes et tillæg på 50 % af beløbet, såfremt  

 forretningen skal afvikles mellem kl. 17.00 og kl. 22.00 på hverdage,  

 og et tillæg på 100 % af beløbet, såfremt  

 forretningen skal afvikles mellem kl. 22.00 og kl. 6.00 på hverdage,  

 på lørdage efter kl. 14.00 samt på søn- og  

 helligdage.
 § 2. Til dækning af utensilier m.v. i  

 forbindelse med udtagelse af de for forretningens gennemførelse  

 nødvendige prøver m.v. ydes betaling efter følgende  

 point-skala:
1) Biopsi, pr. stk.
 1,5.
2) Blodprøver af pattedyr, pr. stk.
 0,5.
3) Blodprøver af fjerkræ, pr. stk.
 0,5.
4) Fæcesprøver fra stibund af fjerkræ og pelsdyr, pr.  

 stk.
 1,5.
5) Samleprøver, pr. stk. (indtil 5 enkeltprøver) 1,5.
6) Fæcesprøver fra stibund af andre dyr end de under nr. 4  

 nævnte, pr. stk.
 1,5.
7) Samleprøver, pr. stk. (indtil 5 enkeltprøver) 1,5.
8) Mælkeprøver, pr. dyr 1,0.
9) Efterbyrd, børflåd, urinprøver, hår- og hudskrab  

 samt sekret- og svaberprøver, herunder fæcesprøver fra  

 rectum samt tamponprøver og lignende, pr. stk.
 4,0.
10) Blodtapning, pr. stk.
 3,0.
 § 3. Til dækning af utensilier m.v., jf. dog  

 § 6, stk. 3, for foretagelse af følgende foranstaltninger i  

 forbindelse med forretninger ydes betaling efter følgende  

 point-skala:
1) Obduktion, herunder udtagning af nødvendigt  

 undersøgelsesmateriale:
 a) Af større pattedyr, pr. stk.
 0,5.
 b) Af mindre dyr, pr. stk.
 0,5.
2) Indsendelse af kadavere af mindre dyr, pr. besætning 4,0.
3) Identifikationsmærkning, pr. stk.
 0,5.
4) Tuberkulinprøver af kvæg i løsdriftsystem,  

 enkeltprøver, pr. stk.
 0,25.
5) Tuberkulinprøver af kvæg i løsdriftsystem,  

 dobbeltprøver, pr. stk.
 0,5.
6) Tuberkulinprøver af kvæg, opbundet, enkeltprøver, pr.  

 stk.
 0,25.
7) Tuberkulinprøver af kvæg, opbundet, dobbeltprøver, pr.  

 stk.
 0,5.
8) Tuberkulinprøver af hjorte, dobbeltprøver, pr. stk.
 0,5.
9) Tuberkulinprøver af svin, dobbeltprøver, pr. stk.
 0,5.
10) Vaccination og seruminjektioner, pr. stk.
 0,5.
11) Indgivelse af lægemidler, pr. stk. eller behandling 0,5.
12) Aflivning af større pattedyr (voksent kvæg, svin og hest),  

 pr. dyr 0,5.
13) Aflivning af mindre dyr, pr. stk.
 0,5.
 § 4. For udførelse af specialopgaver efter  

 særskilt anmodning fra Fødevaredirektoratet ydes betaling  

 svarende til 25 point pr. timer.
 Stk. 2. Der betales i de i stk. 1 nævnte  

 tilfælde altid for mindst 2 timer pr. forretning.
 § 5. Der ydes befordringsgodtgørelse efter  

 statens takster for befordring indtil 12.000 km efter bemyndigelse, dog  

 maksimalt for 60 km pr. besøg.
 § 6. Betaling for udførte forretninger,  

 befordringsgodtgørelse, m.v. skal opføres på de af  

 Fødevaredirektoratet godkendte regningsblanketter.
Stk. 2. Regning for de udførte forretninger skal  

 indsendes løbende til Fødevaredirektoratet, der afregner  

 hurtigst muligt til den oplyste betalingsmodtager.
Regninger for forretninger  

 udført i et kalenderår skal være indsendt inden udgangen  

 af januar måned i det følgende kalenderår.
Stk. 3. Udlæg til lægemidler og  

 desinfektionsmidler, herunder aflivningsmidler, der er indkøbt  

 på det offentliges vegne, skal påføres regningen.
De  

 originale kvitteringer fra leverandøren skal vedlægges,  

 såfremt midlerne ikke er udleveret fra dyrlægens beholdning.
 Stk. 4. Fødevaredirektoratet kan bestemme, at  

 udbetaling af vederlag for udførte forretninger sker på grundlag  

 af de af dyrlægen indsendte følgesedler eller indberetninger  

 vedrørende de foretagne forretninger, således at indsendelse af  

 særlig regning er ufornøden.
 § 7. For forretninger m.v., der ifølge  

 denne bekendtgørelse betales af det offentlige, kan dyrlægen  

 ikke kræve yderligere betaling af den pågældende dyreejer  

 eller  bruger.
 § 8. De i §§ 1-4 nævnte point har en  

 værdi af kr. 13,44 (1. oktober 1997-niveau).
 Stk. 2. Pointværdien i stk. 1 reguleres i  

 overensstemmelse med reguleringsprocenten for statens lønninger i  

 øvrigt.
 § 9. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr.  

 174 af 17. marts 1992 om betaling af dyrlæger for offentlige  

 forretninger.
 § 10. Bekendtgørelsen gælder ikke for  

 Grønland.
