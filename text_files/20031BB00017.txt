Fremsat den 22. oktober 2003 af  

 Villy Søvndal (SF),  

 Anne Baastrup (SF) og Aage Frandsen (SF) Forslag til folketingsbeslutning om ret til praktisk hjælp m.v. for personer mellem 18 og 65  

 år Folketinget opfordrer regeringen til at sikre samspillet  

 mellem servicelovens §§ 71-78, servicelovens § 84 (hjælp til håndsrækninger)  

 samt pensionslovens bestemmelser om bistands- og plejetillæg, således at  

 personer mellem 18 og 65 år efter behov får hjælp til praktiske formål,  

 pleje,  

 overvågning, ledsagelse samt vedligeholdelse af fysiske færdigheder.
Bemærkninger til forslaget Servicelovens §§ 71-78 samt § 84 om merudgifter (hjælp til  

 håndsrækninger) indeholder hver på deres måde mulighed for praktisk hjælp,  

 pleje, overvågning, ledsagelse samt vedligeholdelse af fysiske færdigheder  

 til personer mellem 18 og 65 år.
Endvidere findes bestemmelser om bistands-  

 eller plejetillæg efter de indtil den 1. januar 2003 gældende regler om  

 førtidspension, der også tilgodeser muligheden for praktisk hjælp.
 Hver enkelt af disse bestemmelser er rettet mod en bestemt  

 målgruppe og giver mulighed for at imødekomme et eller flere behov i nærmere  

 beskrevet større eller mindre omfang.
For eksempel kan hjemmehjælp ydes i hjemmet, men ikke uden  

 for hjemmet.
Ledsagelse kan kun ydes uden for hjemmet og kun i begrænset  

 omfang.
Hjælpeordninger til pleje, ledsagelse eller overvågning kan ydes,  

 hvis behovet er »betydeligt«, og under forudsætning af, at man selv kan  

 påtage  

 sig rollen som arbejdsgiver.
I mange situationer indeholder serviceloven mulighed for  

 dækning af et bestemt behov efter to eller flere bestemmelser.
I andre  

 situationer kan behovet derimod ikke dækkes.
For eksempel forekommer det, at et mellemstort behov,  

 f.eks. 20-60 timer pr. uge, ikke kan imødekommes, fordi behovet på den ene  

 side ikke er stort nok til bevilling af en hjælpeordning efter servicelovens  

 § 77 og på den anden side er for stort i forhold til mulighederne for  

 hjemmehjælp.  

 Dertil kommer, at reglerne for bevilling af hjemmehjælp ikke giver mulighed  

 for hjælp til f.eks. ledsagelse.
En kombination af hjemmehjælp og ledsagelse  

 efter servicelovens § 78 er ofte utilstrækkelig, fordi tilbuddet om  

 ledsagelse er begrænset til 15 timer om måneden, og det er i øvrigt upraktisk  

 at involvere flere personer end højst nødvendigt, blot fordi den nødvendige  

 hjemmel findes i flere forskellige bestemmelser.
Især personer, som (endnu)  

 ikke er kørestolsbrugere, eller hvis funktionsnedsættelse ikke er  

 umiddelbart synlig, oplever, at behovene ikke kan imødekommes.
Det gælder  

 f.eks. når personer, der bliver udmattede efter ganske kort tids  

 anstrengelse.
 Problemet opstår f.eks. hos personer med sklerose, visse  

 typer af muskelsvind, paraplegi samt følger efter polio.
 Det forekommer også, at personer med et så stort behov for  

 hjælp, at det er omfattet af servicelovens § 77, ikke kan få den  

 nødvendige hjælp, fordi de pågældende ikke opfylder betingelsen om selv at  

 kunne  

 fungere som arbejdsgiver for hjælperne, f.eks. på grund af  

 kommunikationsproblemer eller manglende intellektuelle færdigheder.
Det har aldrig været Folketingets mening, at behov af en  

 bestemt type, i en bestemt gruppe eller af et bestemt omfang ikke skal kunne  

 imødekommes.
Ikke desto mindre er dette tilfældet, blandt andet fordi de  

 enkelte  

 bestemmelser oprindelig er indført på forskellige tidspunkter til  

 imødekommelse  

 af et netop afdækket behov af et nærmere bestemt omfang for en nærmere  

 bestemt  

 målgruppe.
 Bestemmelserne i servicelovens §§ 71-78 og § 84 (hjælp til  

 håndsrækninger) samt i pensionslovgivningen om bistands- og plejetillæg  

 udgør derfor under et ikke det fornødne grundlag til at imødekomme alle de  

 typer af behov, der faktisk opstår.
 Der forekommer endvidere betydelige forskelle kommunerne  

 imellem, idet nogle kommuner vælger at fortolke de gældende regler så smidigt  

 som muligt og med det udgangspunkt, at behov skal dækkes, mens andre kommuner  

 fortolker bestemmelserne snævert efter deres pålydende med den konsekvens, at  

 nogle behov ikke kan imødekommes.
 Nogle kommuner definerer målgruppen for servicelovens § 77  

 om hjælpeordning på den måde, at bestemmelsen kan anvendes, hvor ingen andre  

 bestemmelser er brugbare, og herved kan alle behov principielt dækkes, idet  

 servicelovens § 77 på den måde anvendes som »opsamlingsbestemmelse«.
Andre kommuner definerer målgruppen for samme bestemmelse  

 på den måde, at behovet skal være betydeligt, f.eks. af størrelsesordenen  

 60-80  

 timer pr. uge.
Hvis behovet er mindre, anvendes bestemmelsen ikke, og ingen  

 andre bestemmelser kan træde i stedet.
Samtidig har det konsekvenser for retten til hjælp efter  

 servicelovens § 84 om merudgifter, om kommunen har imødekommet behovet for  

 hjælp efter den ene eller den anden bestemmelse  eller slet ikke har  

 imødekommet det.
Man er nemlig udelukket fra hjælp til merudgifter efter  

 servicelovens  

 § 84, hvis man modtager førtidspension efter de før den 1. januar 2003  

 gældende  

 regler, men dog således, at man alligevel kan få hjælp til merudgifter efter  

 servicelovens § 84, hvis man er bevilget en hjælpeordning efter servicelovens  

 §  

 77.
 Det vil sige, at kommunernes forskellige definitioner af  

 målgruppen for servicelovens § 77 får betydning for retten til andre af  

 servicelovens ydelser, vel at mærke ydelser med et ganske andet indhold og  

 formål.
 For eksempel er man afskåret fra dækning af merudgifter  

 efter servicelovens § 84, hvis man modtager førtidspension efter de gamle  

 regler og bor i en kommune, som er restriktiv i sin fortolkning af  

 servicelovens  

 § 77, og som enten ikke imødekommer behovet for hjælp eller som helt eller  

 (oftest) kun delvis imødekommer behovet for hjælp efter en anden bestemmelse  

 end § 77.
 For eksempel er man afskåret fra dækning af merudgifter  

 efter servicelovens § 84, hvis man modtager førtidspension efter de gamle  

 regler, og hvis man af en eller anden grund har behov for socialpædagogisk  

 bistand efter servicelovens § 73, og hvis kommunen i den situation vælger at  

 imødekomme  

 alle behov, også behov for praktisk bistand m.v., gennem bevillingen af  

 socialpædagogisk bistand.
 Det kan næppe udledes, at det er de fleksible kommuner, der  

 har ret, og de restriktive kommuner, der har uret i deres fortolkning af de  

 nævnte bestemmelser, for både bestemmelsernes ordlyd, de gældende  

 vejledninger  

 og ankepraksis giver grundlag for usikkerhed om bestemmelsernes indhold og  

 rækkevidde.
Derimod kan det fastslås, at det aldrig har været  

 Folketingets hensigt, at de mange muligheder i de gældende bestemmelser skal  

 kunne fortolkes således, at nogle personer ikke får den fornødne hjælp.
De  

 mange muligheder er tværtimod tænkt som muligheder.
 Der er derfor behov for, at Folketinget præciserer, at  

 hensigten med flere forskellige bestemmelser om hjælp i serviceloven og i  

 pensionsloven er, at alle behov skal kunne imødekommes, gerne med  

 individuelle  

 variationsmuligheder og uanset type eller omfang.
 Det vil sige, at Folketinget bør præcisere, eventuelt  

 gennem en lovændring, at den enkelte borger har krav på hjælp i fornødent  

 omfang.
Skriftlig fremsættelse Villy Søvndal  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ret til praktisk hjælp m.v. for personer mellem 18 og  

 65 år.
(Beslutningsforslag nr.
B 17).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
