(Kommunalt hverv som udvalgsformand) Ved optagelse af personer, der udøver kommunalt hverv som udvalgsformand,  

 sker beregningen af arbejdstiden ved omregning af det faste vederlag som  

 udvalgsformand til arbejdstimer.
 Diæter med videre indgår ikke i omregningen.
 Omregningen foretages ved at dividere vederlaget med den til enhver tid  

 gældende omregningssats.
 Der skal i alle tilfælde ske omregning for at afgøre, om ansøgeren skal  

 optages som fuldtids- eller deltidsforsikret.
 Medfører omregningen et timetal på mindst 150 og højst 300 timer inden for  

 10 uger, skal ansøgeren optages som deltidsforsikret.
 Medfører omregningen et højere timetal, er ansøgeren omfattet af reglen i  

 lovens § 41, stk. 1, nr. 3, litra g, og skal derfor optages som  

 fuldtidsforsikret.
 Det er under alle omstændigheder en forudsætning for optagelse, at  

 omregningen medfører mindst 150 timer inden for 10 uger.
 Arbejde som udvalgsformand vil i optagelsessituationen kunne kombineres  

 med andet lønarbejde.
 De berørte personer kan optages i den arbejdsløshedskasse, hvortil de  

 beskæftigelsesmæssigt hørte inden påbegyndelsen af det omhandlede hverv.
