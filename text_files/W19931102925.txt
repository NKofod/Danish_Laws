 Et børnebidrag var af statsamtet blevet sat til normalbidraget med  

 tillæg af 200 %.
 Statsamtets afgørelse stadfæstedes efter en samlet vurdering af  

 bidragsberettigedes og bidragspligtiges indkomstforhold samt under hensyn  

 til, at bidragsberettigede som enlig forsørger fik børnetilskud samt forhøjet  

 børnetilskud.
 Bidragspligtige, der kun havde forsørgelsespligt over det ene fællesbarn,  

 parterne havde, var af statsamtet blevet pålagt at betale normalbidraget med  

 tillæg af 200 %.
 Bidragsberettigede anmodede om forhøjelse, bidragspligtige om nedsættelse.
 Bidragspligtiges årsindtægt var ca. 753.000 kr., mens bidragsberettigedes  

 var ca. 293.000 kr.
 Bidragspligtiges indtægt gav anledning til overvejelser om forhøjelse af  

 det fastsatte bidrag, men Civilretsdirektoratet stadfæstede statsamtets  

 afgørelse, idet man herved især lagde vægt på, at bidragsberettigede havde en  

 pæn indtægt samt som enlig forsørger modtog børnetilskud og forhøjet  

 børnetilskud, og på at barnet derfor måtte anses for forsørget af faderen med  

 normalbidraget med tillæg af 200 %.
