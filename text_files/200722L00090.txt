Fremsat den 28. februar 2008 af Jesper Langballe (DF), Colette L.
Brix (DF), Kim Christiansen (DF), Kristian Thulesen Dahl (DF), Christian H.
Hansen (DF), Marlene Harpsøe (DF), Pia Kjærsgaard (DF) og Peter Skaarup (DF) Forslag til Lov om ændring af straffeloven (Ophævelse af straffelovens blasfemibestemmelse) § 1 I straffeloven, jf. lovbekendtgørelse nr. 1260 af 23. oktober 2007, foretages følgende ændring:
 1. § 140 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Lovforslaget er en genfremsættelse af lovforslag nr.
L 88, forslag til lov om ændring af straffeloven. (Ophævelse af straffelovens blasfemibestemmelse), folketingsåret 2006-07.
Lovforslagets formål Lovforslaget går ud på at ophæve straffelovens § 140, den såkaldte blasfemiparagraf.
Efter denne regel kan visse meningstilkendegivelser om troslærdom eller gudsdyrkelse straffes med bøde eller fængsel indtil 4 måneder.
Der er ikke dømt efter bestemmelsen siden 1938, jf. Østre Landsretsdom af 19. januar 1938, Ugeskrift for Retsvæsen 1938, side 419.
Skriftlig fremsættelse Jesper Langballe (DF):
 Forslag til lov om ændring af straffeloven. (Ophævelse af straffelovens blasfemibestemmelse).
(Lovforslag nr.
L 90).
