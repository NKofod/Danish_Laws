AF-regionskontorerne Dags dato har man tilskrevet amtskommuner, kommunerne således:
 På given foranledning skal arbejdsdirektoratet herved meddele, at man fra  

 arbejdsministeriet er blevet underrettet om, at AF-systemet skal forestå  

 udbetalingen af de respektive amtskommuners og kommuners puljeandele i  

 henhold til lov nr. 293 af 21. juni 1985 om beskæftigelsesmuligheder for unge  

 m.v.
 Man skal således foranlediget meddele, at AF-regionskontorerne fra  

 indværende finansår skal forestå ovennævnte udbetaling af stststilskud,  

 hvorfor eventuelle henvendelser desangående fremover bedes rettet til  

 regionskontorerne.
 Det skal samtidig oplyses, at amtskommunerne og kommunerne selv skal  

 forestå regnskabsregistreringen, og at regionskontorerne alene skal efterse,  

 at de respektive amtskommuners og kommuners rammebeløb ikke overskrides.  

 Dokumentation for udgifternes retsmæssige afholdelse sker efterfølgende fra  

 amtskommunerne og kommunerne i form af en revisionspåtegning, som bedes  

 fremsendt til regionskontorerne.
 Hoslagt vedlægges adresseliste over de 14 AF-regionskontorer.
 Hvilket hermed meddeles til orientering.
 P.D.V.
 E.B.
Kirsten Larsen fuldmægtig Den nævnte adresseliste er ikke medtaget her.
