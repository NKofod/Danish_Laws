Bekendtgørelse om studie- og ordensregler i de gymnasiale  

 uddannelser I medfør af § 24, stk. 3, og § 25,  

 stk. 2, i lov nr. 95 af 18. februar 2004, om uddannelsen til  

 studentereksamen (stx) (gymnasieloven), § 22, stk. 3, og § 23,  

 stk. 2, i lov nr. 96 af 18. februar 2004 om uddannelserne til højere  

 handelseksamen (hhx) og højere teknisk eksamen (htx), og § 19,  

 stk. 3, og § 20, stk. 2, i lov nr. 97 af 18. februar 2004 om  

 uddannelsen til højere forberedelseseksamen (hf-loven) og fastsættes:
§ 1.  

  

 Studie- og ordensreglerne for den enkelte uddannelsesinstitution (skole) skal  

 medvirke til at opfylde uddannelsens formål og bidrage til et godt  

 undervisningsmiljø for elever og kursister (i det følgende, betegnet elever,  

 bortset fra §§ 11-13.) § 2.  

  

 Lederen af den enkelte skole fastsætter efter høring af bestyrelsen, elev- og  

 kursistrådet og af pædagogisk råd, hvor dette findes, studie- og ordensregler  

 gældende for eleverne på skolen.
Reglerne skal indeholde skolens regler for  

 almindelig orden og samvær, en beskrivelse af elevernes pligt til aktivt at  

 deltage i undervisningen og rammerne for, hvilke foranstaltninger skolens  

 leder  

 kan iværksætte over for elever, der ikke følger skolens studie- og  

 ordensregler.
 Stk. 2.  

  

 Skolens  

 studie- og ordensregler skal fremgå af skolens hjemmeside sammen med øvrige  

 oplysninger om skolen.
Almindelig orden og samvær og aktiv deltagelse i  

 undervisningen § 3.  

  

 Eleverne  

 har pligt til at følge skolens studie- og ordensregler.
 Stk. 2.  

  

 Eleverne  

 orienteres om studie- og ordensreglerne, herunder om pligten til at deltage i  

 undervisningen, og om de konsekvenser det kan få, hvis reglerne ikke  

 overholdes.
 § 4.  

  

 Elevernes pligt til aktiv deltagelse i undervisningen indebærer:
 1)  

 	  

 Fremmøde til  

 undervisningen, der kræver tilstedeværelse på skolen, og som varetages af en  

 tilstedeværende lærer.
 2)  

 	  

 Rettidig aflevering  

 af skriftlige opgaver, der kvalitativt og kvantitativt følger de krav, der er  

 fastsat.
 3)  

 	  

 Deltagelse i  

 terminsprøver, årsprøver og lignende.
 4)  

 	  

 Deltagelse i  

 ekskursioner mv. med en deltagerbetaling, der alene vedrører forplejning og  

 højst udgør 50 kr. pr. døgn pr. deltager (1998-niveau).
 5)  

 	  

 Deltagelse i anden  

 forlagt undervisning, herunder selvstændigt arbejde og virtuel undervisning,  

 der er planlagt som en del af undervisningen.
Stk. 2.  

  

 Fremmødte elever,  

 der på grund af deres handicap eller andre funktionsvanskeligheder ikke kan  

 deltage aktivt i hele undervisningen i et eller flere fag, kan efter  

 anmodning  

 blive fritaget for dele af undervisningen efter skolens leders konkrete  

 vurdering.
Skolens leder kan anmode eleven om en lægeerklæring som  

 dokumentation for anmodningen om fritagelse.
Det samme gælder elever, der af  

 andre grunde midlertidigt ikke kan deltage aktivt i hele undervisningen i et  

 eller flere fag.
 Stk. 3.  

  

 Skolens  

 studie- og ordensregler skal angive rammerne for, hvornår en elev kan  

 afkræves  

 lægeerklæring, og hvem der afholder udgiften hertil.
 § 5.  

  

 Skolens leder sikrer, at der sker registrering af den enkelte elevs  

 deltagelse  

 i undervisningen, herunder aflevering af skriftlige opgaver.
Stk. 2.  

  

 Den enkelte  

 elev skal regelmæssigt efter nærmere regler fastsat af skolen have mulighed  

 for  

 at kontrollere og afgive bemærkninger til registreringen af sin egen  

 deltagelse  

 i undervisningen.
Registreringen er gældende for et skoleår ad gangen, jf.  

 dog stk. 3.
 Stk. 3.  

  

 I særlige  

 tilfælde vil en registrering kunne udstrækkes til at gælde mere end et  

 skoleår.
 § 6.  

  

 Studie- og ordensreglerne skal indeholde en procedure for skolens håndtering  

 af  

 elevernes forsømmelser.
 Stk. 2.  

  

 For at  

 begrænse fraværet skal skolens leder sikre, at der reageres tidligt på en  

 elevs  

 forsømmelser.
Sanktioner § 7.  

  

 Hvis skolens leder skønner, at en elev tilsidesætter skolens regler for  

 almindelig orden og samvær eller pligten til at deltage aktivt i  

 undervisningen, kan følgende sanktioner iværksættes efter forudgående  

 advarsel,  

 jf. § 8, stk. 1 og 2, jf. dog § 8, stk. 3:
 1)  

 	  

 Udelukkelse fra  

 konkrete arrangementer eller aktiviteter.
2)  

 	  

 Midlertidig  

 udelukkelse fra undervisningen i indtil 10 dage på et skoleår.
Udelukkelsen  

 registreres som fravær.
 3)  

 	  

 Henvisning til at  

 aflægge prøve i alle fag på det pågældende klassetrin i det pågældende år for  

 elever i de sammenhængende uddannelser til studentereksamen (stx), til højere  

 handelseksamen (hhx) og til højere teknisk eksamen (htx). Eleven skal  

 orienteres  

 herom senest ved offentliggørelsen af den årlige plan for prøvernes  

 afholdelse.  

 Der gives ikke årskarakterer og givne årskarakterer, hvor disse gives,  

 bortfalder.
4)  

 	  

 Fortabelse af retten  

 til at blive indstillet til prøve i et eller flere fag, der afsluttes det  

 pågældende år.
Prøve i det eller de pågældende fag skal aflægges det følgende  

 år, hvis skolens leder træffer beslutning om, at den pågældende kan deltage i  

 undervisningen på ny.
 5)  

 	  

 Bortvisning i særligt  

 graverende tilfælde.
 Stk. 2.  

  

 Den iværksatte  

 sanktion skal være rimelig og relevant i forhold til den konkrete  

 overtrædelse  

 af skolens studie- og ordensregler.
 § 8.  

  

 Sanktionerne kan kun iværksættes efter skolens leders konkrete vurdering og  

 kun  

 efter en forudgående skriftlig advarsel, jf. dog stk. 3.
 Stk. 2.  

  

 En  

 skriftlig advarsel gives til eleven og sendes som anbefalet brev mod  

 kvittering  

 til forældremyndighedsindehaveren, hvis eleven er undergivet  

 forældremyndighed.  

 En advarsel bortfalder ved et nyt skoleårs begyndelse, med mindre særlige  

 forhold  

 gør sig gældende.
 Stk. 3.  

  

 I særligt  

 alvorlige tilfælde eller i gentagelsestilfælde kan sanktionerne iværksættes  

 uden forudgående advarsel.
Oprykning § 9.  

  

 Oprykning til næste klassetrin af en elev i uddannelsernes sammenhængende  

 forløb er betinget af elevens tilstrækkelige udbytte af undervisningen.
 Stk. 2.  

  

 Ved skoleårets afslutning vurderer skolen den enkelte  

 elevs standpunkt og udbytte af undervisningen.
Stk. 3.  

  

 En elev har  

 krav på oprykning, når eleven har 6,0 eller derover i vægtet  

 gennemsnit, jf. bekendtgørelse om prøver og eksamen i  

 folkeskolen og i de almene og studieforberedende ungdoms- og  

 voksenuddannelser,  

 af de karakterer, der er opnået ved afslutningen af et skoleår og aflagt de  

 krævede prøver, herunder årsprøver, samt større skriftlig opgave,  

 projektopgaver og lignende.
I uddannelserne til studentereksamen (stx), til  

 højere handelseksamen (hhx) og til højere teknisk eksamen (htx) medregnes  

 standpunktskaraktererne ved skoleårets afslutning.
 § 10.  

  

 Skolens leder kan nægte en elev oprykning til næste klasse, hvis elevens  

 standpunkt eller opnåede vægtede gennemsnit ved skoleårets afslutning er  

 under  

 6,0, og hvis det på baggrund af den løbende evaluering vurderes, at elevens  

 udbytte af det hidtil gennemførte undervisningsforløb ikke har været  

 tilstrækkeligt.
Stk. 2.  

  

 En elev,  

 der er nægtet oprykning til næste klassetrin, kan efter skolelederens  

 godkendelse få ret til at gå det pågældende klassetrin om én gang, dog  

 således,  

 at en elev i en 3-årige uddannelse senest 5 år efter påbegyndt uddannelse og  

 i en  

 2-årige uddannelse senest 4 år efter påbegyndelse af uddannelsen skal have  

 fuldført denne.
Hvis en elev nægtes oprykning for anden gang på samme  

 klassetrin, udskrives eleven af skolen.
 Stk. 3.  

  

 Skolens  

 leders afgørelse i henhold til stk. 1 træffes efter, at den pågældende  

 elev har haft lejlighed til at udtale sig, og skolens leder skal i  

 forbindelse  

 med den trufne afgørelse give eleven klagevejledning.
 Enkeltfagskursister mv.
 § 11.  

  

 For kursister, der modtager enkeltfagsundervisning finder bekendtgørelsen  

 tilsvarende  

 anvendelse med de fravigelser, der er begrundet i enkeltfagskursisters  

 særlige  

 forhold.
 § 12.  

  

 For selvstuderende, der deltager i laboratoriekurser på skolen, finder  

 bekendtgørelsen tilsvarende anvendelse med de fravigelser, der er begrundet i  

 de selvstuderendes særlige forhold.
 § 13.  

  

 For kursister i gymnasiale suppleringskurser (GS), finder bekendtgørelsen  

 tilsvarende anvendelse med de fravigelser, der er begrundet i disse  

 kursisters  

 særlige forhold.
Klage § 14.  

  

 Klage over skolelederens afgørelse om iværksættelse af en sanktion over for  

 en  

 elev, der ikke overholder studie- og ordensreglerne, og klage over  

 skolelederens afgørelse om at nægte en elev oprykning kan af eleven eller  

 forældremyndighedsindehaveren, hvis eleven er undergivet forældremyndighed,  

 inden 2 uger fra afgørelsens meddelelse indgives til  

 Undervisningsministeriet.
Stk. 2.  

  

 Klagen  

 indgives skriftligt til skolens leder, der videresender klagen til  

 ministeriet  

 sammen med sin egen udtalelse i sagen.
Før sagen videresendes, skal skolens  

 leder  

 give klageren lejlighed til inden for 1 uges frist for at kommentere  

 udtalelsen.
Klagerens eventuelle kommentar skal medsendes til ministeriet.
 Stk. 3.  

  

 Klage over  

 sanktioner, der er iværksat i medfør af denne bekendtgørelse har ikke  

 opsættende virkning, med mindre skolens leder henholdsvis ministeriet i  

 særlige  

 tilfælde træffer beslutning herom.
Ikrafttræden § 15.  

  

 Bekendtgørelsen træder i kraft den 1. august 2005.
