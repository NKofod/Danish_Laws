Nr LSF 47 Forslag til Lov om ændring af lov om beskæftigelsesmuligheder for unge  

 m.v.
Fremsat af Ole Vagn Christensen (S) Jytte Andersen (S) Bakholt (S) Søren  

 B.
Jørgensen (S) Kaj Poulsen (S) Joanna Rønn (S) Taanquist (S) den 10. oktober 1986 I lov nr. 293 af 21. juni 1985 om beskæftigelsesmuligheder for unge m.v. foretages følgende ændringer:
 1. § 1 affattes således:
»§ 1. For at forbedre beskæftigelsesmulighederne for ledige under 30 år og andre særlig udsatte grupper kan der oprettes beskæftigelsesprojekter med statsstøtte.« 2. § 4, stk. 1, nr. 1, affattes således:
»1) produktionen er nødvendig for at forbedre beskæftigelsesmulighederne for ledige under 30 år og særlig udsatte grupper,».
 3. § 6, stk. 1, affattes således:
»Det statslige tilskud fastsættes af arbejdsministeren for et år ad gangen.« 4. I § 9, stk. 1, nr. 1, ændres »under 25 år« til: »under  

 30 år eller tilhører en særlig udsat gruppe«.
 5. I § 9. stk. 2, nr. 2, ændres »den unge« til: »den  

 pågældende«.
 6. I § 15, stk. 3, udgår »for unge ledige«.
 7. § 17, stk. 1, affattes således:
»For at forbedre beskæftigelsesmulighederne for ledige under 30 år og andre særlig udsatte grupper kan bopælskommunen give tilskud til, at disse ansættes i private virksomheder og institutioner.« 8. § 17, stk. 2, affattes således:
»Stk. 2. Tilskuddet fastsættes af arbejdsministeren for et år ad gangen.« 9. § 18 affattes således:
»§ 18. Arbejdsministeren fastsætter nærmere bestemmelser om tilskudsperiodens længde.« 10. § 19, stk. 1, nr. 1 og 2, affattes således:
»1) at den ledige er under 30 år eller tilhører en særlig udsat gruppe på ansættelsestidspunktet, 2) at den pågældende har været tilmeldt arbejdsformidlingen som ledig i 3 måneder forud for ansættelsen,».
11. I § 20 udgår »af en ung ledig« og »samt om eventuelt  

 tilskud ud over 6 måneder, jfr. § 18«.
 12. I § 23, stk. 1 og stk. 2, nr. 1, ændres »unge« til:  

 »ledige«.
 13. § 26 affattes således:
»§ 26. Kommunernes udgifter efter denne lov skal sammen med udgifterne efter lov om ungdomsvejledning og visse uddannelsesforanstaltninger og lov om produktionsskoler samt udgifterne til visse andre foranstaltninger til bekæmpelse af arbejdsløsheden blandt ledige under 30 år i 1987 udgøre mindst 130 kr. pr. indbygger den 1. januar 1986. Amtskommunernes udgifter skal tilsvarende udgøre 10 kr. pr. indbygger og Københavns og Frederiksberg kommuners udgifter 140 kr. pr. indbygger.
Stk. 2. De i stk. 1 nævnte beløb kan også anvendes til andre særlig udsatte grupper, når det i forhold til den lokale ungdomsarbejdsløshedssituation og initiativernes gennemførelse lokalt skønnes hensigtsmæssigt.
Stk. 3. Indenrigsministeren kan fastsætte regler om, at de i stk. 1 nævnte kommunale mindsteudgifter delvis gøres til genstand for udligning mellem kommunerne.
Stk. 4. Kommuner og amtskommuner, der i regnskabsåret 1987 anvender mindre end de i stk. 1 angivne beløb til de nævnte formål, og hvor ledigheden for under 30-årige er over 5 pct., indbetaler det overskydende beløb til staten efter indenrigsministerens nærmere bestemmelse til anvendelse til beskæftigelsesfremmende formål.
Stk. 5. Indenrigsministeren kan efter forhandling med arbejdsministeren og undervisningsministeren fastsætte nærmere regler om, hvilke foranstaltninger der er omfattet af stk. 1.« Oprindeligt fremsat lovforslag Blad nr 57 I lov nr. 293 af 21. juni 1985 om beskæftigelsesmuligheder for unge m.v. foretages følgende ændringer:
 1. I § 9, stk. 1, nr. 1, ændres »under 25« til: »under  

 30«.
2. I § 26, stk. 1, ændres »1986« til: »1987«,  

 »130 kr.« til: »150 kr.«, »1. januar 1985« til: »1. januar 1986«,  

 »10 kr.« til: »15 kr.« samt »140 kr.« til: »150 kr.«.
 3. I § 26, stk. 3, ændres »1986« til: »1987«.
BEMÆRKNINGER TIL LOVFORSLAGET Almindelige bemærkninger Med dette lovforslag sikres en fortsat aktiv indsats fra kommunal side til bekæmpelse af ungdomsarbejdsløsheden.
Samtidig målrettes indsatsen fra 1987 mod den mest udsatte gruppe af unge mennesker, nemlig de langvarigt arbejdsløse, herunder mange unge kvinder.
Folketingets flertal har desværre sagt nej til et af socialdemokratiet i folketingsåret 1983-84 (2. samling) fremsat forslag til folketingsbeslutning om en egentlig ungdomsgaranti, se Folketingstidende 1983-84 (2. samling), forhandlingerne sp. 1793 og 4490 og tillæg A sp. 2103. Den kunne have sikret en permanent nedgang i antallet af unge arbejdsløse.
Samtidig vedtog et flertal i folketingsåret 1984-85 den nye lov om beskæftigelsesmuligheder for unge m.v., se Folketingstidende 1984-85, forhandlingerne sp.
 7533, 8226, 10955 og 11409 samt tillæg A sp. 4069, tillæg B sp.
 2173 og 2917 samt tillæg C sp. 733.
Et led i denne lov er, at den kommunale forpligtelse til at afsætte midler til bekæmpelse af ungdomsarbejdsløsheden bortfalder fra og med 1987.
Forslagsstillerne håber, at et flertal vil fastholde lovforpligtelsen, som har betydet meget for indsatsen imod ungdomsarbejdsløsheden.
Samtidig ønskes beløbene reguleret, idet disse har været uden regulering siden 1983. Beløbene foreslås sat op fra henholdsvis 130, 140 og 10 kr. til 150, 150 og 15 kr.
Endvidere foreslås aldersgrænsen for indsatsen hævet.
Mange unge, heriblandt mange unge kvinder, mellem 25 og 29 år er hårdt ramt af langvarig arbejdsløshed og har aldrig haft stabil tilknytning til det almindelige arbejdsmarked.
Denne gruppe bør nyde godt af den fortsatte indsats på området.
Socialdemokratiet fremlægger samtidig et beslutningsforslag med principper for den fremtidige indsats op til 1990 (Forslag til folketingsbeslutning om kommunal indsats til bekæmpelse af ungdomsarbejdsløsheden, B 9). Her og nu gælder det om at fastholde forpligtelsen, så nedgangen i antallet af unge arbejdsløse kan fortsætte.
Forslagsstillerne håber, at et flertal vil medvirke til dette.
Bemærkninger til de enkelte bestemmelser Til nr. 1 Med henblik på at hjælpe den gruppe af unge, der er ramt af langvarig arbejdsløshed, foreslås aldersgrænsen i loven lempet, således at initiativerne også kan gavne denne aldersgruppe.
Til nr. 2 og 3 Med forslagene opretholdes den kommunale forpligtelse til at afsætte midler til bekæmpelse af ungdomsarbejdsløsheden også i 1987.
Samtidig reguleres beløbsstørrelserne, således at der sikres samme aktivitetsniveau i 1987 som i 1986.
