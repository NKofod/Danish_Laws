 I fortsættelse af direktoratets cirkulære af 10/3 1970 (AF. cirkl. nr.  

 74/70) (AK. cirkl. nr. 28/70), punkt 2, vedrørende kontorernes markeringer på  

 kontrolkort skal man - efter at spørgsmålet om markering af dage forud for  

 ledighedstilmeldingen har været drøftet med Arbejdsløshedskassernes Samvirke  

 - meddele, at kontorerne på det kontrolkort, der udfærdiges ved  

 ledighedstilmeldingen med lodret streg i rubrikken »kontrolstempel«  

 skal markere, at dage forud for tilmeldingsdagen i almindelighed ikke kan  

 betragtes som ledige dage.
 Det tilføjes, at kontorerne ikke i forbindelse med fejlagtig eller  

 manglende markering pådrager sig noget ansvar for understøttelsesberegningen,  

 og at medlemmer, der som følge af markeringsfejl får udbetalt for megen  

 understøttelse, må tilbagebetale denne efter de sædvanlige regler.
 P.D.V.
 Annemarie Koch, kt.chef/Inge Herluf, fm.
