Nr BTL 39 Betænkning over Forslag til lov om tilmeldingsgebyr ved ungdomsuddannelser  

 og videregående uddannelser   

 Nr L 39 1988-89, 1. samling Afgivet af Uddannelsesudvalget Afgivet: 19881209 Udvalget har behandlet lovforslaget i nogle møder og har herunder stillet spørgsmål til undervisnings- og forskningsministeren, som denne har besvaret skriftligt.
 Udvalget har endvidere modtaget mundtlige og skriftlige henvendelser fra  

 Handelsskolernes Lærerforening.
 Der er af undervisnings- og forskningsministeren stillet ændringsforslag,  

 hvorom henvises til de ledsagende bemærkninger.
Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

forkastelse ved 3. behandling, ligesom mindretallet vil stemme imod de  

 stillede ændringsforslag.
Mindretallet udtaler i øvrigt, at der efter  

 mindretallets opfattelse hverken skal indføres depositum eller  

 tilmeldingsgebyr på nogle af de i forslaget nævnte uddannelser.
Det er  

 uddannelse, vi skal bygge hele vores fremtidige udvikling på, og der er  

 derfor brug for at styrke de unges lyst og engagement i uddannelserne frem  

 for en negativ adfærdsregulering som indførelse af tilmeldingsgebyr.
Det er  

 vores opfattelse, at ministeren skal koncentrere sine ressourcer om at sikre  

 alle unge en ungdomsuddannelse og sikre en forbedring af uddannelses- og  

 erhvervsvejledningen, så fejlvalg af uddannelse undgås.
 Et andet mindretal (Det Konservative Folkepartis, Venstres, Det  

 Radikale Venstres og Kristeligt Folkepartis medlemmer af udvalget) indstiller  

 lovforslaget til vedtagelse med de stillede ændringsforslag.
 Et tredje mindretal (Fremskridtspartiets medlem af udvalget) vil  

 ved 3. behandling oplyse, hvorledes mindretallet vil stemme.  

 Fremskridtspartiets stemme er afhængig af forløbet af  

 finanslovsforhandlingerne.
Fremskridtspartiet mener, at tilmeldingsgebyrer som foreslået af  

 undervisnings- og forskningsministeren er en god ting.
Imidlertid ønsker vi  

 ikke at indføre nye skatter på den danske befolkning.
 Skal Fremskridtspartiet således tilslutte sig lovforslaget, kræver det, at  

 Fremskridtspartiet bliver imødekommet under finanslovsforhandlingerne,  

 således at der kommer samtidige skattelettelser.
 Et fjerde mindretal (Centrum-Demokraternes medlem af udvalget)  

 indstiller lovforslaget til forkastelse ved 3. behandling.
Ændringsforslag Af undervisnings- og forskningsministeren, tiltrådt af et  

mindretal (KF, V, RV og KRF):
Til titlen 1) Titlen affattes således:
»Forslag til Lov om gebyr m.v. ved ungdomsuddannelser, videregående uddannelser og  

 prøveforberedende enkeltfagsundervisning til højere  

 forberedelseseksamen« Til § 1 2) Paragraffen affattes således:
 » § 1. I forbindelse med tilmeldingen til offentlige  

 vederlagsfri ungdomsuddannelser betales et depositum, hvis størrelse  

 fastsættes af undervisnings- og forskningsministeren.
Stk. 2. I forbindelse med tilmeldingen til offentlige vederlagsfri  

 videregående uddannelser betales et gebyr, hvis størrelse fastsættes af  

 undervisnings- og forskningsministeren.« Ny paragraf 3) Efter § 2 indsættes som ny paragraf:
» § 01. Undervisnings- og forskningsministeren kan fastsætte  

 regler om, at deltagere i prøveforberedende enkeltfagsundervisning til højere  

 forberedelseseksamen skal betale et gebyr pr. fag.
Gebyrets størrelse  

 fastsættes af undervisnings- og forskningsministeren.« Til § 3 4) Paragraffen affattes således:
» § 3. Indbetaling af depositum efter § 1, stk. 1, og gebyr  

 efter § 1, stk. 2, og §§ 2 og 01 er en betingelse for at kunne deltage i  

 undervisning, prøver og eksaminer.« Til § 4 5) Paragraffen affattes således:
 » § 4. Undervisnings- og forskningsministeren fastsætter  

 nærmere regler om gebyr- og depositumordningerne, herunder om  

 administrationen af ordningerne.
Stk. 2. Kulturministeren kan bestemme, at reglerne i denne lov helt eller  

 delvis også gælder for uddannelser, der henhører under kulturministerens  

 område.« Til § 5 6) Efter »undervisningen« indsættes: », jf. dog § 4, stk.  

 2«.
Bemærkninger Til nr. 2 Det foreslås, at der i forbindelse med tilmeldingen til offentlige  

 vederlagsfri ungdomsuddannelser betales et depositum, hvis størrelse  

 fastsættes af undervisningsministeren.
Det er hensigten at opkræve et  

 depositum på 300 kr., som tilbagebetales ved færdiggørelsen af uddannelsen.  

 En depositumordning vil virke adfærdsregulerende i lighed med en  

 gebyrordning.
Til nr. 3 I henhold til § 8, stk. 2, i lov om prøveforberedende  

 enkeltfagsundervisning m.v. for voksne kan der afkræves deltagerne et gebyr  

 efter regler, der fastsættes af undervisningsministeren.
Denne bestemmelse  

 blev indsat ved lov nr. 260 af 8. juni 1983. Det fremgår bl.a. af  

 bemærkningerne til lovforslaget, jf.
Folketingstidende A sp. 3499, at det er  

 hensigten at fastsætte et gebyr på 200 kr. årligt pr. kursist, der optages på  

 et eller flere hold.
I forbindelse med ressortændringen er loven overgået til  

 kulturministerens ressort.
Imidlertid henhører hf-enkeltfagsundervisningen  

 fortsat under undervisnings- og forskningsministerens ressort.
Med dette forslag indføres der en hjemmel for undervisnings- og  

 forskningsministeren til at fastsætte regler om, at deltagere i  

 prøveforberedende enkeltfagsundervisning på hf-niveau skal betale et gebyr  

 pr. fag, hvis størrelse fastsættes af undervisnings- og forskningsministeren.  

 I den kommende bekendtgørelse vil gebyret pr. deltager pr. fag blive fastsat  

 til 200 kr. for det første fag og til 100 kr. for hvert af de næste fag, der  

 bliver valgt.
Forslaget, der har til formål at effektivisere den økonomiske  

 og administrative tilrettelæggelse ud fra et mere sikkert kendskab til  

 elevgrundlaget, vil forbedre amtskommunernes styringsmuligheder med hensyn  

 til holdoprettelser, da deltagerne vil blive mere omhyggelige med valg af  

 fag.
Det formodes, at frafaldet og antallet af holddannelser formindskes.
Til nr. 5 For at sikre ensartede vilkår for tilmelding til alle de videregående  

 uddannelser gives der kulturministeren mulighed for at bestemme, at reglerne  

 i loven også kan få virkning for uddannelser, der henhører under  

 Kulturministeriet.
 Det vil berøre uddannelser på følgende institutioner:
Det Kongelige Danske Kunstakademis skoler, Arkitektskolen i Aarhus, Danmarks Biblioteksskole, Musikkonservatorierne, Statens Teaterskole og Den Danske Filmskole.
 De årlige merindtægter herved vil i 1989 og i budgetoverslagsperioden være  

 ca. 1-2 mio. kr.
Eva Møller (KF) fmd.
Kirkegaard (KF) Merete Aarup (KF) Inge  

 Dahl-Sørensen (V) Povl Brøndsted (V) Mogens Elvensø (FP) Marianne Jelved (RV)  

 Bente Juncker (CD) nfmd.
Lysholm Christensen (KRF) Jytte Andersen (S)  

 Helle Degn (S) Pernille Forchhammer (S) Anna-Marie Hansen (S) Frank Jensen  

 (S) Lone Møller (S) Aage Frandsen (SF) Hanne Thanning Jacobsen (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i 2 møder.
 Udvalget har stillet spørgsmål til undervisnings- og forskningsministeren,  

 som denne har besvaret skriftligt.
 Der er af undervisnings- og forskningsministeren stillet ændringsforslag,  

 hvorom henvises til de ledsagende bemærkninger.
Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

forkastelse.
Flertallet vil endvidere stemme imod de stillede  

 ændringsforslag.
 Et flertal inden for flertallet (Socialdemokratiets medlemmer af  

 udvalget) udtaler:
Det er uacceptabelt, at undervisnings- og forskningsministeren, som er  

 ansvarlig for kvaliteten af uddannelsessystemet, for praktikpladssituationen  

 og for studie- og erhvervsvejledningen, nu gennem depositumordninger skal  

 have mulighed for at straffe elever, som under uddannelsen falder fra på  

 grund af ovennævnte forhold.
Det er ministerens opgave at gøre  

 uddannelsessystemet attraktivt, at sikre tilstrækkeligt med praktikpladser og  

 at forbedre studie- og erhvervsvejledningen, så eventuelle fejlvalg af  

 uddannelser undgås.
 Mindretallet vil i øvrigt yderligere redegøre for sin stilling til  

 lovforslaget ved 3. behandling.
 Et mindretal (Det Konservative Folkepartis, Venstres, Det Radikale  

 Venstres, Fremskridtspartiets og Kristeligt Folkepartis medlemmer af  

 udvalget) indstiller lovforslaget til vedtagelse med de stillede  

 ændringsforslag.
Ændringsforslag Af undervisnings- og forskningsministeren, tiltrådt af et  

mindretal (KF, V, FP, RV og KRF):
Til titlen 1) Titlen affattes således:
»Forslag til Lov om depositum ved ungdomsuddannelser og videregående uddannelser og  

 gebyr ved prøveforberedende enkeltfagsundervisning til højere  

 forberedelseseksamen« Til § 1 2) Ordet »gebyr« ændres til: »depositum«.
Til § 2 3) I 1. pkt. ændres »gebyr« til: »depositum«,  

 og i 2. pkt. ændres »Gebyrets« til:  

 »Depositummets«.
Ny paragraf 4) Efter § 2 indsættes som ny paragraf:
» § 01. Undervisnings- og forskningsministeren kan fastsætte  

 regler om, at deltagere i prøveforberedende enkeltfagsundervisning til højere  

 forberedelseseksamen skal betale et gebyr pr. fag.
Gebyrets størrelse  

 fastsættes af undervisnings- og forskningsministeren.« Til § 3 5) Paragraffen affattes således:
» § 3. Indbetaling af depositum efter §§ 1 og 2 og gebyr efter  

 § 01 er en betingelse for at kunne deltage i undervisning, prøver og  

 eksaminer.« Til § 4 6) Ordet »gebyrordningen« ændres til: »gebyr- og  

 depositumordningerne«, og ordet »ordningen« ændres til:  

 »ordningerne«.
 7) Efter stk. 1 indsættes som nyt stykke:
»Stk. 2. Kulturministeren kan bestemme, at reglerne i denne lov helt  

 eller delvis også gælder for uddannelser, der henhører under  

 kulturministerens område.« Til § 5 8) Efter »undervisningen« indsættes: », jf. dog § 4, stk.  

 2«.
Bemærkninger Til nr. 1 Forslaget til ændringen af titlen er en konsekvens af, at der foreslås en  

 depositumordning på ungdomsuddannelserne og de videregående uddannelser samt  

 en ændret gebyrordning på hf-enkeltfagsundervisningen.
Til nr. 2 og 3 Det foreslås, at der i forbindelse med tilmeldingen til offentlige  

 vederlagsfri ungdomsuddannelser og videregående uddannelser samt  

 enkeltfagskurser betales et depositum, hvis størrelse fastsættes af  

 undervisnings- og forskningsministeren.
Det er hensigten at opkræve et  

 depositum på 300 kr. ved ungdomsuddannelserne og 500 kr. ved de videregående  

 uddannelser, som tilbagebetales ved færdiggørelsen af uddannelsen.
Til nr. 4 I henhold til § 8, stk. 2, i lov om prøveforberedende  

 enkeltfagsundervisning m.v. for voksne kan der afkræves deltagerne et gebyr  

 efter regler, der fastsættes af undervisnings- og forskningsministeren.
Denne  

 bestemmelse blev indsat ved lov nr. 260 af 8. juni 1983. Det fremgår bl.a. af  

 bemærkningerne til lovforslaget, jf.
Folketingstidende, tillæg A, sp. 3499,  

 at det er hensigten at fastsætte et gebyr på 200 kr. årligt pr. kursist, der  

 optages på et eller flere hold.
I forbindelse med ressortændringerne er loven  

 overgået til kulturministerens ressort.
Imidlertid henhører  

 hf-enkeltfagsundervisningen fortsat under undervisnings- og  

 forskningsministerens ressort.
Med dette ændringsforslag indføres der en hjemmel for undervisnings- og  

 forskningsministeren til at fastsætte regler om, at deltagere i  

 prøveforberedende enkeltfagsundervisning på hf-niveau skal betale et gebyr  

 pr. fag, hvis størrelse fastsættes af undervisnings- og forskningsministeren.  

 I den kommende bekendtgørelse vil gebyret pr. deltager pr. fag blive fastsat  

 til 200 kr. for det første fag og til 100 kr. for hvert af de næste fag, der  

 bliver valgt.
Forslaget, der har til formål at effektivisere den økonomiske  

 og administrative tilrettelæggelse ud fra et mere sikkert kendskab til  

 elevgrundlaget, vil forbedre amtskommunernes styringsmuligheder med hensyn  

 til holdoprettelser, da deltagerne vil blive mere omhyggelige med valg af  

 fag.
Det formodes, at frafaldet og antallet af holddannelser formindskes.
Til nr. 5 og 6 Der henvises til bemærkningerne til nr. 1.
Til nr. 7 For at sikre ensartede vilkår for tilmelding til alle de videregående  

 uddannelser gives der kulturministeren mulighed for at bestemme, at reglerne  

 i loven også kan få virkning for uddannelser, der henhører under  

 Kulturministeriet.
 Det vil berøre uddannelser på følgende institutioner:
Det Kongelige Danske Kunstakademis skoler, Arkitektskolen i Aarhus, Danmarks Biblioteksskole, Musikkonservatorierne, Statens Teaterskole og Den Danske Filmskole.
Til nr. 8 Forslaget er en følge af, at kulturministeren får hjemmel til at opkræve  

 depositum inden for sit ressort.
