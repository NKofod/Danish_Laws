Fremsat den 20. april 2001 af  

 Kim Behnke (UP), Mariann Fischer Boel (V), Flemming Hansen (KF),  

 Klaus Kjær (DF) og  Sonja Albrink (CD) Forslag til folketingsbeslutning om bindende forhåndsvurdering af importerede  

 motorkøretøjer Folketinget pålægger regeringen at  

 tilvejebringe retningslinjer, der sikrer, at der senest den 1. november 2001  

 kan gives en bindende forhåndsvurdering af den  

 registreringsafgiftspligtige værdi af importerede brugte  

 motorkøretøjer.
Bemærkninger til forslaget Beslutningsforslaget er en  

 genfremsættelse af B 28 fra folketingsåret 1999-2000, jf.  

 Folketingstidende, tillæg A 2476 og 2477 og FF 1706. B 28 var  

 også en genfremsættelse af B 133 fra folketingsåret  

 1998-99, jf.
Folketingstidende 1998-99, tillæg A 5801 og 5802 og FF  

 6791. Forholdene har ikke ændret sig siden sidste fremsættelse,  

 idet der fortsat er behov for bindende forhåndsvurderinger for  

 importerede brugte motorkøretøjer.
Problemet er snarere blevet  

 aktualiseret i forbindelse med  skatteministerens beslutning om kun at ville  

 ændre på, hvem der skal foretage vurderingen, og ikke  

 indføre en egentlig forhåndsvurdering.
 Forslagsstillerne er af den opfattelse, at der bør  

 kunne gives en bindende forhåndsvurdering af den  

 registreringsafgiftspligtige værdi af importerede brugte  

 motorkøretøjer.
 Problemstillingen om den manglende mulighed for en  

 bindende forhåndsvurdering af importerede motorkøretøjer  

 var Folketinget enig om at gøre noget ved, da B 28 var til forhandling  

 i Folketinget den 26. november 1999. Den daværende skatteminister, Ole  

 Stavad, kvitterede for Folketingets interesse for at få bindende  

 forhåndsvurdering ved at nedsætte en arbejdsgruppe.
 Der er følgende beskrivelse af  

 hændelsesforløbet:
26. november 1999: 1. behandling af B 28. Skatteministeren  

 siger, jf.
Folketingstidende FF 1706 f:
1. december 1999: Skatteministeren  

 oversender, jf.
Skatteudvalget, B 28, bilag 2 (1999-2000),  

 sammensætning og kommissorium for embedsmandsgruppen.
Af kommissoriet  

 fremgår bl.a.:
28. april 2000: Skatteministeren meddeler,  

 jf.
Skatteudvalget B 28, bilag 11 (1999-2000), følgende:
 Af rapporten fremgår bl.a.  

 følgende:
Det er arbejdsgruppens opfattelse, at modulet vil  

 være forholdsvis enkelt at gennemføre; samtidig vil forslaget  

 opleves som en væsentlig serviceforbedring for borgerne.
En  

 gennemførelse af modul 2 vil øge sikkerheden for, at  

 køretøjets identitet fastslås korrekt.
Som yderligere serviceforbedring kan det eksisterende  

 system med depositum og vurdering suppleres med en gennemførelse af  

 modul 1 om bindende forhåndsvurdering.
I forbindelse med debatten i  

 Folketinget om B 28 blev der fra flere sider gjort opmærksom på,  

 at forslaget kunne medføre konkurrenceforvridning og tab for  

 statskassen, idet der vil være en tendens til, at der indføres  

 køretøjer med en stand, der ligger over gennemsnit.
Det er dog  

 udvalgets opfattelse, at dette i stor udstrækning kan  

 imødegås ved, at forhåndsvurderingen ikke hovedsageligt  

 ligger i den nederste halvdel af En gennemførelse af modul 1 sammen med modul 2 vil  

 betyde, at selve afgiftsekspeditionen af køretøjer på  

 told- og skatteregionen kan foregå som en ren papirekspedition.  

 Regionens opgave bliver ud over opkrævning af afgift især en  

 sammenholdelse af anmeldelsespapirer med data fra den bindende  

 forhåndsvurdering og med data fra synet ved  

 Bilinspektionen.
30. august 2000 skriver skatteministeren til  

 Skatteudvalget, jf.
B 28, bilag 19 (1999-2000) og meddeler: »På  

 baggrund af arbejdsgruppens rapport samt høringssvarene vil jeg nu  

 iværksætte et arbejde med henblik på, at der  

 fremsættes lovforslag om ændringer på området i denne  

 samling.« 3. oktober 2000 skriver statsministeren i  

 åbningstalens skriftlige del:
 16. marts 2001 skriver skatteministeren til  

 Skatteudvalget, jf. alm. del bilag 389:
28. marts 2001 er skatteministeren i  

 samråd i Folketingets Skatteudvalg.
Det fremgår dels, at  

 ministeren ikke er i stand til at fremsætte lovforslag før i  

 samlingen 2001-02. Og dels fremgår det, at ministerens forslag kun har  

 til hensigt at flytte vurderingskompetencen fra told- og skatteregionerne til  

 bilinspektionen (modul 2). Selve ønsket fra B 28 om bindende  

 forhåndsvurdering har ministeren valgt at opgive.
Der henvises  

 vedrørende samrådet til Skatteudvalgets alm. del   bilag 399 og  

 463.
 Folketinget må derfor med nærværende  

 forslag tage debatten en gang til.
Til trods for, at embedsmandsrapporten klart  

 godtgør, at det er muligt med bindende forhåndsvurdering,  

 så vil ministeren ikke gennemføre dette ønske.
En del af  

 forklaringen er angiveligt, at branchen ikke har været  

 tilstrækkelig positiv.
Branchen er ikke enig, og det er indlysende,  

 eftersom f.eks. importører af nye biler hellere vil have kunderne til  

 at købe disse frem for brugte biler.
Men den væsentligste  

 indvending fra branchen er, at de er bekymret for, at  

 forhåndsvurderingen vil udløse afgifter i den Det er derfor klart utilfredsstillende, at en entydig  

 embedsmandsrapport skal ligge et helt år i Skatteministeriet,  

 før ministeren erkender ikke at kunne nå arbejdet.
Når  

 ministeriet tidligere har arbejdet med afgiftsforhøjelser   også  

 på bilområdet   så kan man arbejde meget hurtigt! Hvor der  

 er vilje, er der en vej.
Det er desuden utilfredsstillende, at et  

 løfte fra skatteministerens forgænger og statsministeren fra  

 efteråret 2000 ikke bliver indfriet.
Der er brug for bindende forhåndsvurdering.
Der  

 ankommer ca. 10.000 brugte biler om året.
Disse borgere skal behandles  

 ordentligt.
Forslagsstillerne finder det derfor fortsat rimeligt, at  

 der også på dette område som på så mange andre  

 områder inden for skatte- og afgiftslovgivningen bør kunne  

 meddeles et bindende tilsagn.
En bindende forhåndsvurdering er teknisk  

 mulig ud fra oplysninger om køretøjets data, ekstra udstyr  

 m.v.
 Formålet med beslutningsforslaget er at styrke  

 importørernes og borgernes retsstilling ved at undgå lange  

 sagsbehandlingstider og for nogle pludselige store ubehagelige  

 ekstraregninger på måske flere hundrede tusinde kroner efter  

 betaling af depositum og eventuelt videresalg af motorkøretøjet  

 flere måneder efter importen.
 Retssikkerheden styrkes endvidere ved, at en  

 udmøntning af beslutningsforslaget sikrer, at der ikke sker  

 vilkårlige og forskellige vurderinger for samme slags  

 motorkøretøj - ikke alene inden for den enkelte told- og  

 skatteregion, men også regionerne imellem.
 Beslutningsforslaget skønnes endvidere gennem en  

 standardisering at medføre en forenkling og afbureaukratisering med  

 deraf følgende sparede ressourcer for det offentlige samt  

 administrative lettelser for erhvervslivet.
Skriftlig fremsættelse Kim Behnke (UP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bindende  

 forhåndsvurdering af importerede motorkøretøjer.
(Beslutningsforslag nr.
B 191).
 Jeg henviser i øvrigt til de bemærkninger,  

 der ledsager forslaget, hvoraf også fremgår begrundelsen for, at  

 forslaget fremsættes så sent i folketingsåret, og anbefaler  

 det til Tingets velvillige behandling.
