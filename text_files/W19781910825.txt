Tiltrådt, at der ikke kunne ydes hjælp til betaling af tandregulering  

 hos et barn.
Det var oplyst, at behandlingen var foretaget af en  

 specialtandlæge efter aftale med forældrene.
Kommunen havde oplyst, at den  

 pågældende behandling vederlagsfrit ville kunne ydes i henhold til lov om  

 børnetandpleje.
Ankestyrelsen fandt, at det forhold, at udgiften kunne  

 afholdes efter lov om børnetandpleje, ved vurdering af om udgiften kunne  

 afholdes efter bistandslovens § 46, stk. 1, måtte ligestilles med, at  

 udgiften kunne dækkes efter den i § 46, stk. 1, nævnte lovgivning.
 En fader indankede en afgørelse truffet af amtsankenævnet, hvorefter der  

 ikke kunne ydes ham hjælp i henhold til bistandslovens § 46, stk. 1, til  

 betaling af tandregulering for hans søn, født i 1966.
 Det var oplyst, at sønnen gik i en privat skole i en anden kommune, og at  

 der var indgået aftale med en derværende specialtandlæge om tandregulering  

 for et honorar på 4.200 kr.
Kommunen havde oplyst, at den pågældende behandling vederlagsfrit ville  

 kunne ydes i henhold til reglerne i lov om børnetandpleje.
Dette var over for  

 ankestyrelsen bekræftet af indenrigsministeriet.
 Ankestyrelsen henviste i sin afgørelse til bistandslovens § 46, stk. 1,  

 hvorefter der kan ydes hjælp til bl.a. tandbehandling, hvortil udgifterne  

 ikke dækkes efter lovgivningen om offentlig sygesikring eller social  

 ulykkesforsikring.
 Ankestyrelsen fandt, at det forhold, at udgift til tandregulering kan  

 afholdes efter lov om børnetandpleje, ved vurderingen af, om der kunne ydes  

 hjælp efter bistandslovens § 46, stk. 1, måtte ligestilles med, at udgiften  

 kan dækkes efter den i § 46, stk. 1, nævnte lovgivning, og at der derfor ikke  

 efter bistandslovens § 46, stk. 1, kunne ydes hjælp til den omhandlede  

 tandregulering.
 Ankestyrelsen tiltrådte herefter amtsankenævnets afgørelse.
