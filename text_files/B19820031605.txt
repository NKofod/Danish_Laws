 I medfør af § 5 i lov nr. 327 af 26. juni 1975 om lægemidler fastsættes:
 § 1.  Forhandling af lægemidler til forbrugere må kun  

 ske gennem apoteker, jfr. §§ 32 og 42 i lov om apotekervæsenet.
 Stk. 2.  Forhandling gennem distribuerende læger samt  

 distribuerende og dispenserende dyrlæger er tilladt i henhold til §§ 44 og 45  

 i lov om apotekervæsenet.
 § 2.  Undtaget fra reglen i § 1, stk. 1, er  

 forhandling af 1. Sera og lægemidler fremstillet af blod, vacciner og  

 immunologiske testpræparater fra statens seruminstitut og statens veterinære  

 serumlaboratorium. 2. Svangerskabsforebyggende midler i det omfang, det  

 fremgår af bekendtgørelse om svangerskabsforebyggende midler. 3. Radioaktive  

 lægemidler, jfr. bekendtgørelse om radioaktive lægemidler m.v. 4. Medicinske  

 gasser, jfr. bekendtgørelse om medicinske gasarter. 5. Lægemidler fremstillet  

 af naturprodukter m.v., jfr. bekendtgørelse om undtagelse fra lov om  

 lægemidler af visse lægemidler, som ikke har skadelige virkninger for  

 brugerne. 6. Visse lægemidler til veterinær anvendelse, i det omfang det  

 fremgår af bekendtgørelse om undtagelse fra apoteksforbehold af visse jern-  

 og vitaminpræparater samt antiparasitære midler til dyr. 7. Lægemidler  

 indeholdende stoffer, der normalt forekommer i levnedsmidler i det omfang,  

 det fremgår af bekendtgørelse om undtagelse fra lov om lægemidler af visse  

 vitamin- og mineralpræparater. 8. Hoffmannsdråber, kamferdråber, jodspiritus,  

 kloraminvaselin, perubalsamvaselin og jodpinde, der anvendes i de af  

 direktoratet for arbejdstilsynet, ASF - Dansk Folkehjælp og Dansk Røde Kors  

 autoriserede forbindskasser, såfremt de nævnte varer udleveres af købmænd og  

 detailhandlende sammen med forbindskasserne eller mod skriftlig rekvisition,  

 hvoraf fremgår, at de skal benyttes til komplettering af sådanne kasser, og  

 såfremt de nævnte varer er indkøbt på apotek og udleveres i den forseglede  

 pakning, hvori de modtages fra apoteket. 9. Caroxin.
 10. Hibitane 5 pct. koncentrat.
 § 3.  Det militære forsvar kan til oplæg i  

 beredskabslagre indkøbe lægemidler uden for apotekerne.
 Stk. 2.  Indkøb og oplagring af hvert enkelt parti  

 lægemidler kræver sundhedsstyrelsens godkendelse.
 § 4.  Bekendtgørelsen træder i kraft den 1. august  

 1982.
 Stk. 2.  Bekendtgørelse nr. 614 af 15. december 1975 om  

 forhandling af lægemidler til forbrugere ophæves.
