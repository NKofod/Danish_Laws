Cirkulære om genoptagelse  

 som  konsekvens af tilladelse til omgørelse i sager om aftalt  

 forrentning i hovedaktionærforhold og koncenforhold m.v.1) 1.	Genoptagelse i sager om rentefiksering Told- og Skattestyrelsen har i cirkulære nr. 226 af 8. december  

 1998 (TSS-cirkulære 1998-33) fastsat retninglinier om genoptagelse af  

 skatteansættelser i de tilfælde, hvor der er gennemført  

 beskatning af fikseret rente i forbindelse med rentefri- eller lavtforrentede  

 udlån, dvs. den praksis, der er tilsidesat ved Højesterets dom  

 af 11. februar 1998 (TfS 1998, 199).
2.	Genoptagelsescirkulæret omfatter alene tilfælde, hvor  

 der er sket beskatning af en fikseret rente eller hvor den skattepligtige har  

 selvangivet i overensstemmelse med praksis, uden at der er sket betaling.  

 Cirkulæret åbner således ikke mulighed for genoptagelse af  

 ansættelser, hvor parterne har aftalt en forrentning af  

 mellemværendet, og hvor der er sket betaling.
Dette gælder  

 uanset, at parterne eventuelt har aftalt forrentningen udelukkende for at  

 imødegå beskatning af en fikseret rente.
3.	Ligestilling af skatteydere Ligningsrådet har besluttet, at der skal være mulighed for  

 ligestilling af de parter, der kunne opnå genoptagelse efter  

 cirkulære nr. 226 af 8. december 1998 (TSS-cirkulære 1998-33) og  

 de parter der i overensstemmelse med praksis, har aftalt forrentning af  

 mellemværendet for at undgå beskatning af en fikseret rente.
4.	Omgørelse Ligestillingen gennemføres ved, at Ligningsrådet  

 ændrer den praksis, der er kommet til udtryk i afgørelsen TfS  

 1999.430, hvor Ligningsrådet afslog at give tilladelse til  

 omgørelse af en aftalt forrentning.
Afslaget var begrundet med, at  

 skatteyder ikke kunne være i god tro om, at den skattemæssige  

 konsekvens af en aftalt rente ville være beskatning af  

 renteindtægten.
 5.	I en række sager, afgjort af Ligningsrådet i marts 2001,  

 findes skatteyder at have været i god tro i den forstand, at han  

 på tidspunktet for aftalens indgåelse ikke vidste eller burde  

 vide, at skattemyndighedernes praksis om rentefiksering ikke havde  

 tilstrækkeligt hjemmel.
Den gode tro relaterer sig således i disse særlige  

 tilfælde, til parternes antagelse om, at skattemyndighedernes praksis  

 var lovlig.
Den tilsigtede konsekvens af aftalen om forrentning var at  

 undgå rentefiksering.
6.	Frist for indsendelse af ansøgning Ansøgning om omgørelse og genoptagelse af  

 skatteansættelsen i konsekvens af tilladelse til omgørelse skal  

 indgives til de skatteansættende myndigheder inden 1. juli 2002,  

 på hvilket tidspunkt dette cirkulære bortfalder.
Der er  

 klageadgang til Ligningsrådet, jf. bekendtgørelse nr. 1170 af  

 13. december 2000 om sagsudlægning.
7.	Forældelse Eventuelle krav på tilbagesøgning af skat vil ikke  

 være forældede efter de almindelige formueretlige  

 forældelsesregler, da disse ikke har betydning, når der sker  

 genoptagelse i henhold til afgørelser, der underkender hidtidig  

 praksis.
 I tilfælde, hvor Landsskatteretten eller domstolene inden den 1.  

 juli 1999 har truffet endelig afgørelse, der underkender  

 skattemyndighedernes hidtidige praksis, kan der ske genoptagelse fra og med  

 det indkomstår, der ligger 3 år forud for den underkendende dom  

 eller kendelse, jf. retningslinierne i TSS-cirkulære 1993-9.
Da den første underkendende dom om rentefiksering blev afsagt i  

 1996, jf.
TfS 1998,199, vil skatteydere, der har aftalt en rente på  

 baggrund af skattemyndighedernes praksis, kunne opnå tilladelse til  

 omgørelse og genoptagelse tilbage til indkomståret 1993.
 Skatteydere, der anmoder om omgørelse vil således blive  

 sidestillet med de skatteydere, der ved cirkulære 1998-33 har haft  

 mulighed for genoptagelse af sager om fiksering af rente i  

 hovedaktionær- og koncernforhold.
8.	Åbenbart overflødige anmodninger En anmodning om omgørelse, der er åbenbart  

 overflødig, fordi der ikke er mulighed for genoptagelse, skal  

 afvises.
9.	Hjemmel før 1.7.1999 Ansøgninger indkommet tidligere end 1. juli 1999 behandles  

 efter reglerne i SD-cirkulære nr. 1986-22 om omgørelse af  

 hovedaktionærdispositioner.
10.	Hjemmel efter 1.7.1999 Indgives ansøgningen efter 1. juli 1999, skal omgørelse  

 gives med hjemmel i skattestyrelsesloven § 37 C.
I så fald skal  

 der betales gebyr af samme størrelse som for bindende  

 forhåndsbesked om egne forhold.
11.	Ikrafttræden Dette cirkulære træder i kraft den 17. maj 2001.
Told- og Skattestyrelsen, den 14. maj  

 2001 Ole Kjær /Jørgen Egelund 1)   I Told- og  

 Skattestyrelsens egen interne nummerrække har cirkulæret nr.  

 2001-15.
