 Restafregning af refusion af udgifter til sociale ydelser i regnskabsåret  

 1992.
 Reglerne for statsrefusion m.v. til amterne er senest fastsat i  

 Socialministeriets bekendtgørelse nr. 85 af 18. februar 1991 om  

 amtskommunernes samt Københavns og Frederiksberg kommuners  

 regnskabsaflæggelse og statsrefusion på visse dele af det sociale område.
 Efter bestemmelserne i bekendtgørelsens §§ 31 og 32 foretages der en  

 foreløbig og en endelig restafregning.
 Tilsvarende bestemmelser for kommunerne er senest fastsat i  

 Socialministeriets bekendtgørelse nr. 88 af 18. februar 1991 om kommunernes  

 regnskabsaflæggelse og statsrefusion på visse dele af det sociale område.
 Efter bestemmelserne i denne bekendtgørelses §§ 22 og 23 foretages der en  

 foreløbig og en endelig restafregning.
 1. Foreløbig restafregning.
I forbindelse med udløbet af den kommunale supplementsperiode påhviler det  

 kommunalbestyrelsen at indsende en foreløbig refusionsopgørelse for det  

 foregående regnskabsår i underskrevet stand.
Opgørelsen for 1992 skal i eet  

 eksemplar indsendes til Socialministeriet senest den 20. marts 1993.
 ./. Skema til foreløbig restafregning vedlægges i 3 eksemplarer.
Skemaet er påtrykt "Foreløbig restafregning" og er uden rubrik  

 til revisorpåtegning, men opstillingen svarer i øvrigt til det endelige  

 restafregningsskema.
Skemaet omfatter også restrefusion for de særlige  

 betalinger efter bistandslovens § 136.
 Det foreløbige restafregningsskema udfyldes efter samme retnings linier  

 som det endelige restafregningsskema.
 Med henvisning til lov om kommunernes styrelse § 31 skal det henstilles,  

 at den foreløbige refusionsopgørelse underskrives af kommunalbestyrelsens  

 formand (borgmesteren).
Har en kommune ifølge den foreløbige opgørelse fået udbetalt mere i  

 refusion, end den er berettiget til, skal det for meget udbetalte beløb  

 sendes til Socialministeriet samtidig med indsendelsen af opgørelsen.
Beløbet  

 indsættes på Socialministeriets girokonto nr. 2 73 24 16 med angivelse af  

 kommunenummer samt af, at beløbet vedrører foreløbig restafregning af sociale  

 ydelser for 1992. Har en kommune fået udbetalt mindre, end den er berettiget  

 til, vil efterbetalingen snarest blive foretaget.
 2. Endelig restafregning.
 ./. Endvidere vedlægges 4 skemaer vedrørende endelig restrefusion.
 Når regnskabet er revideret og forsynet med påtegning af kommunens  

 revision skal endelig restafregning finde sted, jf. henholdsvis § 32 og § 23  

 i ovennævnte bekendtgørelser.
 Revisor giver samtidig med påtegningen Socialministeriet meddelelse om  

 påtegningens dato.
 På skemaet til endelig restafregning skal der i kolonne B på side 4  

 (Modtaget refusion) kun anføres de beløb, som kommunen har modtaget i 1992  

 som løbende forskudsrefusion.
 De 2 sidste linier nederst i kolonne A på side 4 (Samlet refusion) skal  

 anvendes af kommunerne i de tilfælde, hvor den foreløbige restafregning ikke  

 svarer til den endelige reviderede restafregning.
 På næstsidste linie anføres det beløb, som kommunen enten har  

 tilbagebetalt til Socialministeriet, eller som ministeriet har udbetalt til  

 kommunen.
 På sidste linie beregnes herefter det nye og endelige restafregningsbeløb  

 (+/-).
Afregningen finder sted ved indsendelse af restafregningsskema i eet  

 eksemplar, umiddelbart efter at regnskabet er revideret, dog senest den 20.  

 august 1993. Det understreges, at fristen skal overholdes.
De kommuner, der  

 medio august ikke har fået revideret restafregningsskemaet for 1992, anmodes  

 om at indsende et skema - evt. fotokopi - uden revisionspåtegning.
Dette foreløbige skema bruges ved  

 statens finanslovsbudgettering.
Endelig restafregning foretages først, når  

 revideret skema er indsendt.
 I de tilfælde, hvor en kommune har fået udbetalt mindre i refusion, end  

 den skulle have haft, vil efterbetaling blive foretaget af Socialministeriet  

 den første uge i måneden efter indsendelsen af opgørelsen.
Har en kommune fået udbetalt mere, end den er berettiget til, skal det for  

 meget udbetalte beløb tilbagesendes til Socialministeriet samtidig med  

 indsendelsen af opgørelsen.
Beløbet skal indsættes på Socialministeriets  

 girokonto nr. 2 73 24 16 med angivelse af kommunenummer samt af, at beløbet  

 vedrører restafregning af sociale ydelser i 1992.
 Det bemærkes i øvrigt, at der ikke må rettes eller tilføjes noget i  

 forspalterne på skemaet, hverken kontonummer eller tekst.
 Om ikke forskudsvis udlagte underholdsbidrag henvises til  

 Sikringsstyrelsens vejledning om børnetilskud og forskudsvis udbetaling af  

 børnebidrag af 18. december 1986, pkt. 46, om anvisning og revision.
 3. Skemaets enkelte kolonner.
 Kolonne A.
 Her opføres udgifter/indtægter, således som det fremgår af det  

 regnskabsmateriale, der danner grundlag for regnskabsafslutningen og  

 refusionsberegningsskemaet.
 Kolonne B.
Her opføres de udgifter og indtægter, der ikke indgår i  

 refusionsberegningen.
Opføres der beløb i de skraverede felter, bør grunden  

 meddeles.
 Kolonne C.
 De åbne felter i denne kolonne anvendes til at opføre de  

 refusionsberettigende udgifter, der ikke er registreret på hovedkonto 5, f.  

 eks. forrentning/renter og afskrivning/afdrag vedrørende forsorgshjem mv.
 4. Bemærkninger vedrørende nogle konti.
 Udgifter til ungdomsydelse § 49.
 På linien for § 49 a-c føres refusionsberettigende udgifter til løn,  

 løntilskud og drift samt ungdomsydelse i visitationsperioden og under  

 vejlednings- og introduktionsforløb i forbindelse med ungdomsydelse mod  

 beskæftigelse til unge under 20 år, der søger kontanthjælp på grund af  

 ledighed.
 På linien for § 49 d føres refusionsberettigende udgifter til uddannelse i  

 forbindelse med ungdomsydelsen i form af udgifter til deltagergodtgørelse mv.
 Beregning af tilskud efter § 133, stk. 3.
 I følge bistandslovens § 133, stk. 3, udbetaler staten til kom munerne et  

 beløb på 2.040 kr. (pr. 1. juli 1991) pr. måned for personer, der uden at  

 modtage hjælp efter § 37, deltager i aktiviteter, hvortil der kan ydes  

 tilskud af puljen efter § 20 i lov om kommunal beskæftigelsesindsats.
Det er en forudsætning for aktiveringstilskuddet, at der er tale om et  

 aktiveringsomfang på mindst 20 timer pr. uge.
Ved antal beskæftigelsesmåneder  

 skal forstås antal deltageruger*12/52.
Det er ikke en betingelse for udbetaling af tilskuddet, at den pågældende  

 forud for aktiveringen har modtaget kontanthjælp.
Det er endvidere ikke en  

 betingelse for udbetalingen af tilskuddet, at den pågældende alternativt  

 ville være berettiget til kontanthjælp.
Aktiveringstilskuddet kan således  

 ydes, uanset en forsikret ledig alternativt ville have været berettiget til  

 dagpenge, idet det dog er en forudsætning, at pågældende ikke aktuelt  

 modtager dagpenge.
Der henvises til Socialministeriets brev af 25. november  

 1992 til samtlige kommuner m.fl. om refusion af tilskud efter bistandslovens  

 § 133, stk. 3. Det fremgår bl.a. at Socialministeriet, på grund af at der har  

 været betydelig tvivl, ikke vil kræve berigtigelse for 1991 og 1992, hvis der  

 er ydet tilskud til personer, der aktuelt modtog dagpenge.
 Under forudsætning af at betingelserne i øvrigt er opfyldt, kan personer  

 under 18 år medregnes i opgørelsen af tilskud.
Opgørelsen af tilskuddet efter § 133, stk. 3, sker som udgangspunkt uden  

 hensyntagen til den enkelte deltagers eventuelle midlertidige udeblivelse fra  

 aktiviteter.
Det forudsættes dog, at der er tale om aktiviteter, der generelt  

 respekteres af deltagerne i form af fremmøde.
Er der derimod tale om aktiviteter, der er præget af omfattende  

 udeblivelse af et større antal deltagere i længere tid, og aktiviteten dermed  

 ikke kan siges at opfylde sit formål for et større antal deltagere, kan der i  

 opgørelsen af tilskuddet efter § 133, stk. 3, ikke ses bort fra deltagernes  

 udeblivelse fra aktiviteterne.
I disse tilfælde kan perioder, hvor deltagerne  

 udebliver fra aktiviteten, ikke indgå i opgørelsen af tilskuddet efter § 133,  

 stk. 3. Om der er tale om sådanne aktiviteter, vil indgå i revisorernes  

 stikprøvevise kontrol.
Eventuelle spørgsmål vedr. bistandslovens § 133, stk. 3, kan rettes til  

 fuldm.
Ulla Pedersen.
 Hjælp til flygtninge.
Refusionen for udgifter vedrørende flygtninge m. fl. er ændret pr. 1. juli  

 1992, således at der fra denne dato er to refusionsprocenter, 100% og 75%. På  

 linierne vedrørende 100% refusion til konto 5.04.01 hjælp til flygtninge i de  

 første 18 måneder (§37), konto 5.04.02 hjælp efter § 43, konto 5.04.03 hjælp  

 i øvrigt efter afsnit III og III A og konto 5.04.91 tilbagebetaling er der  

 derfor tilføjet de kontonumre for udgifter vedrørende flygtninge, der gjaldt  

 indtil 30/6-1992. Udgifterne i perioden 1/1-30/6-1992 skal medtages på disse  

 linier.
Samme princip gælder for anden hjælp til flygtninge efter  

 bistandslovens afsnit IV-VII i denne periode, som skal medtages på linien  

 "Anden hjælp til flygtninge efter bistandsloven til institutioner og  

 serviceydelser med 100% refusion".
 Ved lov nr. 1079 af 23. december 1992 om ændring af bistandsloven er § 134  

 a, stk. 1 udvidet med et nyt nummer 8 med følgende tekst:
"Udlændingelovens § 9, stk. 2, nr. 4, når tilladelsen er givet som  

 følge af tilknytning til en mindreårig asylsøgende udlænding, som har fået  

 opholdstilladelse efter udlændingelovens § 7 eller efter udlændingelovens §  

 9, stk. 2, nr. 4." Denne bestemmelse har virkning fra 1. marts 1992.
 5. Afstemning af refusionsberegningsskemaet til  

 regnskabsmaterialet.
 Kolonnerne skal sammentælles hver for sig, og slutsummen i kolonne D for  

 de enkelte hovedposter( I, II, III og IV) skal afstemmes således:
 Slutsummerne kolonne A - kolonne B + kolonne C = kolonne D.
 6. Refusionsopgørelsen (side 4).
A.
Samlet refusion.
 Til post VI "Berigtigelser af refusion vedrørende udgifter og  

 indtægter for tidligere år" bemærkes:
 Det må tilrådes, at der medsendes en specifikation af dette beløb  

 indeholdende oplysning om den konto, hvor det pågældende refusionsbeløb er  

 bogført, samt den indtægt/udgift hvoraf berigtigelsen er beregnet.
B.
Modtaget refusion.
 De under posterne I - V opførte beløb skal svare til de fra  

 Socialministeriet modtagne forskudsrefusioner vedrørende 1992.
