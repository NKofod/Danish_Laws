I henhold til tekstanmærkning nr. 100 ad § 20 på finansloven for 1991 fastsættes:
 § 1.  Udgifterne til undervisningsmidler ved efg- og  

 lærlingeuddannelser, edb-assistentuddannelserne og de grundlæggende  

 teknikeruddannelser afholdes af skolerne.
 Stk. 2.  Skolerne kan dog bestemme, at elever ved de i  

 stk. 1 nævnte uddannelser selv i begrænset omfang anskaffer en del af  

 undervisningsmidlerne.
 Stk. 3.  Skolen træffer afgørelse om, hvilke  

 undervisningsmidler, jf. stk. 2, eleverne selv skal anskaffe.
§ 2.  Skolerne kan bestemme, at der til de  

 uddannelser, der er nævnt i § 1, også opkræves en elevbetaling for  

 fotokopier, der modsvarer skolens faktiske udgifter til de kopier, som  

 eleverne modtager til undervisningsbrug.
Den enkelte elevs betaling kan af  

 skolen fastsættes som en forholdsmæssig andel af skolens samlede udgifter til  

 fotokopier til undervisningsbrug inden for de uddannelser, der er nævnt i §  

 1. Betalingen kan fastsættes som en gennemsnitsbetaling for skolens elever  

 eller for grupper af elever inden for disse uddannelser.
 § 3.  Undervisningsmidler og fotokopier, som eleverne  

 selv har afholdt udgifterne til, forbliver deres ejendom.
 § 4.  Bekendtgørelsen træder i kraft den 23. marts  

 1991 og har virkning fra den 1. januar 1991.
