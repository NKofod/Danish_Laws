Betænkning afgivet af Skatteudvalget den 19. juni 2013 Betænkning over Forslag til lov om ændring af ligningsloven og kildeskatteloven (Genindførelse og udvidelse af boligjobordningen og udvidelse af ordningen om skattekreditter for forsknings- og udviklingsaktiviteter) [af skatteministeren (Holger K.: Nielsen)]:
1. Udvalgsarbejdet Lovforslaget blev fremsat den 17. maj 2013 og var til 1. behandling den 11. juni 2013. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og skatteministeren sendte den 8. maj 2013 dette udkast til udvalget, jf.
SAU alm. del  bilag 199. Den 6. og 10. juni 2013 sendte skatteministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Jess Elbæk Andersen, Næstved, Foreningen af Danske Leverandører af Pejse og Brændeovne (DAPO), Lejernes LO, Lindrucker ApS, Vera Lykke Rasmussen, Højbjerg, og Rejsearbejdere.dk.
 Skatteministeren har over for udvalget kommenteret de skriftlige henvendelser.
Deputationer Endvidere har DAPO  Foreningen af Danske Leverandører af Pejse og Brændeovne, Lejernes LO og Rejsearbejdere.dk mundtligt over for udvalget redegjort for deres holdning til lovforslaget.
Spørgsmål Udvalget har stillet 8 spørgsmål til skatteministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af Enhedslisten) indstiller lovforslaget til vedtagelse uændret.
Dansk Folkepartis medlemmer af udvalget bemærker, at Dansk Folkeparti er glad for genindførelse af boligjobordningen, men undrer sig over, hvorfor regeringen valgte at nedlægge ordningen i første omgang.
Det gode ved ordningen er, at den i en krisetid er med til at holde hånden under beskæftigelsen, men lige så vigtigt er det, at ordningen er med til at minimere omfanget af sort arbejde.
Dansk Folkeparti havde gerne set, at man via boligjobordningen kunne få fradrag for graveomkostningerne ved installering af hurtigt bredbånd.
Dette har Dansk Folkeparti ikke kunnet komme igennem med i denne omgang, men det er noget, Dansk Folkeparti vil arbejde videre med.
Dansk Folkeparti støtter udvidelsen af ordningen om skattekreditter for forsknings- og udviklingsaktiviteter, som gør, at loftet over den årlige udbetaling af skattekredit til den enkelte virksomhed forhøjes fra skatteværdien af underskud på 5 mio. kr. til skatteværdien af underskud på 25 mio. kr.
Det vil give bedre muligheder for mere forskning og innovation i virksomhederne, hvilket er afgørende for skabelsen af nye produkter, som skal danne basis for fremtidens vækst.
 Et mindretal i udvalget (EL) indstiller lovforslaget til forkastelse ved 3. behandling.
Enhedslistens medlemmer af udvalget bemærker, at lovforslaget er en del af den såkaldte vækstplan, der tager penge fra kontanthjælpsmodtagere og uddannelsessøgende og inddrager milliarder af kroner, der af regeringen var afsat til bedre velfærd.
Den foreslåede boligjobordning er en af de dyreste former for jobskabelse og gavner særlig de mest velstillede i samfundet gennem det skattetilskud, de kan opnå.
Desuden vil en del af tilskuddet gå til dem, der er så rige, at de ejer sommerbolig i udlandet.
Mere asocialt kan en beskæftigelsesordning dårligt blive.
Enhedslisten mener desuden, at regeringen i spørgsmålet om tolkningen af EU-regler går alt for langt for at tilpasse sig til, hvad man tror EU måtte mene i stedet for at udfordre en åbenlyst urimelig opfattelse af, hvad kapitalens fri bevægelighed skal medføre af krav til nationallovgivning.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Benny Engelbrecht (S) Jacob Bjerregaard (S) John Dyrby Paulsen (S) Jesper Petersen (S) Simon Kollerup (S) Thomas Jensen (S) Nadeem Farooq (RV) Rasmus Helveg Petersen (RV) Camilla Hersom (RV) Mette Boye (SF) Jonas Dahl (SF) Frank Aaen (EL) Stine Brix (EL) Jørgen Arbo-Bæhr (EL) Hans Andersen (V) Gitte Lillelund Bech (V) fmd.
Martin Geertsen (V) Kristian Pihl Lorentzen (V) Jan E.
Jørgensen (V) Torsten Schack Pedersen (V) Troels Lund Poulsen (V) Mads Rørvig (V) Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 216 Bilagsnr.
