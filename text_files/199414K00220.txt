Nr BTL 220 Betænkning over Forslag til lov om ændring af byggeloven, lov om leje og  

 lov om boligbyggeri (Individuel måling af forbrugsposter, handicapvenligt  

 byggeri)   

 Nr L 220 1994-95, 1. samling Afgivet af Boligudvalget Afgivet: 19950518 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Administratorforeningen, Bolig-, Motor- og Hjælpemiddeludvalget, Danske Elværkers Forening og Randers Lejerforening.
 Herefter indstiller udvalget lovforslaget til vedtagelse  

 uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) finder det absolut i tråd med  

 disse partiers holdninger, at den enkelte husstand bør kunne måle sit eget  

 forbrug af el, gas, vand og varme og kun betale eget forbrug, som husstanden  

 så er i stand til selv at regulere.
 Mindretallet mener også, at individuel måling af disse forbrugsposter kan  

 virke ressourcebesparende og dermed vil give en samfundsøkonomisk gevinst.
 Mindretallet er derimod bekymret for, at de individuelle  

 måleinstallationer kan blive brugt til at pålægge forbrugerne afgifter i  

 stigende grad, så den enkelte husstand ikke vil komme til at mærke en  

 økonomisk gevinst ved nedsættelse af forbruget.
 Mindretallet mener, at individuelle måleinstallationer skal animere  

 forbrugerne til ressourcebesparelser og ikke bruges som  

 skatteopkrævningsredskab.
 Et andet mindretal (Enhedslistens medlem af udvalget) støtter lovforslaget  

 med det perspektiv, at der i fremtiden bør indføres et nyt afgiftssystem,  

 hvor det er overforbrug af el, varme og vand, som beskattes, mens til gengæld  

 et rimeligt og beskedent forbrug pålægges mindre afgifter eller slet ingen.  

 Et sådant differentieret afgiftssystem vil have to fordele: Dels vil det  

 fjerne asociale elementer i det nuværende afgiftssystem, dels vil det i  

 højere grad virke effektivt som incitament til at begrænse overforbruget.
 Mindretallet har noteret sig boligministerens svar (bilag 8) på en  

 henvendelse fra Randers Lejerforening, men mindretallet forbeholder sig på et  

 senere tidspunkt at rejse disse problemer.
Hans Peter Baadsgaard (S) fmd.
Jytte Madsen (S) Lissa Mathiasen (S)  

 Jørn Pedersen (S) Jytte Wittrock (S) Kristen Touborg (SF) Jørgen Estrup (RV)  

 Keld Albrechtsen (EL) Sonja Albrink (CD) Pia Larsen (V) Bodil Thrane (V)  

 Erling Oxdam (V) Jens Hald Madsen (V) John Vinther (KF) Lene Espersen (KF)  

 Kai Dige Bach (KF) Kirsten Jacobsen (FP) nfmd.
