Fremsat den 30. oktober 2015 af Holger K.
Nielsen (SF) og Jonas Dahl (SF) Forslag til folketingsbeslutning om at gennemføre budgetterede udbetalinger af udviklingsbistanden for 2015 Folketinget pålægger regeringen at gennemføre for ca. 1.400 mio. kr. af de bremsede udbetalinger til udviklingsbistand, således at den danske udviklingsbistand kommer til at udgøre ca. 0,8 pct. af BNI i 2015. De overførsler, der prioriteres gennemført, skal bedst muligt afspejle de særlige danske prioritetsområder og/eller bidrag til institutioner, hvor Danmark mundtligt har afgivet tilsagn om specifikke beløb og/eller hvor det vurderes at have store konsekvenser, at Danmarks bidrag reduceres.
Bemærkninger til forslaget Regeringen har allerede i 2015 valgt at beskære udviklingsbistanden med ca. 2,7 mia. kr., selv om disse midler var bevilget på finansloven.
Disse nedskæringer er på ingen måde nødvendige, og de svækker såvel Danmarks indsats som Danmarks internationale renommé og dermed mulighed for indflydelse  også på andre donorers bidrag.
Et flertal i Folketinget har givet udtryk for, at Danmark giver udviklingsbistand på mindst 0,8 pct. af BNI.
Hvis den ambition skal nås i år, kræver det, at 1,4 mia. kr. af de nedskæringer, regeringen helt ensidigt har gennemført, annulleres.
 Det kunne f.eks. være:
  En række af de planlagte multilaterale bidrag  især dem, som Danmark allerede har afgivet mundtligt tilsagn om, og de tiltag, som omhandler freds- og konfliktløsning i FN-regi.
  De bilaterale bidrag til udviklingslande, som kan sikre dels en ordentlig udfasning af lukningstruede landeprogrammer, dels de forpligtelser Danmark allerede ved bilaterale årsforhandlinger mundtligt har stillet i udsigt.
  Allerede planlagt forskning i Danmark.
  Klimapulje og overførsler til miljøinterventioner.
 Aktiviteter og planlagte bidrag til de såkaldte nærområder (til migration)  f.eks.
Det Arabiske Initiativ.
Skriftlig fremsættelse Holger K.
Nielsen (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at gennemføre budgetterede udbetalinger af udviklingsbistanden for 2015.
(Beslutningsforslag nr.
B 21) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
