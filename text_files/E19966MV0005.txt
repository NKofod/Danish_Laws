E.1 Stedet for momsberigtigelse af varer og ydelser E.2 Momspligtigt sted for levering af varer E.3 Stedet for momspligtig levering af ydelser E.4 Momspligtigt sted for erhvervelse af en vare E.1 Stedet for momsberigtigelse af varer og ydelser I nær tilknytning til afsnit D ovenfor, der fastslår de momspligtige  

 transaktioner, omhandler dette afsnit stedet for de momspligtige  

 transaktioner, dvs., hvilket EU-land, der har beskatningsretten til  

 transaktionen.
 Reglerne om leveringsstedet er med til at sikre, at der ikke sker  

 dobbeltbeskatning af momspligtige transaktioner, og at alle sådanne  

 transaktioner, der er i EU, også bliver beskattet.
 Beskatningsstedet afhænger af, om transaktionen er en leverance (§§14-21)  

 eller erhvervelse (§22). Leverancerne deles op i varer (§ 14) og ydelser (§§  

 15-21). Nedenfor gennemgås de enkelte transaktioner.
E.2 Momspligtigt sted for levering af varer § 14 indeholder beskatningsstedet for levering af en vare.
Bestemmelsen  

 fastslår, hvornår en vare under visse betingelser, som er opregnet i  

 bestemmelsen, har leveringssted i Danmark.
Modsætningsvist kan det derfor  

 også udledes af bestemmelsen, hvornår leveringsstedet er i udlandet.
 Hvilke leverancer, der kan anses for at være en vare, fremgår af § 4, jf.  

 D.2.2.
Hovedreglen ved fastlæggelse af leveringsstedet er  

 stedbestemmelseskriteriet, dvs. varens fysiske placering.
De nærmere  

 undtagelser hertil fremgår af nr. 1-4.
Leveringsstedet er her i Danmark, ved - salg her i landet (nr. 1), - installering eller montering, herunder fjernsalg, her til landet (nr. 2  

 og 3), - levering af varer til personbefordring med afgangssted her i landet (nr.  

 4).
 Når det er blevet fastslået, at Danmark har beskatningsretten til den  

 pågældende transaktion, kan transaktionen blive momsfri efter  

 fritagelsesbestemmelserne i § 13, jf. afsnit D.11, eller momsfritagelserne i  

 § 34 (0-momssats), jf. afsnit I.
§ 14 gælder kun for varer og tjenesteydelser, der knytter sig hertil,  

 f.eks. selve installeringen eller monteringen som foretages af leverandøren  

 af varerne, jf.
E.2.2.1.
E.2.1 Salg her i landet § 14, nr. 1 Når varen befinder sig her i landet på leveringstidspunktet,  

 er beskatningsstedet også her i landet.
Det forudsætter dog, at sælger ikke  

 forsender eller transporterer varen herfra landet.
E.2.2 Ved forsendelse eller transport af varer § 14, nr. 2 og 3 § 14, nr. 2, vedrører varer, der forsendes eller  

 transporteres.
Hvis varen befinder sig her i landet på det tidspunkt, hvor  

 forsendelsen eller transporten til aftageren påbegyndes, er leveringsstedet  

 her i landet.
 Stedbestemmelseskriteriet betyder f.eks., at der ved forsendelse ikke kan  

 aftales et leveringssted i et andet EU-land efter købelovens regler med den  

 virkning, at beskatningsretten flyttes, når varen reelt befinder sig i  

 Danmark ved forsendelsens påbegyndelse.
Disse leveringer er altså som udgangspunkt momspligtige.
En undtagelse er  

 de leveringer, der er omfattet af § 34, der bestemmer, at levering af varer  

 til andre EU-lande kan ske momsfrit (efter 0-momssats).
E.2.2.1 Installering eller montering Leveringsstedet er ikke her i landet, når varen installeres eller monteres  

 i udlandet af leverandøren eller for dennes regning.
Leveringsstedet er i  

 dette tilfælde det sted, hvor varen installeres eller monteres.
 Hvis en udenlandsk leverandør forsender eller transporterer varer her til  

 landet, og installerer eller monterer varerne her i landet, eller dette sker  

 for den udenlandske leverandørs regning, er leveringsstedet her i landet.
Aftager er en registreret virksomhed Hvis det er en virksomhed, der er registreret her i landet, der får  

 leveret, installeret eller monteret varer her i landet af en udenlandsk  

 leverandør eller for dennes regning, påhviler momsen dog den registrerede  

 virksomhed, jf. § 46, stk. 1, nr. 2, se L.1.2.2.
Hvad er omfattet af begreberne installering eller montering Efter bemærkningerne til § 3, stk. 1, litra h, i lov nr. 363 af 14. maj  

 1992 (Indre Marked) omfatter installering eller montering f.eks. af  

 vinduesrammer, der skal installeres i bygninger.
Begreberne omfatter derfor  

 typisk: at indrette, at anbringe i, at indbygge, at indlægge eller at  

 opsætte.
 Vedrørende fakturerings- og regnskabsbestemmelser henvises der til N.2.3.6  

 og N.5.3.
E.2.2.2 Fjernsalg Hovedreglen er, at fjernsalg til private i andre EU-lande skal ske med  

 dansk moms.
Undtagelserne hertil er, når sælgeren er registreringspligtig for  

 fjernsalget i det EU-land, der sælges til.
Ved et sådant salg flyttes  

 leveringsstedet til det pågældende EU-land.
Der kan også forekomme tilfælde, hvor sælgeren har fjernsalg til to  

 EU-lande, men hvor sælgeren ikke er registreringspligtig (eller registreret,  

 jf. nedenfor) i det ene land.
Her er der to forskellige leveringssteder, og  

 der skal skelnes mellem fjernsalg til disse to EU-lande.
Hvad er omfattet af begrebet fjernsalg Ved fjernsalg forstås i loven salg af varer, hvor varerne direkte eller  

 indirekte forsendes eller transporteres af sælgeren, eller på dennes vegne,  

 til en køber, der ikke er registreret.
Fjernsalg omfatter efter loven dog  

 ikke salg, som er momsberigtiget efter de særlige regler om brugte varer m.v.  

 se kapitel 17 og R, da beskatningsretten efter disse regler altid tilkommer  

 salgslandet.
Direkte eller indirekte transport eller forsendelse Fjernsalg kan give anledning til afgrænsningsproblemer.
Ved direkte eller  

 indirekte transport eller forsendelse er det meningen, at sælgeren på en  

 eller anden måde er involveret i transporten eller forsendelsen af varen.
 Ved direkte transport eller forsendelse forstås normalt salg, hvorefter  

 sælgeren modtager bestilling fra køber via annoncer i aviser (eller i  

 magasiner, i kuponhæfter, via telefon el.lign.) og efterfølgende sørger for,  

 at varen bliver sendt til modtageren (som et eksempel kan nævnes  

 postordresalg).
 Om sælgeren er indirekte involveret i transporten afhænger af en konkret  

 vurdering af de givne omstændigheder, herunder måden salget bliver tilbudt  

 køberen.
Indirekte involveret omfatter typisk de omstændigheder, hvor forsendelsen  

 eller transporten er undergivet sælgerens instruktionsbeføjelser.
Sælgeren  

 kan have forestået de indledende foranstaltninger, så varen kan blive afsendt  

 med transportør (f.eks. kan sælgeren sørge for vognmand, anvise  

 transportmulighed el. lign).
 Om sælgeren er inddirekte involveret i transporten, er ikke betinget af,  

 at sælgeren skal have indgået kontrakt med transportøren, der forpligter  

 transportøren til at forsende eller transportere alle sælgerens leverancer.
 Registreringspligt i andre EU-lande Sælgeren bliver registreringspligtig i  

 det andet EU-land, når der ved fjernsalg sælges punktafgiftspligtige varer,  

 jf. § 34, stk. 1, nr. 3, eller visse beløbsgrænser bliver overskredet ved  

 fjernsalget.
Som punktafgiftspligtige varer anses varer, der er omfattet af EU's fælles  

 regler om punktafgiftspligtige varer.
De EU-harmoniserede varer er,  

 mineralolie, alkohol og alkoholholdige varer samt tobak.
 Beløbsgrænserne for fjernsalg i de andre EU-lande er i 1996 (beløbene i  

 parentes er værdien i den nationale valuta):
 Hvis virksomheden bliver registreret i et andet EU-land, skal den lokale  

 told- og skatteregion underrettes om virksomhedens registreringsnummer i det  

 andet EU-land.
Virksomheder, der sælger til andre EU-lande, kan lade sig registrere i  

 disse lande.
Leveringsstedet flytter herefter til det pågældende EU-land.
 Fjernsalg fra andre EU-lande Leveringsstedet er også her i landet, når en  

 virksomhed fra et andet EU-land via fjernsalg sælger varer, og virksomheden  

 er registreringspligtig for dette salg her i landet, jf. § 49, stk. 3, se  

 M.1.3. Den udenlandske virksomhed bliver registreringspligtig her i landet  

 når fjernsalget hertil udgør 280.000 kr. (1996) for det løbende og det  

 foregående kalenderår, eller når salget omfatter punktafgiftspligtige varer,  

 jf. ovenfor.
 Ved opgørelsen af omsætningen på 280.000 kr. indgår den samlede omsætning,  

 dvs. både omsætningen af de punktafgiftspligtige varer og omsætningen fra  

 fjernsalget.
 Erhvervelser foretaget af personer, der iøvrigt ikke er  

 registreringspligtige Hvis en ikke momspligtig juridisk person eller en  

 momspligtig person, der ikke er registreringspligtig efter § 47, erhverver  

 varer fra andre EU-lande, skal virksomheden registreres, hvis de leverede  

 varer omfatter punktafgiftspligtige varer, jf. ovenfor, eller køb a f andre  

 varer overstiger 80.000 kr. jf. § 48.
E.2.3 Levering af varer om bord på et skib, et fly eller et tog § 14, nr.  

 4 Bestemmelsen fastslår, at leveringsstedet er her i landet for  

 transaktioner, der vedrører levering af varer om bord på et skib, et fly  

 eller et tog under den del af en personbefordring, som finder sted inden for  

 EU, når afgangsstedet for befordringen er her i landet.
Bestemmelsen kan kun  

 anvendes på persontransport.
 Af 6. momsdirektiv fremgår det, at den del af personbefordringen, der  

 finder sted inden for EU, er den del af befordringen, som foretages mellem  

 destinationer beliggende i EU, og hvor befordringen ikke har ophold uden for  

 EU mellem disse destinationer.
Afgangsstedet defineres som det første sted, hvor der optages passagerer  

 inden for EU, evt. efter ophold uden for EU.
Ankomststedet defineres som det  

 sidste sted inden for EU, hvor der sættes passagerer af, som er optaget inden  

 for EU, evt. inden ophold uden for EU, jf. evt. artikel 8, stk. 1, litra c.
 Hvis passagererne befordres tilbage igen, er en sådan tilbagebefordring en  

 separat befordring.
Efter bestemmelsen vil f.eks. levering af varer ombord på et fly, der er  

 startet i Norge med kurs mod Schweiz, men med mellemlanding i Danmark og  

 Tyskland, have leveringssted i Danmark, fordi Danmark er det første sted i  

 EU, hvor flyet lander for at optage passagerer.
Afgangsstedet vil i dette  

 eksempel være Tyskland.
 Hvis flyet har ophold uden for EU mellem Danmark og Tyskland, f.eks. i  

 Polen, vil Tyskland blive det nye ankomststed i EU, hvorfor leverancer ombord  

 på flyet i Tyskland ikke har leveringssted her i landet.
 Virksomheder, der leverer varer ombord på de nævnte transporttyper når det  

 er fastslået, at leveringsstedet er her i landet, er registreringspligtige i  

 Danmark, jf. § 47, stk. 1, se M.1.1.
E.3 Stedet for momspligtig levering af ydelser I dette afsnit gennemgås leveringsstedet for ydelser.
Afsnittet omfatter  

 momslovens §§ 15-21. Leveringsstedet for varer er gennem gået i E.2.
 De nævnte lov bestemmelser har deres baggrund i 6. momsdirektivs artikel  

 9, og har primært til formål at fastlægge beskatningsstedet for ydelser og  

 dermed beskatningsretten.
 Hovedregel Hovedreglen for levering af ydelser findes i § 15, stk. 1.
 Undtagelser Som det fremgår af § 15, stk. 1, findes undtagelserne i § 15,  

 stk. 2 til § 21. Disse bestemmelser omfatter følgende:
- udlejning af transportmidler (§ 15, stk. 2), - ydelser, der vedrører fast ejendom (§ 16), - ydelser inden for kunst og sport, samt arbejde på løsøre (§ 17), - køb og salg af visse ydel ser nævnt i § 18:
- transportydelser (§ 19), - ydelser knyt tet til transport (§ 20) og - ydelser, der leveres af formidlere (§ 21).
 Leveringsstedet Leveringsstedet bestemmes ud fra følgende tre kriterier:
1) hvor ydelsen præsteres, 2) hvor ydelsen udnyttes (benyttes) eller 3) hvor aftageren har fast forretningssted eller bopæl el. lign.
Ad 1) Præstere Med præstere menes selve udførelsen af ydelser Ad 2) Benytte/ udnytteBegreberne benytte/udnytte anvendes i forbindelse med ydelser, der  

 retter sig mod en genstand (f.eks. en ejendom) eller et forhold (f.eks. et  

 sagsanlæg).
 Momsloven fastslår, at leveringsstedet i konkrete tilfælde er der, hvor  

 ydelsen benyttes/udnyttes, hvormed menes genstandens beliggenhed henholdsvis  

 forholdets tilhørssted.
 Begreberne benyttes og udnyttes anvendes i momsloven synonymt.
Ad 3) Fast forretningssted m.v.I forbindelse med vurdering af aftagerens  

 faste forretningssted, bopæl el. lign. er aftageren den person, som ydelsen  

 præsteres overfor, dvs. kunden eller klienten.
Det behøver ikke at være den  

 person, der betaler for ydelsen.
Betalingspligtig person Hvis leveringsstedet for en leverance fra en momspligtig person, der er  

 etableret i udlandet, fastlægges her i landet efter reglerne i dette kapitel,  

 skal det vurderes om aftageren er betalingspligtig efter § 46, se L.1. Hvis  

 aftageren ikke er betalingspligtig efter denne bestemmelse, skal den  

 udenlandske momspligtige person lade sig registrere her i landet efter § 47,  

 stk. 2.
E.3.1 Ydelser leveret her i landet § 15, stk. 1 Bestemmelsen i § 15, stk. 1, indeholder hovedreglen om  

 leveringsstedet for tjenesteydelser.
Leveringsstedet for en ydelse er her i landet, når den, der leverer  

 ydelsen, har etableret stedet for sin økonomiske virksomhed eller et fast  

 forretningssted, hvorfra ydelsen leveres, her i landet.
I mangel af disse  

 bestemmelsessteder anvendes leverandørens bopæl eller det sædvanlige  

 opholdssted.
Bestemmelsen bliver primært benyttet til at fastlægge leveringsstedet for  

 indenlandsk køb og salg af ydelser.
Da § 15, stk. 1, er en hovedregel, kan  

 bestemmelsen også anvendes når der er tale om levering mellem to EU-lande.
E.3.1.1 Stedet for den økonomiske virksomhed eller fast forretningssted Leveringsstedet fastlægges som det sted, hvor den momspligtige leverandør  

 har etableret stedet for sin økonomiske virksomhed (se begrebet økonomisk  

 virksomhed i C.1.4).
Det er ikke afgørende for, at stedet for den økonomiske virksomhed kan  

 anses at være her i landet, at der foreligger en fysisk etablering i form af  

 bygninger m.v. her.
Afgørende er derimod, at samlingen af aktiviteten, der  

 udgør den økonomiske virksomhed her i landet, betyder, at leveringsstedet  

 anses at være her.
Leveringsstedet kan endvidere fastlægges udfra det sted, hvor den  

 momspligtige leverandør har etableret sit faste forretningssted.
Det faste  

 forretningssted er ofte det sted, hvor sælgeren fysisk har etableret sig i  

 form af en butik, kontor eller udsalg, hvorfra virksomheden helt eller  

 delvist udøves.
 Som eksempler på fast forretningssted (eller det sted, hvorfra et  

 foretagende ledes) kan nævnes en filial, et kontor, en fabrik eller et  

 værksted.
En postadresse er ikke nok til at statuere fast forretningssted.
Det skal  

 fastsættes ud fra en samlet vurdering af en række omstændigheder, som  

 tilkendegiver, at det faste forretningssted er her i landet.
Som eksempel kan nævnes EU-Domstolens dom af 4. juli 1985 (Domssamlingen  

 1985, s. 2258), hvor der blev taget stilling til begrebet fast  

 forretningssted.
Domstolen antog, at der ved vurderingen af fast  

 forretningssted forudsættes, at der er en varig samvirken af menneskelige og  

 tekniske ressourcer, som er nødvendige for at præstere den pågældende ydelse,  

 og tjenesteydelserne ikke rationelt kan henføres til hjemstedet for yderens  

 økonomiske virksomhed.
 Endvidere kan nævnes telefonydelser, der anses for leveret fra Danmark,  

 hvis telefonselskabet, der leverer ydelsen, har fast forretningssted her i  

 landet.
 Der skal betales dansk moms af samtaler, der sker via telefonnettet fra  

 Danmark til udlandet, samt af samtaler, der er bestilt fra udlandet med  

 bekræftet betaling af modtageren her i landet (samtalerne anses som ført fra  

 Danmark).
Anvendelsen af begrebet fast driftssted (jf.
Ligningsvejledningens LV95  

 afsnit D.D.2) i forbindelse med vurdering af dobbeltdomicil, kan ikke  

 anvendes i relation til § 15, stk. 1. Momslovens beskatningsbehov er  

 forskellig fra skatterettens beskatningsbehov i forbindelse med  

 dobbeltdomicil, jf. principperne i E.1.
E.3.1.2 Bopæl eller sædvanligt opholdssted Hvis de kriterier, der er nævnt i E.3.1.1 mangler, benyttes i stedet  

 sælgerens bopæl eller sædvanlige opholdssted.
Ved vurderingen af bopælens beliggenhed kan skatteministeriets cirkulære  

 nr. 135 af 4. nov. 1988, pkt. 2 (kildeskatteloven) anvendes.
Heraf fremgår  

 det, at der ved vurderingen af bopæl her i landet navnlig lægges vægt på, om  

 den pågældende ved at grunde husstand, leje sig bolig eller ved andre  

 foranstaltninger har tilkendegivet, at han agter at have hjemsted her i  

 landet.
Ved vurdering af begrebet bopæl henvises i øvrigt til  

 Ligningsvejledning LV95 afsnit D.A.1.1 (jf. dog bemærkningerne ovenfor under  

 E.3.1.1 om dobbeltdomicil).
Ved fastlæggelse af leveringsstedet anvendes endelig det sædvanlige  

 opholdssted for den momspligtige leverandør.
Sædvanligt opholdssted er et  

 begreb, der har et mere snævert anvendelseområde end bopæl.
Det sædvanlige  

 opholdssted forventes at være etableret, når vedkommende har taget ophold her  

 i landet.
Det er ikke en betingelse, at der er en bolig til rådighed, men  

 f.eks. et sommerhus, hvor vedkommende sædvanligt opholder sig, vil være  

 tilstrækkeligt.
 Det følger af bestemmelsen i § 15, stk. 1, at ydelser, der leveres af en  

 person, der er bosidende her i landet (f.eks. en dansk statsborger), men som  

 har etableret fast forretningssted i et andet EU-land, hvorfra ydelserne  

 leveres, ikke skal have leveringssted her i landet.
Det kan herefter komme til sammenstød mellem ydelser leveret af en  

 momspligtig person der har bopæl her i landet og fast forretningssted i et  

 andet EU-land, når personen leverer ydelser fra både sin bopæl og sit  

 forretningssted.
I disse tilfælde vil det bero på en konkret vurdering af de  

 enkelte leveringer af ydelserne, for at kunne bestemme fra hvilket sted,  

 ydelsen er blevet leveret fra.
E.3.2 Udlejning af transportmidler § 15, stk. 2 Leveringsstedet for udlejning af transportmidler er ikke her  

 i landet, hvis transportmidlet udelukkende benyttes uden for EU.
 Transportmidler i relation til momsloven defineres som enhver genstand,  

 der er konstrueret til transport over land, vand eller i luften med eller  

 uden egen fremdrivningsmekanisme.
Benyttelsen af transportmidlet skal udelukkende ske udenfor EU.
Det er i  

 den forbindelse uden betydning, om der er indgået en administrations- og  

 serviceaftale mellem ejeren og et dansk charterselskab.
 Hvis transportmidlet delvist bliver benyttet inden for EU, vil  

 leveringsstedet være her i landet, når udlejningsvirksomheden er etableret i  

 Danmark, jf. § 15, stk. 1.
E.3.3 Ydelser vedrørende fast ejendom § 16 For ydelser, der vedrører fast ejendom, som er beliggende her i landet,  

 fastsættes leveringsstedet på baggrund af ejendommens beliggenhed.
Vedørende  

 begrebet fast ejendom henvises til D.2.2.
 Ydelser, der vedrører fast ejendom, kan f.eks være tømrer-, murer- og  

 snedkerarbejder (reparationer) og arbejde, der er i naturlig tilknytning til  

 disse aktiviteter, samt udlejning af fast ejendom.
 Som yderligere eksempler, der dog ikke kan betragtes som udtømmende,  

 nævner § 16 ydelser, der præsteres af ejendomsmæglere, ejendomshandlere og  

 sagkyndige, samt arkitekters og tilsynsførendes ydelser vedrørende  

 forberedelse eller samordning af byggearbejder.
Ved vurderingen af hvilke ydelser, der er omfattet af § 16, lægges der  

 vægt på selve genstanden som ydelsen rettes mod.
Eksempelvis skal  

 inkassosalær, der opkræves i udlandet i forbindelse med pantebreve i fast  

 ejendom beliggende her i landet, ikke momsberigtiges efter § 16.
Derimod skal advokatydelser i tilknytning til projekteringsydelser  

 momsberigtiges det sted, hvor ejendommen er beliggende.I de tilfælde, hvor  

 ydelser umiddelbart kan være omfattet af § 18 og § 16, f.eks. advokatydelser  

 i forbindelse med fast ejendom, skal disse ydelser derfor momsberigtiges  

 efter § 16, hvis ydelsen er rettet mod en fast ejendom.
Hvis ydelsen derimod  

 kan karakteriseres som rådgivning, der ikke vedrører en bestemt fast ejendom,  

 skal ydelsen momsberigtiges efter § 18.
 Advokatydelser i forbindelse med skiftebehandling af en formue, der  

 hovedsageligt befandt sig i udlandet, men hvor to ejendomme var beliggende  

 her i landet skal deles op, så de ydelser, der vedrører de faste ejendomme  

 her i landet, skal momsberigtiges her i landet, se også E.3.5.3.
E.3.4 Specielle ydelser m.v. § 17 For ydelser, der er omfattet af § 17, stk. 1, nr. 1 - 3, fastsættes  

 leveringsstedet efter det sted, hvor ydelsen faktisk præsteres.
Det sted,  

 hvor ydelsen faktisk præsteres, er det sted, hvor ydelsen faktisk bliver  

 udført af den, der leverer ydelsen, jf. 6. momsdirektivs artikel 9, stk. 2,  

 litra c.
For § 17, stk. 1, nr. 2 og 3, indeholder § 17, stk. 2, en  

 modifikation til leveringsstedet, jf. nærmere herom i E.3.4.4.
E.3.4.1 Aktiviteter inden for kunst og kultur m.v. § 17, stk. 1, nr. 1 § 17, stk. 1, nr. 1 omfatter en række aktiviteter inden for kunst og  

 kultur, sport, underholdning, undervisning og videnskab.
Eksemplerne er ikke  

 udtømmende.
Aktiviteter indenfor kunst og kultur omfatter arrangementer af f.eks.  

 kunstudstillinger og kunstgallerier.
Underholdning omfatter opvisning over  

 for publikum, f.eks. balletdans, teater eller pop- og rockkoncerter.
Under  

 videnskab hører aktiviteter, der ved hjælp af udforskning af materialer  

 el.lign. er med til at skabe en ny viden, f.eks. videnskabelig udforskning af  

 mineraler eller sociologiske faktorer m.v. og videnskabelige forelæsninger.
 § 17, stk. 1, nr. 1 omfatter også arrangementer og akcesoriske  

 tjenesteydelser i forbindelse med de nævnte aktiviteter, da ydelser som  

 organisator af virksomhed i forbindelse med aktiviteterne er omfattet af  

 momsdirektivets artikel 9, stk. 2, litra c.
 Hvis de nævnte aktiviteter får fastlagt leveringsstedet her i landet, kan  

 de være momsfrie efter § 13, se D.11. Hvis den pågældende aktivitet er  

 momsfri efter § 13, betyder det, at der hverken ved køb eller salg af sådanne  

 ydelser skal beregnes dansk moms.
E.3.4.2 Sagkyndig vurdering af løsøregenstande § 17, stk. 1, nr. 2 § 17, stk 1, nr. 2 omfatter sagkyndig vurdering af  

 løsøregenstande.
Sagkyndig vurdering udøves af fagfolk, der er specielt kyndige på et givet  

 område.
Det kan f.eks. være syns- og skønsmænd samt andre personer, der  

 leverer vurderingsydelser af løsøregenstande i forsikrings- eller  

 finansieringsmæssig forbindelse.
Vurdering af pantebreve er også omfattet af  

 § 17, stk. 1, nr. 2.
E.3.4.3 Arbejde udført på løsøregenstande § 17, stk. 1, nr. 1 § 17, stk. 1, nr. 3 omfatter arbejde udført på løsøregenstande.
Bestemmelsen omfatter f.eks. reparationsarbejder, servicering eller  

 montering af varer i eller på køretøjer, fartøjer eller andre  

 løsøregenstande.
Levering af varer, der består i udskiftning af reservedele i  

 forbindelse med en reparation (hovedydelsen) er omfattet af bestemmelsen  

 (dvs. varen er den samme, eller generhvervet de oprindelige egenskaber, efter  

 reparationen).
Ved lov nr. 1097 af 20. december 1996 blev momslovens § 17 ændret således,  

 at den tidligere sondring mellem lønarbejde og reparationsarbejder blev  

 ophævet.
Ud over ændringen af denne sondring, blev stk. 2 også indført i  

 bestemmelsen, jf.
E.3.4.4. Bestemmelsen trådte i kraft den 1. januar 1996.
Tidligere var der en sondring mellem lønarbejde, der ansås for at være  

 levering af en vare (jf. den dagældende momslovs § 4, stk. 3, nr. 3, og MV95,  

 afsnit D.3.3), og reparationsarbejder, der ansås for at være levering af en  

 ydelse.
Efter den 1. januar 1996 behandles begge former for leverancer som en  

 ydelse, hvorefter leveringsstedet fastsættes efter § 17.
Ved lønarbejde forstås i følge 6. momsdirektiv overgivelse fra  

 ordremodtager til ordregiver af en vare, som ordremodtager har fremstillet  

 eller samlet af materialer og genstande, der er udleveret af ordregiver.
Der  

 er også tale om lønarbejde, hvis ordremodtager selv har fremskaffet en del af  

 de anvendte materialer.
Det er uden betydning, hvor stor en del ordremodtager  

 selv fremskaffer.
 Det er et centralt element for lønarbejde, at der sker en fysisk levering  

 af visse råvarer eller komponenter, som en forarbejder omdanner til et andet  

 produkt, hvorefter det færdige produkt leveres tilbage til ordregiveren.
E.3.4.4 Reparationsarbejde og sagkyndig vurdering, hvor ændring af  

 leveringsstedet kan forekomme § 17, stk. 2 Efter den dagældende momsbek. § 33 (bek. nr. 1173 af 22. december 1994,  

 jf.
MV95, afsnit E.3.4.4), kunne virksomheder levere ydelser nævnt i § 17,  

 stk. 1, nr. 2 og 3, momsfrit på betingelse af, at leveringen skete til  

 virksomheder, der ikke er etableret eller momsregistreret her i landet, men  

 momsregistreret i et andet EU-land, og at den udenlandske virksomhed kunne få  

 godtgjort momsen efter § 45, stk. 1, 1. og 2. pkt.
 Bestemmelsen i momsbek. blev ophævet i forbindelse med lovændringen (lov  

 nr. 1097, jf. ovenfor), og i stedet for blev stk. 2. indsat i § 17.
Bestemmelsen fastslår, at leveringsstedet i visse tilfælde ikke er det  

 land, hvori ydelsen faktisk præsteres.
Bestemmelsen gælder for sagkyndig  

 vurdering af løsøregenstande (§ 17, stk. 1, nr. 2), arbejde udført på  

 løsøregenstande (§ 17, stk. 1, nr. 3).
Hvis aftageren af disse ydelser er registreret for moms i et andet EU-land  

 og varerne forsendes eller transporteres til udlandet, er leveringsstedet  

 ikke her i landet.
Ydelsen kan i disse tilfælde leveres uden dansk moms til  

 aftageren.
Det er alene nok, at varen er forsendt eller transporteret til  

 udlandet, dvs. enten et EU-land eller land uden for EU.
Det behøver ikke at  

 være i det land, aftageren er etableret.
Der er i den forbindelse sket en ændring af de betingelser, der skal være  

 til stede for at danske virksomheder, der præsterer ydelserne her i landet,  

 kan levere ydelsen momsfrit.
Varen skal efter den nye bestemmelse forsendes  

 eller transporteres ud af Danmark.
Hvis ydelsen er præsteret i et andet EU-land, og varerne er forsendt eller  

 transporteret ud af det pågældende EU-land, er leveringsstedet her i landet.  

 Betingelsen herfor er, at det er en dansk momsregistreret virksomhed, der er  

 aftager af ydelsen.
I denne situation bliver leveringsstedet også her i  

 landet uanset om varen forsendes eller transporteres til Danmark eller til et  

 land uden for EU.
 FakturakravOm fakturakrav i forbindelse med ydelser i § 17, der kan  

 leveres uden dansk moms, henvises til N.2.3.4, jf. § 41, stk. 2 i momsbek.
 E.3.5 Leveringsstedet for visse immaterielle ydelser samt rådgivnings- og  

 reklameydelser m.v. § 18 reklameydelser m.v.
Bestemmelsen i § 18, stk. 1, nr. 1-8, opregner en række ydelser af  

 immateriel karakter, samt rådgivnings-, og reklameydelser m.v.
Disse ydelser  

 gennemgås i E.3.5.3.1-8.
 Under et kan ydelserne i § 18 kaldes for grænseoverskridende ydelser.
Leveringssted for disse ydelser fastlægges efter § 18, stk. 1, der  

 vedrører køb af ydelser fra udlandet, eller § 18, stk. 2, der vedrører salg  

 af ydelser til udlandet.
Når ydelsen, eller de omstændigheder, hvorunder den  

 er præsteret m.v., ikke er omfattet af § 18, bestemmes leveringsstedet efter  

 hovedreglen i § 15, stk. 1, se E.3.
 Dette er f.eks. tilfældet, hvis den udenlandske virksomhed er  

 registreringspligtig (eller er registreret) her i landet efter § 47.
De enkelte kriterier for fastlæggelse af leveringsstedet i § 18  

 Fastlæggelsen af leveringsstedet for disse ydelser bestemmes ud fra det sted,  

 hvor aftageren er etableret, og om aftageren er en momspligtig person eller  

 ej (i nogle situationer afhænger leveringsstedet også af, om den momspligtige  

 person er momsregistreret). Endvidere er stedet, hvor ydelsen bliver udnyttet  

 eller benyttet også bestemmende for leveringsstedet, se evt.
E.3.
 Ved vurderingen af aftagerens etableringssted anvendes de samme kriterier  

 som ved fastlæggelse af stedet for leverandørens økonomiske virksomhed m.v,  

 se E.3.1.1-2.
 Hvis aftageren har fast forretningssted i flere lande, og der sker  

 levering til de forskellige forretningssteder, skal leveringsstedet afgøres  

 forskelligt for hver levering.
 Ikke momspligtige aftagere er hjemmehørende der, hvor aftageren efter en  

 samlet vurdering har sit naturlige hjemsted, f.eks bopæl, familie og evt.  

 arbejde.
E.3.5.1 Køb af ydelser fra udlandet § 18, stk. 1 Efter bestemmelserne i § 18, stk. 1, er leveringsstedet fastlagt til at  

 være her i landet når:
- ydelsen leveres fra udlandet (både EU-lande og ikke EU-lande) til en  

 momspligtig person her i landet (§ 18, stk. 1, 1. led), eller - ydelsen leveres fra et sted uden for EU til en ikke-momspligtig aftager  

 her i landet (§ 18, stk. 1, 2. led).
 I § 18, stk. 1, 3. led, er det dog bestemt, at hvis ydelsen udelukkende  

 udnyttes eller benyttes uden for EU, er leveringsstedet ikke her i landet.
 Hvis en del af ydelsen relaterer sig til forhold, der vedrører EU, anses  

 hele ydelsen for at være benyttet inden for EU.
 Hvis leveringsstedet er her i landet, og det er en momspligtig person, der  

 er aftageren, er det aftageren, der er betalingspligtig for momsen, jf. § 46,  

 stk. 1, nr. 3.
 Som nævnt ovenfor bestemmer § 18, stk. 1, kun, hvornår leveringsstedet er  

 her i landet.
Som følge heraf vil ydelser, som private køber fra lande uden for EU, og  

 som benyttes i Danmark (eller i andre EU-lande), være momspligtige her i  

 landet.
I disse tilfælde er det den udenlandske virksomhed, der skal  

 registreres her i landet efter § 47, stk. 2, jf. 46, stk. 1. Vedrørende  

 betalingspligtige personer henvises til L.1.
Ydelser, der leveres til private fra andre EU-lande, og som benyttes inden  

 for EU, har ikke leveringssted her i landet.
Leveringsstedet er i stedet i  

 det land, hvor den, der leverer ydelsen, har etableret sit faste  

 forretningssted el.lign.
E.3.5.2 Salg af ydelser til udlandet § 18, stk. 2 Efter § 18, stk. 2, har de i stk. 1 nævnte ydelser ikke leveringssted her  

 i landet, hvis følgende betingelser er opfyldt:
 Aftagere uden for EU Ydelsen bliver leveret til aftagere uden for EU, og  

 alene udnyttet i udlandet, dvs. både i andre EU-lande eller ikke EU-lande.  

 Hvis ydelsen ikke alene bliver udnyttet i udlandet, skal aftageren være  

 berettiget til at opnå momsgodtgørelse efter § 45, stk. 1 (se K.1.1), jf. §  

 18, stk. 2, 1. pkt.
Momspligtige personer i andre EU-lande Ydelsen bliver leveret til momspligtige personer i andre EU-lande.  

 Leveringsstedet flytter herved til det land, hvor aftageren er etableret, jf.  

 § 18, stk. 2, 2. pkt.
Ydelser, der udelukkende udnyttes uden for EU Ydelsen bliver leveret til ikke-momsregistrerede aftagere her i landet,  

 eller ikke-momspligtige aftagere i andre EU-lande, på den yderligere  

 betingelse, at ydelsen udelukkende udnyttes uden for EU, jf. § 18, stk. 2, 3.  

 pkt.
 Leveringsstedet for ydelser til ikke momspligtige aftager i andre EU-lande  

 er tilsvarende ikke her i landet, når ydelsen udelukkende anvendes uden for  

 EU, jf. § 18, stk. 2, 3. pkt.
 Salg af ydelser til en momspligtig person i Danmark har leveringssted her  

 i landet, selv om ydelsen udnyttes uden for EU, jf. § 18, stk. 2, 3. pkt.
 Når § 18, stk. 2, i enkelte tilfælde nævner udnyttelse menes, at  

 udnyttelsen mere knytter sig til det forhold ydelsen relaterer sig til, i  

 konkrete tilfælde, det sted, hvor forholdet er beliggende (dvs. beliggenheden  

 af det forhold, der er genstand for ydelsen - eller det forhold, der drager  

 nytte af ydelsen). Se også under leveringsstedet i E.3 m.h.t. benyttelse.
E.3.5.3 Ydelser, der er omfattet af § 18 De ydelser der skal behandles efter E.3.5.1-2 findes i § 18, stk. 1, nr. 1  

 til 8. Se evt.
E.3 om leveringsstedet.
E.3.5.3.1 Overdragelse af rettigheder § 18, stk. 1, nr. 1 Nr. 1 omfatter hel eller delvis overdragelse af rettigheder, dvs.  

 egentlige immaterielle ydelser.
 Som rettigheder efter denne bestemmelse anses individuelle rettigheder,  

 der er præsteret af den enkelte, dvs. opfinderens eller kunstnerens  

 individuelle ret til hans personlige indsats.
Dette er f.eks. rettigheder efter eneretslovene, som f.eks. ophavsrets- og  

 patentloven.
Som eksempler kan nævnes rettigheder til litterære og  

 kunstneriske værker, herunder også værker i form af EDB-programmer, musik,  

 film og sceneværk samt billedkunst.
Opfindelser, der kan udnyttes  

 industrielt, varemærker og fællesmærker, f.eks. bomærker, logoer m.v.,  

 forbillede for en vares udseende eller for et ornament, dvs. varens  

 fremtoning f.eks. industridesign eller brugskunst.
 Licensrettigheder (royalties) omfatter en partiel brugsrettighed, dvs. der  

 er ikke sket en fuld overdragelse af rettigheden i form af f.eks.  

 patentrettighed eller varemærke.
 Bestemmelsens eksempler er ikke udtømmende, da den også omfatter andre  

 lignende rettigheder, som f.eks. fotorettigheder eller andre rettigheder over  

 formuegoder.
E.3.5.3.2 Reklameydelser § 18, stk. 1, nr. 2 Nr. 2 vedrører reklameydelser.
Ydelser, der er omfattet af bestemmelsen,  

 vedrører reklamevirksomhed, f.eks. markedsføring, udbud af reklame, annoncer,  

 reklametryk samt distribution af reklame.
 Bestemmelsen omfattet også udlevering af reklamegenstande samt aktiviteter  

 som pressekonference og udstillinger m.v. i reklame-, salgs- eller  

 markedsføringsmæssig øjemed, samt sponsorering.
Hvis et dansk reklamebureau sælger en annoncekampagne i danske aviser til  

 en fransk vingrosserer (jf. § 18, stk. 2, 2. pkt.), kan reklamebureauet  

 undlade at beregne dansk moms.
Det samme gælder, hvis bladhuset sælger  

 direkte til grossereren.
Hvis bladhuset sælger til reklamebureauet, skal der  

 betales dansk moms efter momslovens almindelige regler.
 Hvis ydelsen ikke kan anses for at være udnyttet udelukkende uden for EU,  

 skal virksomheden være berettiget til at opnå momsgodtgørelse efter § 45,  

 stk. 1, før ydelsen har leveringssted uden for EU.
E.3.5.3.3 Rådgivning § 18, stk. 1, nr. 3 Bestemmelsen omfatter ydelser fra rådgivningsvirksomheder, ingeniører,  

 projektvirksomheder, advokater og revisorer samt andre lignende ydelser.  

 Eksemplerne er ikke udtømmende.
Se evt.
E.3.3 vedrørende rådgivningsydelser.
 Kreditoplysningsbureauers soliditetsundersøgelser, markedsundersøgelser,  

 ydelser fra patentbureauer, oversættelsesvirksomhed, kunsulenters rådgivning,  

 skatterådgivning og tilsyns-, kontrol og klassificeringsydelser er også  

 omfattet af denne bestemmelse.
 Hypnosebehandling er ikke anset for at være en rådgivningsydelse, jf.  

 Departementets afgørelse nr. 1049/88. Ydelsen skal i stedet momsberigtiges  

 det sted hvor den, der præsterer ydelsen, har stedet for sin økonomiske  

 virksomhed, jf. § 15, stk. 1.
 Bestemmelsen omfatter også databehandling og meddelelse af oplysninger.  

 Ved databehandling forstås typisk systematisk behandling af en mængde  

 oplysninger, der resulterer i et materiale, der er tilgængelig for umiddelbar  

 anvendelse hos ordregiveren.
Med meddelelse af oplysninger forstås oversendelse af informationer, der  

 kan genanvendes i samme form som afsendt.
De oplysninger, der er omfattet af  

 denne bestemmelse, er ikke omfattet af andre bestemmelser i §§ 15-21. Som  

 eksempler kan nævnes forskrifter, analyser og formler.
Meddelelsesformen er  

 underordnet, meddelelsen kan derfor sendes via telefax, som diskette  

 (software) el. lign. (med hensyn til vurderingen af, om levering af disketter  

 er en vare eller en ydelse, henvises til D.2.3).
Under meddelelse af oplysninger kan telekommunikation ikke henregnes  

 (telefonopkald og overførsel af billeder, herunder TV), jf.
E.3.1.1.
Som et eksempel på spørgsmålet om udnyttelse af rådgivningsydelser kan  

 nævnes markedsundersøgelser for virksomheder i lande uden for EU.
Disse  

 ydelser anses for udnyttet det sted, hvor virksomheden er etableret el.lign.,  

 da det er den pågældende virksomhed, der anvender undersøgelserne.
En advokats ydelser i forbindelse med skiftebehandling af et dødsbo, der  

 er beliggende uden for EU anses for at blive udnyttet i udlandet og kan  

 sælges momsfrit.
Hvis dødsboet har ejendomme, der er beliggende her i landet,  

 er det fastlagt, at leveringsstedet er her i landet efter § 16, se E.3.3.  

 Ydelserne er forskellige, hvilket gør det muligt at dele ydelsen op i  

 rådgivning efter § 18, og ydelser vedrørende fast ejendom efter § 16. Kravet  

 om, at ydelsen udelukkende udnyttes i udlandet, jf. § 18, stk. 2, 3. pkt.,  

 kan derfor ikke anvendes.
Bistand til momspligtige personer i udlandet i forbindelse med rets- og  

 voldgiftssager i udlandet, anses også for udnyttet i udlandet, mens sager i  

 forbindelse med rets- og voldgiftssager i Danmark, anses for udnyttet her i  

 landet.
Hvis den udenlandske virksomhed herefter kan opnå momsgodtgørelse  

 efter § 45, stk. 1, vil leveringsstedet ikke være her i landet.
E.3.5.3.4 Forpligtigelse til undladelse § 18, stk. 1, nr. 4 Nr. 4 omfatter de forpligtigelser, der påtages til helt eller delvist at  

 undlade at gøre brug af en rettighed, der er nævnt i § 18, stk. 1, eller  

 udøvelse af erhvervsmæssig virksomhed.
Som en sådan forpligtigelse kan nævnes konkurrenceklausuler, som  

 forpligtiger den, der har indgået konkurrenceklausulen, til ikke at udføre  

 erhvervsvirksomhed inden for et geografisk område, evt. inden for et givet  

 tidsrum.
En forpligtigelse kan også omfatte undladelse af at benytte sig af  

 en af de rettigheder, der er nævnt i stk. 1, f.eks. en patentrettighed.
E.3.5.3.5 Visse finansielle ydelser § 18, stk. 1, nr. 5 Nr. 5 omhandler bank-, finansierings- og forsikringsvirksomhed.
Udlejning  

 af bankbokse er ikke omfattet af bestemmelsen.
Af aktiviteter inden for de nævnte virksomheder, kan nævnes forvaltning af  

 værdipapirer.
Hvis forvaltningen af værdipapirerne sker for aftagere i  

 udlandet, anses ydelsen for udnyttet i udlandet.
 Når leveringsstedet for de nævnte ydelser er her i landet, kan de  

 eventuelt være fritaget efter § 13, nr. 10-11, se D.11.10-11.
E.3.5.3.6 Arbejdskraft § 18, stk. 1, nr. 6 Nr. 6 omfatter levering af arbejdskraft.
 Levering af arbejdskraft omfatter ydelser i forbindelse med vikarbureau,  

 dvs. udlejning af personale (vikarer). Vikarer bliver ofte placeret hos en  

 tredjeperson (vikarbureauets kunde), hvor denne udøver kontrol og opsyn af  

 vikaren.
 Arbejdsydelser, som en virksomheds personale udfører for virksomhedens  

 kunder ifølge et kontraktsforhold, anses ikke som levering af arbejdskraft,  

 men skal vurderes som levering af andre ydelser.
E.3.5.3.7 Udlejning § 18, stk. 1, nr. 7 Nr. 7 vedrører udlejning af løsøregenstande bortset fra transportmidler.  

 Herunder falder f.eks. leasing af aktiver.
Vedrørende transportmidler  

 henvises til § 15, stk. 2, se E.3.2.
E.3.5.3.8 Formidlingsydelser § 18, stk. 1, nr. 8 Nr. 8 indeholder de ydelser, der leveres af formidlere, som handler i  

 andres navn og for andres regning, når formidlerens virksomhed vedrører  

 levering af ydelser, som er omhandlet i § 18, stk. 1 Der henvises til E.3.8 med hensyn til, hvad der forstås ved formidlere,  

 som handler i andres navn og for andres regning.
E.3.6 Transportydelser § 19 § 19, stk. 1, omfatter transport af både passagerer og varer, mens § 19,  

 stk. 2 og 3, kun omfatter transport af varer inden for EU.
 Transportydelsen skal holdes adskilt fra varen, der transporteres, da  

 leveringsstedet for disse leverancer kan være forskellig.
E.3.6.1 Transportydelser her i landet § 19, stk. 1 Leveringsstedet for transportydelser efter § 19, stk. 1, er det sted, hvor  

 ydelsen bliver udført.
Det skal derfor betales dansk moms, hvis transporten  

 udføres her.
Der er dog visse undtagelser for transport af varer her i  

 landet, når transporten sker for en aftager, der er momsregistreret i et  

 andet EU-land, jf. de nærmere betingelser i § 19, stk. 3 (E.3.6.3).
BusrejserSom nævnt i E.3.6 omfatter § 19, stk. 1, ikke transport af varer  

 inden for EU.
Dette bliver i stedet behandlet i § 19, stk. 2. § 19, stk. 1,  

 anvendes dog for transport af passagerer inden for EU.
 Der skal i forbindelse med fastlæggelsen af leveringsstedet for disse  

 transporter tages hensyn til den tilbagelagte strækning, jf. momsdirektivets  

 artikel 9, stk. 1, litra b.
 Dansk moms af en bustransport, der foregår mellem flere EU-lande, skal  

 derfor beregnes på følgende måde:
Der skal ske en opdeling af det samlede vederlag for den egentlige  

 transportydelse i en del, der vedrører den indenlandske transport, og en del,  

 der vedrører den udenlandske transport.
Der skal kun betales dansk moms af  

 den del af vederlaget, der vedrører den indenlandske transport.
Opdelingen  

 foretages på grunlag af de strækninger, som er tilbagelagt henholdsvis her i  

 landet og i udlandet.
 Som et eksempel på beregningsmetoden kan nævnes en vognmand, der udfører  

 en busrejse fra X-købing til Y-ville i Frankrig og retur:
 Den indenlandske transport udgør:
 400/2.400 = 1/6 af den tilbagelagte strækning.
 Transportvederlaget udgør 15.000 kr.
 Værdien af den indenlandske transport inkl. moms udgør 1/6 af 15.000 kr =  

 2.500 kr.
 Momsen udgør 20% af 2.500 kr = 500 kr.
 Tomkørsel dvs. kørsel uden passagerer, har kun momsmæssig relevans i  

 forbindelse med kørsel til udlandet.
Når kørselsvederlaget skal opgøres i momsfri og momspligtig kørsel skal  

 eventuel tomkørsel ikke medregnes.
Den kørselsstrækning, der indgår i  

 beregningerne, er således kun den strækning, der transporteres passagerer på.
 Hvis en vognmand fra Slagelse eksempelvis udfører en busrejse fra X-købing  

 til Y-ville i Frankrig, skal strækningen Slagelse - X-købing ved rejsens  

 start og strækningen X-købing - Slagelse ved rejsens afslutning ikke indgå i  

 det kilometerantal, der danner grundlag for beregningen af den andel af  

 vederlaget, der skal betales moms af.
 For bustransport med udenlandske turistbusser her i landet henvises til §  

 73, se S.2.
E.3.6.2 Transportydelser mellem forskellige EU-lande § 19, stk. 2 Bestemmelsen i § 19, stk. 2, gælder kun for transport af varer.
Ved  

 transport af varer inden for EU med afgang og ankomst i to forskellige  

 EU-lande er leveringsstedet her i landet, når afgangsstedet er her.
Dette er  

 dog ikke tilfældet, hvis aftageren af transportydelsen er registreret for  

 moms i et andet EU-land.
 Leveringsstedet er også her i landet, hvis aftageren af ydelsen er  

 registreret her og afgangsstedet er i et andet EU-land.
 Transportydelsen omfatter alle former for transport.
 AfgangsstedVed afgangssted forstås det sted, hvor transporten faktisk  

 påbegyndes, uden medregning af den strækning, der tilbagelægges hen til det  

 sted, hvor varerne befinder sig.
 AnkomststedVed ankomststed forstås det sted, hvor transporten af varerne  

 faktisk afsluttes.
 Definitionerne fremgår af direktivets artikel 28b, punkt C, stk 1.
Betalingspligtig personI forbindelse med transportydelser opstår der et spørgsmål om,  

 hvilken person, der skal betale momsen efter § 46, stk. 1 (spørgsmålet opstår  

 også i forbindelse med ydelser knyttet til transport - § 20 - og  

 formidlingsydelser i § 21). For yderligere gennemgang af § 46 henvises til  

 L.1.
 Transport påbegyndt uden for EUTransport påbegyndt uden for EU, f.eks. en  

 transport, der starter i Norge, med ankomststed i Tyskland via Danmark, vil  

 efter nærmere omstændigheder blive behandlet efter § 19, stk. 2.
Hvis varen er under en af de i § 12, stk. 2, nævnte ordninger, se evt.  

 D.10, er transportydelsen momsfritaget her i landet efter § 34, stk. 1, nr.  

 12, se evt.
I.1.2.3.
 Hvis varen ikke er under en af de i § 12, stk. 2, nævnte ordninger,  

 bestemmer § 32, stk. 1, imidlertid, at der til momsgrundlaget ved indførslen  

 af varen fra ikke EU-lande, skal medregnes forsendelsesomkostninger, der  

 påløber indtil varens bestemmelsessted i EU, når dette sted er kendt på det  

 tidspunkt, hvor afgiftspligten indtræder.
 I disse situationer vil transporten blive indkalkuleret i varens værdi og  

 momsberigtiget i forbindelse med importproceduren.
 I de situationer, hvor varens bestemmelsessted ikke er kendt på det  

 tidspunkt, hvor afgiftspligten indtræder, anses transporten for at være en  

 ydelse, og leveringsstedet skal fastlægges efter § 19, stk. 2.
Momsfrie transportydelser For momsfritagne transportydelser i forbindelse med eksport henvises til  

 I.1.2.3.
E.3.6.3 Transport her i landet i tilknytning til EU-transport § 19, stk. 3 Ved lov nr. 1097 blev stk. 3 indført i momslovens § 19. Bestemmelsen  

 trådte i kraft den 1. januar 1996. Bestemmelsen vedrører transport af varer  

 her i landet.
 Tidligere fremgik det af den dagældende momsbek. § 33 (bek. nr. 1173 af  

 22. december 1994), at virksomheder, der er momsregistreret her i landet,  

 momsfrit kunne levere transport af varer her i landet og hertil knyttede  

 ydelser, når transporten er direkte forbundet med en transport af varer til  

 eller fra et andet EU-land.
Betingelsen for at levere transporten momsfrit var, at aftageren ikke er  

 etableret eller momsregistreret her i landet, men momsregistreret i et andet  

 EU-land, og var berettiget til at opnå godtgørelse efter momslovens § 45,  

 stk. 1, 1. og 2. pkt.
Endvidere skal den her registrerede virksomhed være i  

 besiddelse af en erklæring fra den udenlandske aftager om, at denne  

 virksomhed er registreret for moms i et andet EU-land og opfylder  

 betingelserne i lovens § 45. Herudover skal den her registrerede virksomhed  

 kunne dokumentere, at det drejer sig om en transportydelse eller en hertil  

 knyttet ydelse, der er direkte forbundet med en transport til eller fra et  

 andet EU-land, jf. § 33, stk. 3, i den dagældende momsbek.
 Efter den nye bestemmelse i stk. 3 anses transport af varer her i landet  

 ikke for at have leveringssted her i landet, hvis transporten har direkte  

 tilknytning til en transport af varer mellem to EU-lande, og aftageren af  

 ydelsen er registreret for moms i et andet EU-land.
 Bestemmelsen indebærer ingen materielle ændringer i den gældende ret.  

 Efter de almindelige kontrolforanstaltninger er det stadig nødvendigt at  

 kunne dokumentere, at bestemmelsens betingelser er opfyldt, selvom § 33 i den  

 dagældende momsbek. er ophævet (jf. evt. fakturakrav i N.2.3.4).
Som eksempel på anvendelse af ordningen kan nævnes salg af færgebilletter  

 for overførsel af en lastbil med varer her i landet.
Lastbilen transporterer  

 varen mellem to EU-lande, og aftageren af færgebilletten er registreret for  

 moms i et andet EU-land.
I dette tilfælde er leveringsstedet for  

 færgeselskabets færgetransport ikke her i landet.
 Ved transport af varer i et andet EU-land, hvor transporten har direkte  

 tilknytning til en transport af varer mellem to EU-lande, er leveringsstedet  

 dog her i landet, når aftageren af ydelsen er registreret her, jf. § 19, stk.  

 3, 2. pkt.
 Bestemmelsen trådte i kraft den 1. januar 1996.
Fakturakrav Om fakturakrav i forbindelse med transport af varer inden for EU henvises  

 til § 41, stk. 2, i momsbek., se N.2.3.4.
Formidling Leveringsstedet for formidling af de nævnte ydelser fastlægges efter § 21,  

 nr. 1, se E.3.8.1.
E.3.7 Ydelser knyttet til transport § 20 Leveringsstedet for ydelser udført i tilknytning til transport såsom  

 lastning, losning, omladning o. lign. fastlægges som det sted, hvor ydelserne  

 udføres (foregår), jf. § 20, stk. 1.
 Med ydelser knyttet til transport forstås ydelser, der er en naturlig del  

 af den fysiske udførelse af transporten, og som står i direkte forbindelse  

 hermed.
 Ydelser, som speditionsfirmaer udfører i forbindelse med indgåelse af  

 kontrakter el.lign. er ikke omfattet af § 20, stk. 1, fordi ydelsen ikke står  

 i en direkte tilknytning til transporten.
Ydelser i tilknytning til transport mellem forskellige EU-lande § 20, stk. 2 § 20, stk. 2, fastslår, at leveringsstedet for de ovenfor  

 nævnte ydelser, der knytter sig til transport af varer inden for EU med  

 afgangs- og ankomststed i to forskellige EU-lande, fastlægges som det sted,  

 hvor ydelsen udføres.
Dette gælder dog ikke, hvis aftageren af ydelsene er momsregistreret i et  

 andet EU-land end det land, hvor ydelserne udføres.
Her flyttes leverings-  

 stedet til det andet EU-land.
 Afslutningsvis fastslås det, at leveringsstedet er her i landet, når  

 ydelsen udføres i et andet EU-land, men aftageren af ydelsen er  

 momsregistreret her i landet.
 Momsfri leveringTil forskel for § 19 er det ikke transportydelsens  

 leveringssted, der er afgørende, men det sted, hvor ydelserne udføres.
Fakturakrav Om fakturakrav i forbindelse med transport af varer og hertil knyttede  

 ydelser henvises til § 41, stk. 2, i momsbek., se N.2.3.4.
E.3.8 Ydelser, der leveres af formidlere § 21 Leveringsstedet for formidlingsydelser, der ikke er omfattet af § 18, stk.  

 1, nr. 8, fastsættes efter § 21, nr. 1-3.
Formidlingsydelser, der er omfattet af § 21 adskiller sig fra de  

 formidlingsydelser, der er nævnt i § 4, stk. 4, ved, at formidleren handler i  

 andens navn og for andens regning (kommission), se evt.
D.3.3 om  

 formidlingsydelser efter § 4, stk. 4.
Momspligtige personer der handler i andens navn og for anden regning vil  

 typisk handle efter fuldmagt.
Handelsagenter afsætter varer for en anden  

 (agenturgiveren) ved at optage købstilbud eller ved at sælge varer i dennes  

 navn, jf. kommissionslovens § 77. Mæglere er ikke det samme som  

 fuldmagtshaver, men den præsterede ydelse er alligevel en formidling, da  

 mæglere i princippet skal være en upartisk mellemmand mellem køber og sælger.
 Speditører er ikke omfattet af § 21, fordi de foretager forsendelser af  

 gods i eget navn, men for fremmed regning, jf. næringslovens § 19.
Det nærmere omfang af bestemmelsen er formidling i forbindelse med - transport mellem to EU-lande (nr. 1), - lastning, losning og omladning o.lign. knyttet til transport mellem to  

 EU-lande (nr. 2), - andre formidlingsydelser (nr. 3).
E.3.8.1 Transport mellem to EU-lande § 21, nr. 1 Ved formidling af transport af varer mellem to EU-lande fastlægges  

 leveringsstedet i overenstemmelse med lovens § 19, stk. 2, dvs. den ydelse,  

 der formidles, se evt.
E.3.6.2.
Når formidleren udfører et job, hvor vedkommende formidler en transport  

 som nævnt ovenfor, vil leveringsstedet altså være her i landet, når  

 afgangsstedet for transporten også er her.
Dette er dog ikke tilfældet, hvis  

 aftageren af transportydelsen er momsregistreret i et andet EU-land.
 Leveringsstedet er også her i landet, hvis aftageren af ydelsen er  

 registreret her og afgangsstedet for transporten er i et andet EU-land.
E.3.8.2 Lastning, losning, omladning o.lign. § 21, nr. 2 Ved formidling af ydelser som lastning, losning, omladning o. lign.  

 knyttet til transport af varer mellem to EU-lande fastsættes leveringsstedet  

 i overensstemmelse med lovens § 20, stk. 2, dvs. den ydelse, der formidles,  

 se evt.
E.3.7.
Leveringsstedet for formidling af lastning, losning, omladning o. lign. er  

 her i landet, når disse ydelser udføres her, medmindre aftageren er  

 momsregistreret i et andet EU-land.
Leveringsstedet for formidlingen er også  

 her i landet, når lastningen, losningen, omladningen o. lign. udføres i et  

 andet EU-land, men aftageren af disse ydelser er momsregistreret her i  

 landet.
E.3.8.3 Andre formidlingsydelser § 21, nr. 3 Med andre formidlingsydelser menes formidling af alle ydelser,  

 der ikke hører under ydelser, der er nævnt i E.3.8.1 - E.3.8.2 eller  

 E.3.5.3.8 (§ 21, nr. 1-2, og § 18, stk. 1, nr. 8).
 Der skal beregnes moms af disse formidlingsydelser her i landet, når  

 transaktionen, som formidlingen vedrører, er momspligtig her i landet, dvs.  

 den pågældende transaktion har leveringssted her i landet.
Et sådant tilfælde kunne f.eks. komme på tale, når en agent, der handler  

 efter fuldmagt, køber et parti varer på en auktion her i landet for en ikke  

 momsregistreret kunde i et andet EU-land.
I dette tilfælde skal købet af  

 varepartiet (hovedtransaktionen) momsberigtiges her i landet, og da  

 formidlingsydelsen (agentprovisionen) skal momsberigtiges det samme sted som  

 hovedtransaktionen, skal der betales dansk moms af agentprovisionen.
 Leveringsstedet for hovedtransaktionen afhænger altså af de almindelige  

 regler efter momslovens §§ 14-22.
 Formidlingsydelsen skal også momsberigtiges i det land, hvor købet fandt  

 sted, selvom agenten har sit faste forretningssted i et andet EU-land, fordi  

 agenten ikke er den, der juridisk indgår handelen, men det er agentens  

 klient, der indgår handelen.
 Hvis aftageren af formidlingsydelsen er momsregistreret i et andet EU-land  

 er leveringsstedet i dette tilfælde aftagerens hjemland.
Hvis hovedtransaktionen leveres i andet EU-land Hvis hovedtransaktionen, som formidlingsydelsen vedrører, er momspligtig i  

 et andet EU-land, men hvor aftageren er momsregistreret her i landet, så vil  

 formidlingsydelsen være momspligtig her i landet.
 Formidlingsydelser, der leveres af agenter, der medvirker ved køb af varer  

 fra lande uden for EU, har derfor leveringssted i det EU-land, hvor  

 hovedtransaktionen, som i dette tilfælde er levering af varen, har sit  

 beskatningssted.
Levering udenfor EU Hvis hovedtransaktionen har sit leveringssted uden for EU, vil  

 formidlingsydelsen være momsfri.
Fakturakrav Om fakturakrav i forbindelse med formidling af ydelser efter § 21 henvises  

 til § 41, stk. 2, i momsbek., se N.2.3.4.
E.4 Momspligtigt sted for erhvervelse af en vare § 22 omfatter stedet for erhvervelse af en vare fra et andet EU-land.
Definition af erhverver Erhververen er ikke kun en momspligtig person, der er registreret, men det  

 kan f.eks. også være en ikke momspligtig juridisk person, samt en momspligtig  

 person, der ikke er registreret, se endvidere D.9.
 Ved erhvervelse forstås råderet over en løsøregenstand sendt eller  

 transporteret til erhververen af sælgeren, erhververen eller for deres  

 regning til en anden medlemsstat end den medlemsstat, hvorfra forsendelsen  

 eller transporten er påbegyndt.
 Når en forsendelsen eller transporten sker for sælgerens eller  

 erhververens regning, menes det, at det er sælgeren eller erhververen, der  

 står for, og betaler for, forsendelsen eller transporten.
Erhvervelse kan kun ske fra et andet EU-land.
Hvis varen bliver forsendt  

 eller transporteret fra et land uden for EU, er der i stedet tale om  

 indførsel, jf. § 12.
Erhvervelse fra et andet EU-land § 22, stk. 1 Hovedreglen i § 22, stk. 1, bestemmer, at leveringsstedet er her i landet,  

 når varen befinder sig her efter afslutningen af forsendelsen eller  

 transporten til erhververen.
 Aftageren skal derfor beregne erhvervelsesmoms og anføre det på den  

 periodevise angivelse, jf. § 48, stk. 4-5, i momsbek.
Erhvervelse under dansk registreringsnummer § 22, stk. 2 § 22, stk. 2, bestemmer, at en erhvervelse af en vare også  

 har leveringssted her i landet, når erhvervelsen sker under benyttelse af et  

 dansk momsregistreringsnummer (leverandøren udsteder sin faktura med  

 angivelse af dette momsregistreringsnummer). Det gælder uanset varen ikke er  

 modtaget her i landet.
 Erhververen kan dog undgå at betale dansk moms, hvis det kan godtgøres, at  

 erhvervelsen pålægges moms i det andet EU-land, hvortil forsendelsen eller  

 transporten er sket, jf. hovedreglen i § 22, stk. 1.
Som eksempel kan nævnes en dansk virksomhed, der overfører varer fra  

 Holland til Tyskland.
Ved købet i Holland anvendes et dansk  

 momsregistreringsnummer.
I dette tilfælde skal der beregnes dansk  

 erhvervelsesmoms, hvis den danske virksomhed ikke kan dokumentere, at der er  

 betalt tysk erhvervelsesmoms.
