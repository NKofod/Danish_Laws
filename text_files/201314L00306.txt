Betænkning afgivet af Skatteudvalget den 12. december 2013 Betænkning over Forslag til lov om ændring af skattekontrolloven og forskellige andre love (Indberetning og automatisk udveksling af skatterelevante oplysninger om finansielle konti samt ophævelse af bagatelgrænser for ind- og udbetalinger m.v.) [af skatteministeren (Holger K.: Nielsen)]:
1. Udvalgsarbejdet Lovforslaget blev fremsat den 13. november 2013 og var til 1. behandling den 26. november 2013. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og skatteministeren sendte den 19. september 2013 dette udkast til udvalget, jf. folketingsåret 2012-13 SAU alm. del  bilag 314. Den 13. november 2013 sendte skatteministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til skatteministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, RV, SF og EL) indstiller lovforslaget til vedtagelse uændret.
 Et mindretal i udvalget (V og KF) vil stemme hverken for eller imod lovforslaget ved 3. behandling.
 Et andet mindretal (DF og LA) indstiller lovforslaget til forkastelse ved 3. behandling.
Venstres, Dansk Folkepartis, Liberal Alliances og Det Konservative Folkepartis medlemmer af udvalget udtaler, at lovforslaget om udveksling af oplysninger med de amerikanske myndigheder for at forhindre skatteunddragelse isoleret set er godt.
V, DF, LA og KF er imidlertid bekymrede over den foreslåede implementering af forslaget.
Ministeren foreslår at indsætte en § 8 Å i skattekontrolloven, som giver ministeren en generel bemyndigelse til at stille krav til pengeinstitutterne om, hvad der skal indberettes til Skatteministeriet.  V, DF, LA og KF mener ikke, at denne fremgangsmåde er hensigtsmæssig, og mener, at det er uhørt at give ministeren bemyndigelser i et omfang, som det er tilfældet her.
V, DF, LA og KF foreslår, at man i lighed med den parlamentariske procedure for dobbeltbeskatningsoverenskomster ved indgåelse af aftaler om udveksling af oplysninger i skattemæssig sammenhæng indhenter Folketingets accept gennem en behandling i Folketingssalen og Folketingets Skatteudvalg, hvorved Folketinget får mulighed for at tage stilling til de konkrete aftaler fra gang til gang.
V, DF, LA og KF opfatter denne fremgangsmåde som værende langt mere saglig og demokratisk end skatteministerens forslag.
Endvidere finder V, DF, LA og KF, at en generel bemyndigelse, der giver Skatteministeriet og skatteministeren adgang til uden videre at stille de krav, de ønsker, til den finansielle sektor, er både uhensigtsmæssig og uansvarlig.
I denne sammenhæng bør man være bevidst om det offentlige pres, der i øjeblikket er vendt mod SKAT som følge af en række sager, hvor myndigheden har overtrådt sine beføjelser.
Set i dette lys vil en procedure som den af V, DF, LA og KF foreslåede gavne tilliden til skattemyndighederne.
 Skatteministeren har imidlertid ikke været imødekommende over for forslaget om at sikre en langt mere hensigtsmæssig implementering af aftalen uden de foreslåede vidtrækkende konsekvenser.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Benny Engelbrecht (S) Pernille Rosenkrantz-Theil (S) John Dyrby Paulsen (S) Jesper Petersen (S) Per Husted (S) Thomas Jensen (S) Nadeem Farooq (RV) Sofie Carsten Nielsen (RV) Camilla Hersom (RV) Lisbeth Bech Poulsen (SF) Jonas Dahl (SF) Frank Aaen (EL) Stine Brix (EL) Nikolaj Villumsen (EL) Hans Andersen (V) Jacob Jensen (V) Thomas Danielsen (V) Kristian Pihl Lorentzen (V) Tina Nedergaard (V) Torsten Schack Pedersen (V) Troels Lund Poulsen (V) Mads Rørvig (V) fmd.
Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 67 Bilagsnr.
