Betænkning afgivet af Sundhedsudvalget den 15. juni 2005 Betænkning over Forslag til folketingsbeslutning om forbud mod  

 brug af tilsætningsstoffer og aromastoffer, som forstærker tobaksvarers  

 afhængighedsskabende egenskaber [af Frank Aaen (EL) m.fl.] 1. Ændringsforslag Enhedslistens medlem af udvalget har stillet 1 ændringsforslag  

 til beslutningsforslaget.
2. Udvalgsarbejdet Beslutningsforslaget blev fremsat den 19. april 2005 og var til  

 1. behandling den 26. maj 2005. Beslutningsforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet beslutningsforslaget i 5 møder.
Samråd Udvalget har stillet 1 spørgsmål til indenrigs- og  

 sundhedsministeren til mundtlig besvarelse.
Ministeren har besvaret  

 spørgsmålet  

 i et samråd med udvalget den 15. juni 2005. Ministeren forventes inden 2.  

 behandling at tilsende udvalget det talepapir, der lå til grund for  

 besvarelsen  

 af spørgsmålet.
Spørgsmål Udvalget har stillet 7 spørgsmål til indenrigs- og  

 sundhedsministeren til skriftlig besvarelse.
Ministeren har besvaret  

 spørgsmål  

 1, 2 og 4, og foreløbigt besvaret spørgsmål 3. Spørgsmål 5-7 forventes  

 besvaret  

 inden 2. behandling.
3. Indstillinger og politiske bemærkninger Et  

  

 mindretal  

  

 i  

 udvalget (V og KF) indstiller beslutningsforslaget til  

  

 forkastelse.  

  

 Mindretallet vil stemme imod det stillede  

 ændringsforslag.
Venstre og Det Konservative Folkeparti skal understrege  

 vigtigheden af, at man fastholder, at det er tobaksrygning som sådan, der er  

 sundhedsskadeligt.
Det er nikotinen og de mange skadelige stoffer i den  

 naturlige tobak, der er den absolutte hovedkilde til afhængighed.
Det er  

 afgørende at fastholde fokus på denne kendsgerning.
 V og KF er enig i, at det ikke er acceptabelt, at tobaksvarer  

 tilsættes stoffer, som kan øge afhængigheden og gøre det sværere for rygere  

 at  

 stoppe med at ryge.
V og KF konstaterer, at der på nuværende tidspunkt ikke er  

 fastsat kriterier for eller udviklet tilstrækkelige metoder til at måle et  

 tilsætningsstofs afhængighedsskabende effekt.
Der er tale om en meget  

 krævende  

 opgave, som der ikke på nuværende tidspunkt er den fornødne viden eller  

 ekspertise  

 til at løfte, hverken nationalt eller på EU-plan.
 V og KF finder på den baggrund, at det er utilfredsstillende, at  

 EU ikke har afgivet den lovede statusrapport om tobaksdirektivet.
 V og KF har samtidig med tilfredshed noteret sig, at indenrigs-  

 og sundhedsministeren den 19. maj 2005 har rettet henvendelse til den  

 ansvarlige kommissær og spurgt til status for arbejdet og for færdiggørelsen  

 af  

 rapporten, og at ministeren på rådsmødet den 3. juni 2005 fulgte op på  

 henvendelsen.
 Ministeren lagde på rådsmødet op til på fællesskabsniveau −  

 som et første skridt − at se på særlige forbud i to relationer, dels  

 vedrørende  

 tilsætningsstoffer, som i sig selv er sundhedsskadelige, f.eks.  

 kræftfremkaldende, dels hvad angår beviseligt afhængighedsskabende  

 tilsætningsstoffer.
 Hertil kommer, at ministeren på rådsmødet opfordrede til et  

 fremadrettet og konstruktivt fælles EU-udspil til WHOs tobakskonference  

 i  

 februar 2006, som bl.a. omfatter spørgsmålet om afhængighedsskabende  

 tilsætningsstoffer og udvikling og forbedring af målemetoder.
 På den baggrund konstaterer V og KF, at den danske regering har  

 taget initiativ til at tilvejebringe en løsning på EU-plan, som V og KF mener  

 er det relevante forum for problemstillingen om tilsætningsstoffer.
 V og KF lægger vægt på, at regeringen følger aktivt op på sagen  

 i EU- og WHO-regi.
 Ministeren har i brev af 15. juni 2005 til de sundhedspolitiske  

 ordførere opfordret til − i stedet for at gennemføre en lappeløsning  

 −  

 at gøre fælles front i denne sag, når Kommissionens rapport er  

 offentliggjort.  

 Ministeren har derfor indbudt ordførerne til et møde umiddelbart efter  

 sommerferien.
 Ministeren har i et samråd i udvalget den 15. juni 2005 givet en  

 uddybende redegørelse for sagens indhold, herunder givet et overslag over de  

 økonomiske konsekvenser, såfremt beslutningsforslaget vedtages.
 V og KF stemmer på denne baggrund imod beslutningsforslaget.
 Et  

  

 andet mindretal  

  

 i  

 udvalget (S og RV) vil stemme hverken for eller imod beslutningsforslaget.  

 Mindretallet vil stemme for det stillede ændringsforslag.
Socialdemokratiet og Det Radikale Venstre skal understrege  

 vigtigheden af, at man fastholder, at det er tobaksrygning som sådan, der er  

 sundhedsskadeligt.
Det er nikotinen og de mange skadelige stoffer i den  

 naturlige tobak, der er den absolutte hovedkilde til afhængighed.
Det er helt  

 afgørende at fastholde fokus på denne kendsgerning.
 S og RV finder det helt uacceptabelt, at tobaksvarer tilsættes  

 stoffer, som kan øge afhængigheden og gøre det sværere for rygere at holde op  

 med at ryge.
 S og RV er usikre på, om der på nuværende tidspunkt findes  

 kriterier for eller er udviklet tilstrækkelige metoder til at måle et  

 tilsætningsstofs afhængighedsskabende effekt.
 S og RV finder på den baggrund, at det er utilfredsstillende, at  

 EU ikke har afgivet den lovede statusrapport om tobaksdirektivet.
 S og RV har samtidig med tilfredshed noteret sig, at indenrigs-  

 og sundhedsministeren den 19. maj 2005 har rettet henvendelse til den  

 ansvarlige kommissær og spurgt til status for arbejdet og for færdiggørelsen  

 af  

 rapporten, og at ministeren på rådsmødet den 3. juni 2005 fulgte op på  

 henvendelsen.
 Ministeren har oplyst, at han på rådsmødet lagde op til på  

 fællesskabsniveau − som et første skridt − at se på særlige  

 forbud  

 i to relationer, dels vedrørende tilsætningsstoffer, som i sig selv er  

 sundhedsskadelige,  

 f.eks. kræftfremkaldende, dels hvad angår beviseligt afhængighedsskabende  

 tilsætningsstoffer.
 Hertil kommer, at ministeren har oplyst, at han på rådsmødet opfordrede  

 til et fremadrettet og konstruktivt fælles EU-udspil til WHOs  

 tobakskonference  

 i februar 2006, som bl.a. omfatter spørgsmålet om afhængighedsskabende  

 tilsætningsstoffer og udvikling og forbedring af målemetoder.
 På den baggrund konstaterer S og RV, at den danske regering har  

 taget initiativ til at tilvejebringe en løsning på EU-plan, som S og RV  

 mener,  

 er det relevante forum for problemstillingen om tilsætningsstoffer.
 S og RV lægger vægt på, at regeringen følger aktivt op på sagen  

 i EU- og WHO-regi.
 Ministeren har i brev af 15. juni 2005 til de sundhedspolitiske  

 ordførere opfordret til − i stedet for at gennemføre en lappeløsning  

 −  

 at gøre fælles front i denne sag, når Kommissionens rapport er  

 offentliggjort.  

 Ministeren har derfor indbudt ordførerne til et møde i august 2005.
 Ministeren har i et samråd i udvalget den 15. juni 2005 givet en  

 uddybende redegørelse for sagens indhold, herunder også et overslag over de  

 økonomiske konsekvenser, såfremt beslutningsforslaget vedtages.
 S og RV finder det utilfredsstillende, at de økonomiske konsekvenser  

 af en vedtagelse af B 78 først er oplyst på så sent et tidspunkt, at det ikke  

 er muligt at vurdere disse tal nærmere.
S og RV mener imidlertid på baggrund af dels de anførte  

 oplysninger om usikkerheden i målemetoder m.v., dels de fremkomne økonomiske  

 oplysninger,  

 at det foreliggende beslutningsforslag ikke bør vedtages på nuværende  

 tidspunkt.
S og RV lægger vægt på, at ministeren har givet et klart tilsagn  

 om  

 en fælles drøftelse af de kommende initiativer for at fjerne  

 afhængighedsskabende tilsætningsstoffer i tobaksvarer.
 S og RV vil på den baggrund stemme hverken for eller imod  

 beslutningsforlaget.
 S og RV tilkendegiver samtidig, at såfremt der ikke kommer  

 yderligere initiativer, vil S og RV tage sagen op i næste folketingssamling.
 Et  

  

 tredje mindretal  

  

 i  

 udvalget (DF, SF og EL) indstiller beslutningsforslaget til  

  

 vedtagelse  

  

 med det stillede ændringsforslag.
 Dansk Folkepartis medlemmer af udvalget udtaler, at Dansk Folkeparti  

 kan støtte beslutningsforslaget med den ændrede ikrafttrædelsesdato den 1.  

 juni  

 2006, således at Indenrigs- og Sundhedsministeriet har den fornødne tid til  

 at  

 undersøge de EU-retlige aspekter af beslutningsforslaget.
Det er Dansk Folkepartis klare holdning, at de mange  

 tilsætningsstoffer som tobaksvarer indeholder, og som øger rygernes  

 afhængighed, skal forbydes, idet de har skadelige virkninger på rygernes  

 helbred og kan være kræftfremkaldende, Derfor ser Dansk Folkeparti gerne, at der bliver et dansk forbud  

 mod brug af afhængighedsfremkaldende tilsætningsstoffer i tobaksvarer.
Enhedslistens medlem af udvalget udtaler, at indenrigs- og  

 sundhedsministeren under udvalgsbehandlingen har fremlagt nogle stærkt  

 tendiøse  

 beregninger over de umiddelbare økonomiske konsekvenser af  

 beslutningsforslaget, der kun har til formål at forplumre debatten  

 om, hvordan vi får forbudt tilsætningsstoffer, der øger tobaks  

 afhængighedsskabende egenskaber Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (EL), tiltrådt af et  

  

 flertal  

  

 (S, DF, RV og SF):
 1)  

  

 I  

  

 1.  

  

 og  

  

 2. pkt.  

  

 ændres »1.  

 januar 2006« til: »1. juni 2006«.
[Ændring af tidspunkt for fremsættelse af lovforslag] Til nr. 1 Ændringsforslaget indebærer, at tidspunktet for, hvornår  

 regeringen skal fremsætte lovforslag, ændres fra den 1. januar 2006 til den  

 1.  

 juni 2006.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Karen Hækkerup (S)   

 Lone Møller (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

  

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 78 Bilagsnr.
Titel 1 Tidspunkt for afgivelse af betænkning over forslaget 2 1. udkast til betænkning 3 Nyt tidspunkt for afgivelse af betænkning over forslaget 4 2. udkast til betænkning 5 Notat om konsekvenserne af beslutningsforslaget, fra  

 indenrigs- og sundhedsministeren Oversigt over spørgsmål og svar vedrørende B 78 Spm.nr.
Titel 1 Spm. om, hvorfor regeringen ikke ønsker at fastsætte  

 nationale regler, indtil der foreligger regler i EU-regi, til indenrigs- og  

 sundhedsministeren, og ministerens svar herpå 2 Spm., om bevisbyrden for, hvorvidt stoffer i cigaretter  

 er sundhedsskadelige, overgår til tobaksindustrien, til indenrigs- og  

 sundhedsministeren, og ministerens svar herpå 3 Spm., om ministeren vil tilsende udvalget en kopi af det  

 brev, som ministeren har sendt til den ansvarlige EU-kommissær på området, og  

 kommissærens svar herpå, til indenrigs- og sundhedsministeren, og ministerens  

 foreløbige svar herpå 4 Spm., om ministeren vil redegøre for drøftelserne på og  

 konklusionerne fra det kommende rådsmøde for EUs sundhedsministre, til  

 indenrigs-  

 og sundhedsministeren, og ministerens svar herpå 5 Spm., om ministeren kan bekræfte, at tobaksindustrien i  

 dag tilsætter tobakken tilsætningsstoffer, der forøger tobakkens vanedannende  

 effekt, til indenrigs- og sundhedsministeren 6 Spm. om oversendelse af talepapir fra samrådet den  

 15/6-05 om samrådsspørgsmål A, til indenrigs- og sundhedsministeren 7 Spm. om, hvad analyserne skønnes at koste, hvis man  

 undlader den toksikologiske analyse, til indenrigs- og sundhedsministeren Oversigt over samrådsspørgsmål vedrørende B 78 Samråds-spm.nr.
