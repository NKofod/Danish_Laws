Formålet med registeret er at danne grundlag for amtets administration af den offentlige sygesikring som etableret ved lov om offentlig sygesikring, herunder overenskomsterne mellem den offentlige sygesikring og yderorganisationerne, samt at danne det statistiske grundlag for overenskomstforhandlingerne mellem den offentlige sygesikring og yderorganisationerns samt tilrettelæggelsen af den overordnede planlægning af den primære sundhedssektor.
Personkreds: Registeret må kun indeholde oplysninger om de sikrede, der er tilmeldt den offentlige sygesikring i Århus Amt og naboamter, om personer med bopælsadresse uden for Århus Amt, der behandles af ydere, som praktiserer for den offentlige sygesikring i Århus Amt, og om ydere, der praktiserer for den offentlige sygesikring i Århus Amt.
 Ikrafttrædelsesdato: 20/05/1994. Erstatter tidligere forskrifter.
