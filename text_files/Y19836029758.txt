 Efter henvendelse fra en landinspektør om brug af erklæring i.h.t. §  

 29, stk. 3, nr. 4 i udstykningsbekendtgørelsen udtaler direktoratet, at flere  

 domme synes at vise, at erklæring i.h.t.
denne bestemmelse kun bør afgives, hvor udstykningen ikke vil medføre  

 nogen væsentlig udvidelse af antallet af vejberettigede eller en væsentlig  

 ændring af færdslen.
Ved afgivelse af erklæringen sker der ingen afgørelse  

 af, om der eksisterer en vejret, men kun sansynliggørelse af at vejret  

 eksisterer.
Endelig afgørelse henhører under domstolene.
Med skrivelse af 4-10-1983 (j.nr. 23279) har De indsendt kopi af  

 deklaration om vejret for ejerne af parcellerne matr.nr. 45e, 45f og 45g Nyby  

 ad en 5,00 m bred privat fællesvej over matr.nr. 45g langs skellet mod  

 matr.nr. 45e.
De oplyser, at der ønskes udstykket en parcel i den vestlige  

 del af matr.nr. 45e, og at kommunen har ønsket godkendelse af vejret for  

 denne parcel bekræftet af ejeren af matr.nr. 45g.
Ejeren af denne ejendom har  

 imidlertid taget varigt ophold i udlandet og svarer ikke på henvendelser  

 herom.
De har derfor spurgt, om der efter direktoratets opfattelse efter  

 deklarationens ordlyd måtte være vejret for en parcel af matr.nr. 45e.
De  

 henviser tillige til § 29, stk. 3, nr. 4, i bekendtgørelse nr. 129/1982.
 I den anledning skal man udtale følgende:
 Efter deklarationens ordlyd er der ikke tale om vejret for parceller af de  

 vejberettigede ejendomme.
Med hensyn til anvendelse af bestemmelsen i § 29, stk. 3, nr. 4 i  

 bekendtgørelse nr. 129 af 23-3-1982 bemærkes, at flere domme vedrørende  

 spørgsmål om vejret synes at vise, at erklæring i henhold til denne  

 bestemmelse kun bør afgives, hvor vejen fører over et større antal ejendomme,  

 og hvor udstykningen ikke vil medføre nogen væsentlig udvidelse af antallet  

 af vejberettigede eller en væsentlig ændring af færdselens art.
I de  

 tilfælde, hvor bestemmelsen kan anvendes, sker der ingen afgørelse af, om der  

 eksisterer en vejret, men det sandsynliggøres, at vejretten eksisterer.
Den  

 endelige afgørelse af spørgsmålet henhører under domstolene.
