Fusion af udenlandske selskaber omfattet af  

 dansk sambeskatning Det danske selskab A ejede 100 pct. af  

 aktiekapitalen i det udenlandske selskab B, mens B ejede 100 pct. af  

 aktiekapitalen  

 i de udenlandske selskaber C, D og E.
Selskaberne B, C, D og E var beliggende  

 i  

 det samme udland.
 Selskaberne B, C og D indgik i en dansk  

 sambeskatning med det danske selskab A som moderselskab.
 Der blev anmodet om tilladelse til succession på  

 aktionærsiden efter fusionsskattelovens § 15 ved en udenlandsk fusion af  

 selskaberne B, C, D og E med B som det fortsættende selskab (lodret fusion).  

 Alle selskaberne var beliggende i det samme udland.
 Det var oplyst, at fusionen blev gennemført efter  

 de udenlandske regler om skattefri fusion, og det var endvidere oplyst, de  

 udenlandske regler om skattefri fusion kunne sidestilles med de danske regler  

 om skattefri fusion.
 Told- og Skattestyrelsen udtalte, at selskaberne  

 B, C og D kunne fusionere efter bestemmelserne i fusionsskattelovens kapitel  

 1,  

 da de var omfattet af dansk sambeskatning, mens E, der ikke var omfattet af  

 dansk sambeskatning, kunne fusionere efter bestemmelsen i fusionsskattelovens  

 §  

 15, stk. 2.
 I relation til den danske indkomstopgørelse havde  

 selskaberne B, C og D, således adgang til beskatning efter reglerne i  

 fusionsskattelovens kapitel 1, såfremt betingelserne i kapitel 1 var opfyldt,  

 herunder at der var indhentet tilladelse i de tilfælde, hvor dette var  

 påkrævet.
