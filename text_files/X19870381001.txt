 Meddelt et selvstændigt medlem, at han efter overgang til delpension  

 er berettiget til at bevare sit medlemskab af ATP, forudsat at hans indtægt  

 udover delpensionen overstiger minimumsbeløbet, beregnet efter reglen i  

 ATP-lovens pgf. 4, stk. 1, litra c.
 Samtidig tilkendegivet, at der, trods nedsættelse af arbejdstiden,  

 fortsat skal betales fuldt bidrag til ATP.
 Afgørelsen begrundes med, at en selvstændig efter overgang til  

 delpension ikke samtidig må arbejde som lønmodtager, og at arbejdstiden skal  

 udgør 20 timer om ugen i gennemsnit.
 I anledning af Deres forespørgsel om muligheden for som selvstændig at  

 bevare Deres medlemskab i Arbejdsmarkedets Tillægspension efter overgang til  

 delpension skal ATP oplyse følgende:
 Det fremgår af reglerne om selvstændige erhvervsdrivendes overgang til  

 delpension, at delpensionisten ikke samtidig må have beskæftigelse som  

 lønmodtager, og at arbejdstiden i fremtiden skal udgøre 20 timer ugentlig i  

 gennemsnit.
 Det er derfor ATP's opfattelse, at De efter overgang til delpension er  

 berettiget til som selvstændig at bevare Deres medlemskab i Arbejdsmarkedets  

 Tillægspension, forudsat at Deres indtægt udover delpensionen overstiger  

 minimumsbeløbet, beregnet efter reglen i ATP-lovens par. 4, stk. 1, litra c.
 Vi gør opmærksom på, at De trods arbejdstidsnedsættelsen til 20 timer  

 ugentlig fortsat skal betale det fulde bidrag til ATP, og at De vil være  

 omfattet af bidragsforhøjelserne pr. 1. januar 1988 og 1. januar 1990.
