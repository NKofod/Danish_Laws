 I medfør af § 1, stk. 5, og § 10, stk. 2 og stk. 3, i lov om våben og  

 eksplosivstoffer, jf. lovbekendtgørelse nr. 529 af 11. december 1985, som  

 ændret ved lov nr. 368 af 18. maj 1994, fastsættes:
 § 1.  Denne bekendtgørelse regulerer de  

 eksplosivstoffer, der er omfattet af forbudet i § 1 i lov om våben og  

 eksplosivstoffer.
Stk. 2.  Bestemmelserne i Rådets direktiv 93/15/EØF af  

 5. april 1993 om harmonisering af bestemmelserne om markedsføring af og  

 kontrol med eksplosivstoffer til civil brug med senere ændringer finder  

 anvendelse her i landet.
Direktivet er optrykt som bilag til bekendtgørelsen.
Fremstilling § 2.  Det er forbudt uden tilladelse fra  

 Justitsministeren at fremstille eksplosivstoffer.
Stk. 2.  Justitsministeren kan af hensyn til sikkerheden  

 opstille vilkår for tilladelsen.
Tilladelsen gælder i 5 år fra udstedelsen og  

 kan efter ansøgning forlænges.
Stk. 3.  I forbindelse med konkrete forsøg på  

 universiteter og højere læreanstalter kan eksplosivstoffer fremstilles i  

 mindre mængder uden tilladelse.
Fremstillingen skal finde sted under ledelse  

 af en person med de fornødne faglige kvalifikationer.
Eksplosivstoffet skal  

 efterfølgende destrueres.
Forhandling og markedsføring § 3.  Det er forbudt uden tilladelse fra  

 politimesteren (politidirektøren) at forhandle eller markedsføre  

 eksplosivstoffer.
Stk. 2.  Politiet kan af hensyn til sikkerheden opstille  

 vilkår for tilladelsen.
Tilladelsen gælder i 5 år fra udstedelsen og kan  

 efter ansøgning forlænges.
 Stk. 3.  Det er forbudt at forhandle eller markedsføre  

 eksplosivstoffer, der ikke opfylder direktivets krav, jf. direktivets art.  

 2-4, art. 7 og bilag I, II og IV.
 Stk. 4.  Uanset stk. 3 er det tilladt indtil den 31.  

 december 2002 at forhandle eller markedsføre eksplosivstoffer i  

 overensstemmelse med den lovgivning, der er gældende til og med 31. december  

 1994, jf. art. 19, stk. 4, i direktivet.
Opbevaring § 4.  Det er forbudt uden tilladelse fra  

 politimesteren (politidirektøren) at opbevare eksplosivstoffer.
 Stk. 2.  For opbevaring af til og med 5 kg  

 nettoeksplosivstofmængde gælder følgende:
 Stk. 3.  For opbevaring af mere end 5 kg men højst 60 kg  

 nettoeksplosivstofmængde gælder bestemmelserne i stk. 2, nr. 1)-6). Herudover  

 gælder følgende:
 Stk. 4.  Politiet kan af hensyn til sikkerheden opstille  

 yderligere vilkår for tilladelse til opbevaring af eksplosivstof.
 Stk. 5.  Tilladelsen gælder i 5 år fra udstedelsen og  

 kan efter ansøgning forlænges.
 § 5.  Midlertidig opbevaring af eksplosivstoffer,  

 f.eks. i transportterminaler som led i et transportforløb eller på  

 arbejdspladser som led i udførelse af sprængningsarbejder, skal finde sted  

 under behørigt opsyn.
 Stk. 2.  Med hensyn til opbevaring af eksplosivstoffer i  

 havneområder i forbindelse med losning og ladning mv. gælder de særligt for  

 havnene fastsatte bestemmelser.
Erhvervelse og anvendelse § 6.  Det er forbudt uden tilladelse fra  

 politimesteren (politidirektøren) at erhverve eller anvende eksplosivstoffer.
Stk. 2.  Politiet kan af hensyn til sikkerheden  

 fastsætte vilkår for tilladelsen.
Tilladelsen gælder i 1 år fra udstedelsen  

 og kan efter ansøgning forlænges.
 Stk. 3.  Anvendelse af eksplosivstof skal i øvrigt ske i  

 overensstemmelse med politivedtægtens regler herom.
Eksplosivstoffortegnelse § 7.  Enhver fysisk eller juridisk person har pligt  

 til at føre en fortegnelse over til- og afgang af eksplosivstoffer.  

 Fortegnelsen skal endvidere indeholde oplysning om, hvor eksplosivstofferne  

 opbevares.
Det skal herudover fremgå, hvilke personer, der til enhver tid er  

 i besiddelse af eksplosivstoffer, jf. art. 14 i direktivet.
Stk. 2.  Oplysningerne skal opbevares i en periode på  

 mindst 3 år fra udgangen af det kalenderår, hvor den registrerede transaktion  

 fandt sted.
Hvis virksomheden ikke længere driver forretning, skal  

 oplysningerne straks overgives til det stedlige politi.
 Stk. 3.  Oplysningerne skal efter anmodning omgående  

 stilles til rådighed for Justitsministeriet eller politiet.
Fælles bestemmelser § 8.  Fremstilling, forhandling, markedsføring,  

 opbevaring, erhvervelse og anvendelse af eksplosivstoffer skal finde sted på  

 forsvarlig vis.
 Stk. 2.  Eksplosivstoffer må alene overlades til  

 personer, der kan fremvise den fornødne tilladelse.
 § 9.  Beredskabsstyrelsen, eller den  

 Beredskabsstyrelsen efter nærmere aftale med Justitsministeriet bemyndiger  

 dertil, varetager opgaverne i forbindelse med den i direktivet omtalte  

 overensstemmelsesvurdering af eksplosivstoffer.
§ 10.  Tilladelser efter denne bekendtgørelse kan kun  

 meddeles til personer, som har de fornødne faglige kundskaber.
Tilladelser  

 meddeles kun, såfremt der ikke foreligger oplysninger, herunder oplysninger  

 om personlige forhold og hidtidige vandel, der gør det betænkeligt at meddele  

 tilladelse.
Tilladelser kan ikke meddeles til personer under 18 år.
 Stk. 2.  Tilladelser efter denne bekendtgørelse kan kun  

 meddeles til personer, der har en rimelig interesse i at få tilladelse til  

 eksplosivstof.
Stk. 3.  Tilladelse kan gives til juridiske personer,  

 der har en rimelig interesse i at få tilladelse til eksplosivstof.
Den  

 juridiske person skal udpege en fysisk person, der sammen med den juridiske  

 person er ansvarlig for, at eksplosivstofbestemmelserne overholdes.
Den  

 fysiske person skal opfylde betingelserne i stk. 1.
 Stk. 4.  Tilladelser efter denne bekendtgørelse kan til  

 enhver tid tilbagekaldes, jf. lov om våben og eksplosivstoffer § 2 f.
Straf og ikrafttræden § 11.  Med bøde, hæfte eller under skærpende  

 omstændigheder med fængsel indtil 2 år straffes den, der overtræder §§ 2-8.
 Stk. 2.  På samme måde straffes den, der overtræder et  

 vilkår for en tilladelse, der er udfærdiget i medfør af denne bekendtgørelse.
Stk. 3.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 12.  Bekendtgørelsen træder i kraft den 1. januar  

 1995.
Justitsministeriet, den 30. juni 1994 Erling Olsen / Niels Boesen Bilag RÅDETS DIREKTIV 93/15/EØF af 5. april 1993 om harmonisering af bestemmelserne om markedsføring af og kontrol med eksplosivstoffer til civil brug RÅDET FOR DE EUROPÆISKE FÆLLESSKABER HAR - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 100 A, under henvisning til forslag fra Kommissionen (1), i samarbejde med Europa-Parlamentet (2), under henvisning til udtalelse fra Det Økonomiske og Sociale Udvalg (3),  

 og ud fra følgende betragtninger:
Ifølge Traktatens artikel 8 A skal det indre marked oprettes senest den  

 31. december 1992; det indre marked indebærer et område uden indre grænser  

 med fri bevægelighed for varer, personer, tjenesteydelser og kapital i  

 overensstemmelse med Traktatens bestemmelser; i henhold til Traktatens artikel 100 A, stk. 3, skal Kommissionens forslag  

 med hensyn til sikkerhed bygge på et højt beskyttelsesniveau; fri bevægelighed for varer forudsætter, at nogle grundbetingelser er  

 opfyldt; fri bevægelighed for eksplosivstoffer forudsætter navnlig  

 harmonisering af lovgivningen om markedsføring af eksplosivstoffer; der gælder detaljerede nationale bestemmelser om eksplosivstoffer til  

 civil brug, først og fremmest med hensyn til sikkerhed; disse bestemmelser  

 går navnlig ud på, at eksplosivstoffer kun godkendes til markedsføring, hvis  

 de har gennemgået en række prøvninger med tilfredsstillende resultat; en forudsætning for harmonisering af markedsføringsbetingelserne er, at de  

 forskelligartede nationale bestemmelser harmoniseres, således at der bliver  

 fri bevægelighed for varerne, uden at der slækkes på de optimale  

 sikkerhedskrav:
dette direktiv fastsætter kun de væsentlige krav, som eksplosivstofferne  

 skal opfylde ved overensstemmelsesprøvning; af hensyn til godtgørelse af, at  

 de væsentlige krav er opfyldt, er det overordentlig nyttigt at kunne benytte  

 standarder, især for prøvningsmetoder, der er harmoniseret på europæisk plan;  

 i dag findes sådanne standarder ikke; ------------------------ sådanne standarder, der er harmoniseret på europæisk plan, udarbejdes af  

 private organisationer og bør bevare deres ikke-obligatoriske status; Den Europæiske Standardiseringsorganisation (CEN) er anerkendt som  

 en af de to organisationer, der er bemyndiget til at vedtage harmoniserede  

 standarder, i overensstemmelse med de generelle retningslinjer for  

 samarbejdet mellem Kommissionen, CEN og Cenelec, som blev ratificeret den 13.  

 november 1984; i dette direktiv forstås ved harmoniseret standard et dokument  

 med tekniske specifikationer, som med Kommissionens bemyndigelse er vedtaget  

 af CEN i overensstemmelse med Rådets direktiv 83/189/EØF af 28. marts 1983 om  

 en informationsprocedure inden for tekniske forskrifter og standarder (4), og  

 i henhold til ovenstående generelle retningslinjer; ved Rådets afgørelse 90/683/EØF af 13. december 1990 om modulerne for de  

 forskellige faser i procedurerne for overensstemmelsesvurdering med henblik  

 på anvendelse i direktiverne om teknisk harmonisering (5) har Rådet indført  

 harmoniserede metoder til overenstemmelsesvurdering; anvendelsen af de nævnte  

 moduler på eksplosivstoffer gør det muligt at fastslå ansvarsområdet hos  

 fabrikanter og hos organer, som har til opgave at gennemføre procedurerne for  

 overensstemmelsesvurdering under hensyntagen til arten af de pågældende  

 eksplosivstoffer; for transport af eksplosivstoffer er der fastsat sikkerhedsregler i  

 internationale konventioner og aftaler; på internationalt plan gælder De  

 Forenede Nationers henstillinger om transport af farligt gods, herunder  

 eksplosivstoffer, som har gyldighed også uden for Fællesskabet; direktivet  

 fastsætter derfor ikke regler om transport; for pyrotekniske artikler kræves der foranstaltninger, der tilgodeser  

 beskyttelse af forbrugerne og publikums sikkerhed; der vil blive udarbejdet  

 et supplerende direktiv herom; ved fastlæggelse af, hvilke varer der er omfattet af direktivet, bør der  

 anvendes samme definition som i ovennævnte henstillinger; direktivets anvendelsesområde omfatter også ammunition, men kun for så  

 vidt angår reglerne om kontrol med overførsler og de dertil knyttede  

 bestemmelser; da der for ammunition gælder samme overførselsvilkår som for  

 våben, bør overførsel af ammunition omfattes af samme bestemmelser som  

 bestemmelserne for våben som fastsat i Rådets direktiv 91/477/EØF af 18. juni  

 1991 om erhvervelse og besiddelse af våben (1); de, der fremstiller og anvender eksplosivstoffer, bør også have et sundt  

 og sikkert arbejdsmiljø; et supplerende direktiv, der navnlig omhandler  

 beskyttelse af arbejdstagernes sundhed og sikkerhed ved fremstilling,  

 opbevaring og anvendelse af eksplosivstoffer, er under udarbejdelse; i tilfælde af alvorlige trusler eller angreb mod den offentlige sikkerhed  

 som følge af ulovlig besiddelse af eller brug af eksplosivstoffer eller  

 ammunition omfattet af dette direktiv bør medlemsstaterne på visse  

 betingelser kunne fravige dette direktivs bestemmelser om overførsel; det er vigtigt at tilvejebringe mekanismer for det administrative  

 samarbejde, og de kompetente myndigheder bør i den forbindelse tage  

 udgangspunkt i Rådets forordning (EØF) nr. 1468/81 af 19. maj 1981 om  

 gensidig bistand mellem medlemsstaternes administrative myndigheder og om  

 samarbejde mellem disse og Kommissionen med henblik på at sikre den rette  

 anvendelse af told- og landbrugsbestemmelserne (2); ------------- dette direktiv berører ikke medlemsstaternes beføjelse til at træffe de  

 nødvendige foranstaltninger til at forebygge ulovlig handel med  

 eksplosivstoffer og ammunition; VEDTAGET FØLGENDE DIREKTIV:
Almindelige bestemmelser Artikel 1 1. Direktivet omfatter eksplosivstoffer som defineret  

 i stk. 2.
2. Ved eksplosivstoffer forstås materialer og  

 genstande, der betragtes som sådanne i De Forenede Nationers henstillinger  

 vedrørende transport af farligt gods (United Nations Recommendations on Transport of  

 Dangerous Goods) og er opført i klasse 1 heri.
 3. Direktivet omfatter ikke:
- eksplosivstoffer, herunder ammunition, der er beregnet til de væbnede  

 styrkers eller politiets brug i henhold til national lovgivning - pyrotekniske artikler - ammunition, bortset fra bestemmelserne i artikel 10, 11, 12, 13, 17, 18  

 og 19.
4. I dette direktiv forstås ved - »De Forenede Nationers henstillinger«: de henstillinger, der  

 er udarbejdet af FN's ekspertgruppe inden for transport af farligt gods  

 (Orange Book) og udgivet af De Forenede Nationer, i den på datoen for  

 direktivets vedtagelse gældende udgave - »sikkerhed«: forebyggelse af uheld og, hvis dette ikke er  

 muligt, begrænsning af følgerne heraf - »offentlig sikkerhed«: forebyggelse af en anvendelse til  

 formål, der strider mod den offentlige orden - »våbenfabrikant/-handler«: enhver fysisk eller juridisk  

 person, hvis erhverv helt eller delvis består i at fremstille, udveksle,  

 udleje, reparere eller ombygge skydevåben og ammunition - »overførselstilladelse«: den afgørelse der træffes med hensyn  

 til eksplosivstoffers påtænkte overførsel inden for Fællesskabet - »operatør«: enhver fysisk eller juridisk person, som har  

 tilladelse til at fremstille, opbevare, anvende, overføre eller forhandle  

 eksplosivstoffer - »markedsføring«: enhver første levering, mod vederlag eller  

 vederlagsfrit, af eksplosivstoffer, der er omfattet af dette direktiv, med  

 henblik på distribution og/eller anvendelse på EF-markedet - »overførsel«: enhver fysisk flytning af eksplosivstoffer inden  

 for Fællesskabets område, med undtagelse af flytninger inden for samme anlæg.
 5. Direktivet hindrer ikke medlemsstaterne i at  

 definere visse stoffer, som ikke er omfattet af dette direktiv, som værende  

 eksplosivstoffer i henhold til national lovgivning.
Harmonisering af lovgivningen om  

 eksplosivstoffer Artikel 2 1. Medlemsstaterne må hverken forbyde, begrænse eller  

 hindre markedsføring af eksplosivstoffer, der falder ind under dette  

 direktivs anvendelsesområde, og som opfylder dette direktivs krav.
 2. Medlemsstaterne træffer de nødvendige  

 foranstaltninger til at sikre, at eksplosivstoffer, der falder ind under  

 dette direktivs anvendelsesområde, kun kan markedsføres i Fællesskabet, hvis  

 de opfylder alle dette direktivs bestemmelser, hvis de er forsynet med  

 EF-mærkning som foreskrevet i artikel 7, og hvis de har været underkastet  

 overensstemmelsesvurdering efter fremgangsmåderne i bilag II.
 3. Når eksplosivstoffer, der falder ind under dette  

 direktivs anvendelsesområde, er omfattet af andre direktiver, der vedrører  

 andre aspekter og indeholder bestemmelser om EF-mærkning, angiver denne, at  

 varerne anses for også at opfylde de bestemmelser i disse andre direktiver,  

 der gælder for dem.
Artikel 3 Eksplosivstoffer, der falder ind under dette direktivs anvendelsesområde,  

 skal opfylde de væsentlige sikkerhedskrav i bilag I, der gælder for dem.
Artikel 4 1. Medlemsstaterne anser eksplosivstoffer, der falder  

 ind under dette direktivs anvendelsesområde, for at opfylde de væsentlige  

 sikkerhedskrav, der er nævnt i artikel 3, når de er i overensstemmelse med de  

 nationale standarder, der er vedtaget til gennemførelse af de harmoniserede  

 standarder, hvis referencer er offentliggjort i De Europæiske  

 Fællesskabers Tidende.
Medlemsstaterne offentliggør referencerne for de  

 nationale standarder, der er vedtaget til gennemførelse af de harmoniserede  

 standarder.
 2. Kommissionen redegør nærmere for arbejdet med de  

 harmoniserede standarder i sin rapport til Europa-Parlamentet og Rådet om  

 anvendelsen af direktiv 83/189/EØF, som omhandlet i artikel 11, stk. 2, i  

 nævnte direktiv.
Artikel 5 Finder en medlemsstat eller Kommissionen, at de harmoniserede standarder i  

 artikel 4 ikke fuldt ud opfylder de væsentlige krav i artikel 3, indbringer  

 Kommissionen eller medlemsstaten, under angivelse af begrundelsen, sagen for  

 det stående udvalg, der er nedsat ved direktiv 83/189/EØF.
Udvalget afgiver  

 straks udtalelse.
 På grundlag af denne udtalelse meddeler Kommissionen medlemsstaterne,  

 hvilke foranstaltninger der skal træffes med hensyn til standarderne og  

 disses offentliggørelse, jf. artikel 4.
Artikel 6 1. Der findes følgende fremgangsmåder for attestering  

 af seriefremstillede eksplosivstoffers overensstemmelse:
- enten typeoverensstemmelse (modul C) som nævnt i bilag II, afsnit 2 - eller kvalitetssikring af produktionen (modul D) som nævnt i bilag II,  

 afsnit 3 - eller kvalitetssikring af produktet (modul E) som nævnt i bilag II,  

 afsnit 4 - eller produktverifikation (modul F) som nævnt i bilag II, afsnit 5 2. Medlemsstaterne meddeler Kommissionen og de øvrige  

 medlemsstater, hvilke organer de har udpeget til at foretage ovennævnte  

 overensstemmelsesvurdering, samt hvilke specifikke opgaver, disse organer er  

 udpeget til at varetage, og hvilke identifikationsnumre Kommissionen har  

 tildelt dem.
Kommissionen offentliggør i De Europæiske Fællesskabers Tidende  

 listen over bemyndigede organer samt disses identifikationsnummer og de  

 opgaver, som de er bemyndiget til at varetage.
Den varetager ajourføringen af  

 denne liste.
Medlemsstaterne anvender de minimumskriterier, der er fastsat i bilag III,  

 ved evalueringen af de organer, der skal bemyndiges.
Organer, der opfylder  

 evalueringskriterierne i tilsvarende harmoniserede standarder, anses for at  

 opfylde de relevante minimumskriterier.
En medlemsstat, der har bemyndiget et organ, skal trække bemyndigelsen  

 tilbage, hvis den konstaterer, at organet ikke længere opfylder de i andet  

 afsnit nævnte kriterier.
Den underretter straks de øvrige medlemsstater og  

 Kommissionen herom.
Artikel 7 1. EF-overensstemmelsesmærkningen anbringes synligt,  

 letlæseligt og således, at den ikke kan slettes, på eksplosivstofferne eller  

 på en mærkeplade på disse.
Mærkepladen skal være udformet således, at den  

 ikke kan genbruges.
 Bilag IV indeholder den model, der skal anvendes ved EF-mærkningen.
2. Det er forbudt at anbringe mærker eller angivelser  

 på eksplosivstofferne, der kan bringe tredjemand i vildrede med hensyn til  

 EFmærkningens grafik eller betydning.
Der kan dog anbringes andre mærker på  

 eksplosivstofferne, hvis de ikke gør EF-mærkningen mindre synlig og læselig.
 3. Med forbehold af artikel 8:
Artikel 8 1. Hvis en medlemsstat konstaterer, at et  

 eksplosivstof, der er forsynet med EF-overensstemmelsesmærkning, og som  

 anvendes efter formålet, udgør en fare for sikkerheden, træffer den de  

 nødvendige foreløbige foranstaltninger til at trække det pågældende  

 eksplosivstof tilbage fra markedet og forbyde dets markedsføring eller frie  

 omsætning.
 Medlemsstaten underretter straks Kommissionen om disse foranstaltninger  

 med angivelse af årsagerne hertil, navnlig om hvorvidt den manglende  

 overensstemmelse skyldes:
- overtrædelse af de væsentlige krav - fejlagtig anvendelse af standarderne - eller en mangel i disse standarder.
2. Kommissionen indleder snarest en høring af de  

 berørte parter.
Hvis Kommissionen herefter konstaterer, at foranstaltningerne  

 er berettiget, underretter den straks den medlemsstat, der har taget  

 initiativet, samt de øvrige medlemsstater herom.
Hvis Kommissionen efter  

 høringen konstaterer, at foranstaltningerne ikke er berettiget, underretter  

 den straks den medlemsstat, der har truffet afgørelsen.
 I det særlige tilfælde, hvor de i stk. 1 nævnte foranstaltninger begrundes  

 med en mangel i standarderne, indbringer Kommissionen efter høring af de  

 berørte parter sagen for det stående udvalg, der er nedsat ved direktiv  

 83/189/EØF, inden for en frist på to måneder, hvis den medlemsstat, som har  

 truffet foranstaltningerne, agter at fastholde dem, og følger den i artikel 5  

 nævnte fremgangsmåde.
 3. Hvis et eksplosivstof, der ikke opfylder kravene,  

 er forsynet med EF-overensstemmelsesmærkning, træffer vedkommende medlemsstat  

 de fornødne foranstaltninger over for den, der har udstedt erklæringen, og  

 underretter Kommissionen og de øvrige medlemsstater herom.
Bestemmelser vedrørende bevægelighed for og  

 kontrol med Artikel 9 1. Eksplosivstoffer omfattet af dette direktiv kan kun  

 overføres efter fremgangsmåden i stk. 2-9.
 2. Kontrol i henhold til EF-ret eller national ret med  

 overførsel af eksplosivstoffer i overensstemmelse med denne artikel sker ikke  

 længere som kontrol ved de indre grænser, men kun som led i sædvanlig  

 kontrol, der uden forskelsbehandling foretages overalt på Fællesskabets  

 område.
3. For at kunne overføre eksplosivstoffer skal køberen  

 have overførselstilladelse fra den kompetente myndighed på  

 bestemmelsesstedet.
Den kompetente myndighed forvisser sig om, at modtageren  

 er juridisk beføjet til at erhverve eksplosivstoffer, og at han er i  

 besiddelse af de nødvendige tilladelser.
Overførsel af eksplosivstoffer via  

 en eller flere medlemsstaters område skal af den ansvarlige for overførslen  

 meddeles de kompetente myndigheder i denne eller disse medlemsstater, som  

 skal godkende overførslen.
 4. Hvis en medlemsstat finder, at der er problemer med  

 den i stk. 3 omhandlede verifikation af den juridiske beføjelse til købet,  

 sender denne medlemsstat de foreliggende oplysninger herom til Kommissionen,  

 som omgående forelægger disse for det i artikel 13 omhandlede udvalg.
5. Hvis den kompetente myndighed på bestemmelsesstedet  

 tillader overførslen, udsteder den til modtageren et dokument, der bekræfter  

 denne tilladelse, og som indeholder alle de oplysninger, der er nævnt i stk.  

 7. Dette dokument skal ledsage eksplosivstofferne til det fastsatte  

 bestemmelsessted.
Det skal forevises på de kompetente myndigheders  

 forlangende.
En kopi af dokumentet opbevares af modtageren, der på anmodning  

 foreviser det for den kompetente myndighed på bestemmelsesstedet.
6. Når en medlemsstats kompetente myndighed finder, at  

 særlige offentlige sikkerhedskrav som dem, der er nævnt i stk. 7, ikke er  

 nødvendige, kan eksplosivstofferne overføres via denne medlemsstats område  

 eller en del af dens område uden forudgående meddelelse i henhold til stk. 7.  

 Den kompetente myndighed på bestemmelsesstedet udsteder i så fald en  

 overførselstilladelse, der er gyldig i et bestemt tidsrum, men som til enhver  

 tid kan suspenderes eller trækkes tilbage ved begrundet afgørelse.
Det i stk.  

 5 nævnte dokument, der ledsager eksplosivstofferne til bestemmelsesstedet,  

 indeholder da kun en henvisning til ovennævnte overførselstilladelse.
 7. Kræver overførsel af eksplosivstoffer særlig  

 kontrol, for at det kan fastslås, om de opfylder de særlige offentlige  

 sikkerhedskrav på hele eller en del af en medlemsstats område, meddeler  

 modtageren inden overførslen nedenstående oplysninger til den kompetente  

 myndighed på bestemmelsesstedet:
- navn og adresse på de berørte operatører.
Disse oplysninger skal være  

 tilstrækkelig detaljerede til, dels at operatørerne kan kontaktes, dels at  

 det kan fastslås, at de pågældende personer er officielt beføjede til at  

 modtage sendingen - antal og mængde af overførte eksplosivstoffer - fuldstændig beskrivelse af det pågældende eksplosivstof og af, hvordan  

 det kan identificeres, herunder De Forenede Nationers identifikationsnummer - oplysninger om, at markedsføringsbetingelserne er opfyldt, når der er  

 tale om markedsføring - transportmåde og -rute - forventet afsendelses- og ankomstdato - om nødvendigt de grænseovergangssteder, hvor varerne føres ind i og ud  

 af medlemsstaterne.
De kompetente myndigheder på bestemmelsesstedet undersøger, under hvilke  

 forhold overførslen skal finde sted, navnlig for så vidt angår særlige krav  

 under hensyn til offentlig sikkerhed.
Når sådanne særlige krav under hensyn  

 til national sikkerhed er opfyldt, tillades overførslen.
Ved transit gennem  

 andre medlemsstaters område undersøger disse på samme måde oplysningerne om  

 overførslen og godkender dem.
 8. Med forbehold af den sædvanlige kontrol, som  

 afgangsmedlemsstaten foretager på sit område i henhold til dette direktiv,  

 skal modtagerne og operatørerne på anmodning fra de pågældende kompetente  

 myndigheder sende alle de relevante oplysninger, de råder over med hensyn til  

 overførsler af eksplosivstoffer, til myndighederne i afgangsmedlemsstaten og  

 i transitmedlemsstaten.
 9. Ingen leverandør kan overføre eksplosivstoffer,  

 medmindre modtageren har opnået de nødvendige tilladelser hertil efter  

 bestemmelserne i stk. 3, 5, 6 og 7.
Artikel 10 1. Ammunition må kun overføres fra een medlemsstat til  

 en anden, når følgende fremgangsmåde benyttes.
Disse bestemmelser gælder  

 ligeledes for overførsel af ammunition i forbindelse med postordresalg.
2. For så vidt angår overførsel af ammunition til en  

 anden medlemsstat, giver vedkommende inden forsendelsen den medlemsstat, hvor  

 den pågældende ammunition befinder sig, meddelelse om:
- sælgers eller overdragers samt købers eller aftagers eller, i givet  

 fald, ejers navn og adresse - det bestemmelsessted, hvortil ammunition forsendes eller transporteres - mængden af ammunition i den pågældende forsendelse eller transport - de nødvendige oplysninger til identifikation af ammunitionen og i øvrigt  

 angivelse af, at den har været underkastet en kontrol i henhold til  

 konventionen af 1. juli 1969 om gensidig anerkendelse af kontrolstempling af  

 håndskydevåben - overførselsmidlet - afgangsdato og forventet ankomstdato.
Oplysningerne i de to sidste led skal ikke meddeles, når der er tale om  

 overførsel mellem våbenfabrikanter/-handlere.
Medlemsstaten undersøger, under  

 hvilke betingelser overførslen skal finde sted, navnlig af hensyn til den  

 offentlige sikkerhed.
Såfremt medlemsstaten giver tilladelse til denne  

 overførsel, udsteder den en tilladelse indeholdende samtlige de i første  

 afsnit nævnte angivelser.
Denne tilladelse skal ledsage ammunitionen indtil  

 bestemmelsesstedet; den skal på forlangende forevises for medlemsstaternes  

 kompetente myndigheder.
3. Hver medlemsstat kan, uden forudgående tilladelse,  

 jf. stk. 2, give våbenfabrikanter/-handlere ret til at overføre ammunition  

 fra sit område til en våbenfabrikant/-handler, der er etableret i en anden  

 medlemsstat.
I dette øjemed udsteder den en autorisation, der gælder højst  

 tre år, og som til enhver tid kan inddrages eller annulleres efter begrundet  

 afgørelse.
Et dokument, der henviser til denne autorisation, skal ledsage  

 ammunitionen indtil bestemmelsesstedet; dette dokument skal på forlangende  

 forevises for medlemsstaternes kompetente myndigheder.
 Inden overførslen meddeler våbenfabrikanterne/-handlerne myndighederne i  

 den medlemsstat, fra hvilken overførslen skal finde sted, alle de  

 oplysninger, som er nævnt i stk. 2, første afsnit.
 4. Hver medlemsstat sender de øvrige medlemsstater en  

 fortegnelse over de typer ammunition, som uden denne medlemsstats forudgående  

 samtykke kan overføres til dens område.
 Fortegnelserne over ammunition meddeles de våbenfabrikanter/-handlere, som  

 har opnået autorisation til at overføre ammunition uden forudgående  

 tilladelse efter fremgangsmåden i stk. 3.
 5. Hver medlemsstat fremsender alle relevante  

 oplysninger, den råder over vedrørende de endelige overførsler af ammunition,  

 til den medlemsstat, til hvis område overførslen foretages.
 De oplysninger, som medlemsstaterne modtager i henhold til de i denne  

 artikel fastsatte procedurer, meddeles, senest ved overførslen, til  

 bestemmelsesmedlemsstaten og i givet fald senest ved overførslens  

 påbegyndelse til transitmedlemsstaterne.
Artikel 11 Uanset artikel 9, stk. 3, 5, 6 og 7 samt artikel 10 kan en medlemsstat i  

 tilfælde af alvorlige trusler eller angreb mod den offentlige sikkerhed som  

 følge af ulovlig besiddelse eller brug af eksplosivstoffer eller ammunition  

 omfattet af dette direktiv træffe alle nødvendige foranstaltninger med hensyn  

 til eksplosivstoffer eller ammunition for at hindre denne ulovlige besiddelse  

 eller brug.
Disse foranstaltninger skal respektere proportionalitetsprincippet.
De må  

 hverken udgøre et middel til skjult forskelsbehandling eller en forklædt  

 begrænsning i samhandlen mellem medlemsstaterne.
Enhver medlemsstat, der træffer sådanne foranstaltninger, skal straks  

 underrette Kommissionen herom.
Kommissionen underretter de øvrige  

 medlemsstater.
Andre bestemmelser Artikel 12 1. Senest den 30. juni 1993 opretter medlemsstaterne  

 et net for udveksling af oplysninger med henblik på gennemførelse af dette  

 direktiv.
De underretter de øvrige medlemsstater og Kommissionen om, hvilke  

 nationale myndigheder der er ansvarlige for at afsende og modtage oplysninger  

 og for at gennemføre formaliteterne i artikel 9 og 10.
 2. Bestemmelserne i forordning (EØF) nr. 1468/81,  

 særlig bestemmelserne om fortrolighed, finder tilsvarende anvendelse på dette  

 direktiv.
Artikel 13 1. Kommissionen bistås af et udvalg, der består af  

 repræsentanter for medlemsstaterne, og som har Kommissionens repræsentant som  

 formand.
 Udvalget undersøger ethvert spørgsmål vedrørende anvendelsen af dette  

 direktiv, som dets formand kan rejse enten på eget initiativ eller efter  

 anmodning fra repræsentanten for en medlemsstat.
2. Kommissionens repræsentant forelægger udvalget et  

 udkast til de foranstaltninger, der skal træffes.
Udvalget afgiver en  

 udtalelse om dette udkast inden for en frist, som formanden kan fastsætte  

 under hensyn til, hvor meget det pågældende spørgsmål haster.
Det udtaler sig  

 med det flertal, der er fastsat i Traktatens artikel 148, stk. 2, for  

 vedtagelse af de afgørelser, som Rådet skal træffe på forslag af  

 Kommissionen.
Ved afstemninger i udvalget tillægges de stemmer, der afgives  

 af repræsentanterne for medlemsstaterne, den vægt, der er fastlagt i nævnte  

 artikel.
Formanden deltager ikke i afstemningen.
Kommissionen vedtager foranstaltninger, der straks finder anvendelse.
Hvis  

 de ikke er i overensstemmelse med den af udvalget afgivne udtalelse,  

 underrettes Rådet dog straks af Kommissionen om disse foranstaltninger.
I så  

 fald udsætter Kommissionen gennemførelsen af de foranstaltninger, den har  

 truffet afgørelse om, i et tidsrum af tre måneder regnet fra datoen for  

 underretningen.
 Rådet kan med kvalificeret flertal træffe en anden afgørelse inden for det  

 tidsrum, der er nævnt i andet afsnit.
 3. Fremgangsmåden i stk. 2 anvendes især for at tage  

 hensyn til fremtidige ændringer af De Forenede Nationers henstillinger.
Artikel 14 Medlemsstaterne stiller ajourførte oplysninger om operatører, som har  

 tilladelse til at udføre de i artikel 1, stk. 4, omhandlede aktiviteter, til  

 rådighed for de øvrige medlemsstater og Kommissionen.
Medlemsstaterne sikrer sig, at disse operatører har et system, der gør det  

 muligt at holde regnskab med, hvilke personer der til enhver tid er i  

 besiddelse af eksplosivstoffer.
Gennemførelsesbetingelserne for dette afsnit  

 fastsættes efter den i artikel 13 nævnte udvalgsprocedure.
 Operatørerne fører register over deres transaktioner, således at de kan  

 opfylde kravene i denne artikel.
 De i denne artikel omhandlede dokumenter opbevares i en periode på mindst  

 tre år fra udgangen af det kalenderår, hvor den registrerede transaktion  

 fandt sted, uanset om virksomheden eventuelt ikke længere driver forretning.  

 Dokumenterne skal omgående kunne stilles til rådighed for en eventuel kontrol  

 efter anmodning fra de kompetente myndigheder.
Artikel 15 Medlemsstaterne sørger for, at eksplosivstofferne er forsynet med en  

 passende mærkning.
Artikel 16 Når en medlemsstat giver tilladelse til fremstilling af eksplosivstoffer,  

 kontrollerer den især de ansvarliges mulighed for at sikre overholdelsen af  

 de tekniske forpligtelser, som de påtager sig.
Afsluttende bestemmelser Artikel 17 Hver medlemsstat fatsætter de sanktioner, der skal bringes i anvendelse i  

 tilfælde af overtrædelse af gennemførelsesbestemmelserne til dette direktiv.  

 Disse sanktioner skal være tilstrækkelig strenge til at tilskynde til  

 overholdelse af bestemmelserne.
Artikel 18 Hver medlemsstat vedtager inden for rammerne af sin interne lovgivning de  

 foranstaltninger, der er nødvendige, for at de kompetente myndigheder kan  

 beslaglægge ethvert produkt, der falder ind under direktivets  

 anvendelsesområde, hvis der foreligger tilstrækkelige beviser for, at dette  

 produkt vil blive erhvervet, anvendt eller forhandlet ulovligt.
Artikel 19 1. Medlemsstaterne sætter de nødvendige bestemmelser i  

 kraft for at efterkomme artikel 9, 10, 11, 12, 13 og 14 inden den 30.  

 september 1993.
 2. Medlemsstaterne vedtager og offentliggør inden den  

 30. juni 1994 de nødvendige love og administrative bestemmelser for at  

 efterkomme de bestemmelser, der ikke er nævnt i stk. 1. De underretter straks  

 Kommissionen herom.
 De anvender disse bestemmelser fra den 1. januar 1995.
3. Når medlemsstaterne vedtager de i stk. 1 og 2  

 nævnte bestemmelser, skal de indeholde en henvisning til dette direktiv,  

 eller de skal ved offentliggørelsen ledsages af en sådan henvisning.
De  

 nærmere regler for denne henvisning fastsættes af medlemsstaterne.
4. Medlemsstaterne tillader dog markedsføring indtil  

 den 31. december 2002 af eksplosivstoffer, som er i overensstemmelse med den nationale lovgivning, der gælder inden den 31. december 1994.
 5. Medlemsstaterne meddeler Kommissionen teksten til  

 de nationale retsforskrifter, som de vedtager på dette direktivs område.
Artikel 20 Dette direktiv er rettet til medlemsstaterne.
Udfærdiget i Luxembourg, den 5. april  

 1993 På Rådets vegne J.
Trøjborg Formand Bilag I Væsentlige sikkerhedskrav I.
Generelle krav 1. Hvert eksplosivstof skal udformes, fremstilles og  

 leveres således, at det udgør en minimal risiko for menneskers liv og  

 sundhed, og at skade på ejendom og miljø undgås under forhold, der normalt  

 kan forventes at forekomme, især for så vidt angår sikkerhedsbestemmelser og  

 normal praksis, også i perioden inden brug.
 2. Hvert eksplosivstof skal have de  

 præstationsegenskaber, som fabrikanten har specificeret, for at sikre  

 maksimal sikkerhed og pålidelighed.
 3. Hvert eksplosivstof skal udformes og fremstilles på  

 en sådan måde, at det ved anvendelse af passende teknologi kan destrueres med  

 de mindst mulige miljømæssige virkninger.
II.
Særlige krav 1. I givet fald skal nedenstående oplysninger og  

 egenskaber tages i betragtning.
Hvert eksplosivstof skal afprøves under  

 realistiske forhold.
Hvis dette ikke er muligt i et laboratorium, skal  

 afprøvningen finde sted under de betingelser, hvorunder eksplosivstoffet skal  

 anvendes.
 2. De forskellige kategorier af eksplosivstoffer skal  

 i det mindste også opfylde følgende krav:
A.
Sprængstoffer B.
Detonations-, sikkerheds- og antændelseslunter samt shock tubes C.
Detonatorer (herunder forsinkelsesdetonatorer) D.
Drivmidler og raketdrivmidler Bilag II 1. Dette modul beskriver den del af proceduren,  

 hvorved et bemyndiget organ konstaterer og attesterer, at en prøve, som er  

 repræsentativ for den pågældende produktion, opfylder de relevante krav i  

 direktivet.
 2. Anmodning om EF-typeafprøvning indgives af  

 fabrikanten eller dennes i Fællesskabet etablerede repræsentant til et  

 bemyndiget organ efter eget valg.
 Anmodningen skal indeholde:
- fabrikantens navn og adresse samt navn og adresse på fabrikantens  

 repræsentant, hvis anmodningen indgives af denne - en skriftlig erklæring om, at samme anmodning ikke er indgivet til andre  

 bemyndigede organer - den tekniske dokumentation, jf. punkt 3.
Ansøgeren stiller en prøve, som er repræsentativ for den pågældende  

 produktion, og som i det følgende benævnes »type«, til rådighed for  

 det bemyndigede organ.
Det bemyndigede organ kan anmode om yderligere  

 prøveeksemplarer, såfremt dette er nødvendigt af hensyn til gennemførelsen af  

 prøvningsprogrammet.
3. Den tekniske dokumentation skal gøre det muligt at  

 vurdere produkters overensstemmelse med direktivets krav.
I det omfang, det  

 er nødvendigt for vurderingen, skal den omfatte produktets konstruktion,  

 fremstilling og funktion og indeholde følgende:
- en almindelig beskrivelse af typen - konstruktions- og produktionstegninger samt lister over komponenter,  

 delmontager, kredsløb m.v.
- de nødvendige beskrivelser og forklaringer til forståelse af ovennævnte  

 tegninger og lister samt af produktets funktion - en liste over de standarder, der er nævnt i artikel 4 og som helt eller  

 delvis finder anvendelse, samt beskrivelser af de løsninger, der er valgt med  

 henblik på at opfylde de væsent lige krav i de tilfælde, hvor de i artiklen  

 nævnte standarder ikke er anvendt - resultater af konstruktionsberegninger og undersøgelser - prøverapporter.
 4. Det bemyndigede organ:
4.1. undersøger den tekniske dokumentation, kontrollerer, at typen er  

 fremstillet i overensstemmelse med denne, og fastslår, hvilke elementer der  

 er konstrueret i overensstemmelse med de relevante bestemmelser i de i  

 artikel 4 nævnte standarder, samt hvilke elementer der er konstrueret, uden  

 at de relevante bestemmelser i disse standarder er blevet anvendt 4.2. gennemfører eller lader gennemføre de nødvendige undersøgelser og  

 prøvninger til kontrol af, om fabrikantens løsninger opfylder de væsentlige  

 krav i direktivet i de tilfælde, hvor de i artikel 4 nævnte standarder ikke  

 er anvendt 4.3. gennemfører eller lader gennemføre de nødvendige undersøgelser og  

 prøvninger til kontrol af, om de relevante standarder rent faktisk er blevet  

 anvendt i de tilfælde, hvor fabrikanten har valgt at anvende disse 4.4. aftaler med ansøgeren, hvor undersøgelserne og de nødvendige  

 prøvninger skal gennemføres.
 5. Opfylder typen dette direktivs bestemmelser,  

 udsteder det bemyndigede organ en EF-typeafprøvningsattest til ansøgeren.  

 Attesten skal indeholde fabrikantens navn og adresse, undersøgelsens  

 resultater samt de nødvendige data til identificering af den godkendte type.
 En oversigt over de relevante dele af den tekniske dokumentation vedlægges  

 attesten, og en kopi heraf opbevares af det bemyndigede organ.
 Nægter det bemyndigede organ at udstede en typeafprøvningsattest til  

 farikanten eller dennes i Fællesskabet etablerede repræsentant, skal det give  

 en detaljeret redegørelse for årsagerne hertil.
 Der fastlægges en klageprocedure.
6. Ansøgeren skal underrette det bemyndigede organ,  

 som opbevarer den tekniske dokumentation vedrørende EF-typeafprøvningen, om  

 enhver ændring af det godkendte produkt; produktet skal godkendes på ny, hvis  

 sådanne ændringer kan påvirke overensstemmelsen med de væsentlige krav eller  

 de foreskrevne betingelser for anvendelse af produktet.
Denne  

 tillægsgodkendelse gives i form af et tillæg til den oprindelige  

 EF-typeafprøvningsattest.
 7. Alle bemyndigede organer meddeler de øvrige  

 bemyndigede organer relevante oplysninger om udstedt eller tilbagekaldte  

 EF-typeafprøvningsattester og tillæg.
8. De øvrige bemyndigede organer kan få en kopi af  

 typeafprøvningsattesterne og/eller tillæggene dertil.
Bilagene til attesterne  

 stilles til de øvrige bemyndigede organers rådighed.
 9. Fabrikanten eller dennes i Fællesskabet etablerede  

 repræsentant skal ud over den tekniske dokumentation tillige opbevare en kopi  

 af EF-typeafprøvningsattesten og eventuelle tillæg til denne i mindst ti år  

 fra datoen for ophøret af fremstillingen af produktet.
 Er hverken fabrikanten eller dennes repræsentant etableret i Fællesskabet,  

 påhviler pligten til at kunne fremlægge den tekniske dokumentation den  

 person, som er ansvarlig for markedsføringen af produktet i Fællesskabet.
1. Dette modul beskriver den del af proceduren,  

 hvorved fabrikanten eller dennes i Fællesskabet etablerede repræsentant  

 garanterer og erklærer, at de pågældende eksplosivstoffer er i  

 overensstemmelse med typen som beskrevet i EF-typeafprøvningsattesten og  

 opfylder de relevante krav i dette direktiv.
Fabrikanten anbringer CE-mærket  

 på hvert enkelt eksplosivstof og udsteder en skriftlig  

 overensstemmelseserklæring.
 2. Fabrikanten træffer alle nødvendige  

 foranstaltninger for, at fremstillingsprocessen sikrer, at de fremstillede  

 produkter er i overensstemmelse med typen som beskrevet i  

 EF-typeafprøvningsattesten og med kravene i dette direktiv.
 3. Fabrikanten eller dennes repræsentant skal opbevare  

 en kopi af overensstemmelseserklæringen i mindst ti år fra datoen for ophøret  

 af fremstillingen af produktet.
 Er hverken fabrikanten eller dennes repræsentant etableret i Fællesskabet,  

 påhviler pligten til at kunne fremlægge den tekniske dokumentation den  

 person, som er ansvarlig for markedsføringen af produktet i Fællesskabet.
4. Et bemyndiget organ, udvalgt af fabrikanten,  

 foretager eller lader foretage kontrol af produkterne med skiftende  

 mellemrum.
Det bemyndigede organ udtager på virksomheden en passende  

 stikprøve til kontrol af de færdige produkter, og der gennemføres prøvninger  

 som omhandlet i den (de) relevante standard(er), jf. artikel 4 eller  

 tilsvarende prøvninger, for at kontrollere, om produktionen opfylder kravene  

 i det pågældende direktiv.
Opfylder et eller flere produkter ikke kravene,  

 træffer det bemyndigede organ de nødvendige foranstaltninger.
 Fabrikanten anbringer under det bemyndigede organs ansvar dette  

 identificeringsmærke i løbet af fremstillingsprocessen.
1. Dette modul beskriver den del af proceduren,  

 hvorved en fabrikant, der opfylder kravene i punkt 2, garanterer og erklærer,  

 at de pågældende eksplosivstoffer er i overensstemmelse med typen som  

 beskrevet i EF-typeafprøvningsattesten og opfylder kravene i dette direktiv.  

 Fabrikanten anbringer CE-mærket på hvert enkelt eksplosivstof og udsteder en  

 skriftlig overensstemmelseserklæring.
Sammen med CE-mærket anføres det  

 identificeringsmærke, der anvendes af det bemyndigede organ, som er ansvarlig  

 for den i punkt 4 omhandlede kontrol.
 2. Fabrikanten skal anvende et godkendt  

 kvalitetssystem for produktion og foretage kontrol og prøvninger af de  

 færdige apparater som beskrevet i punkt 3. Han er underlagt den i punkt 4  

 omhandlede kontrol.
3. Kvalitetssystem 3.1. Fabrikanten indsender en ansøgning om vurdering af kvalitetssystemet  

 for de pågældende produkter til et bemyndiget organ efter eget valg.
 Ansøgningen skal indeholde:
- alle oplysninger, der er relevante for den planlagte produktkategori - dokumentation vedrørende kvalitetssystemet - den tekniske dokumentation for den godkendte type og en kopi af  

 EF-typeafprøvningsattesten.
 3.2. Kvalitetssystemet skal sikre, at apparaterne er i overensstemmelse  

 med typen som beskrevet i EF-typeafprøvningsattesten samt med de relevante  

 krav i direktivet.
Alle de forhold, krav om bestemmelser, som fabrikanten har taget hensyn  

 til, skal dokumenteres på systematisk og overskuelig måde i en skriftlig  

 redegørelse for forholdsregler, procedurer og instruktioner.
Denne  

 dokumentation vedrørende kvalitetssystemet skal sikre, at  

 kvalitetsprogrammer, -planer, -manualer og -registre fortolkes ens.
 Redegørelsen skal navnlig indeholde en fyldestgørende beskrivelse af:
- kvalitetsmålsætninger og organisationsstruktur samt ledelsens ansvar og  

 beføjelser med hensyn til eksplosivstoffernes kvalitet - fremstillingsprocesser, teknikker vedrørende kvalitetskontrol og  

 -sikring samt de systematiske foranstaltninger, der vil blive anvendt - de undersøgelser og prøvninger, der skal udføres før, under og efter  

 fremstillingen, og den hyppighed, hvormed dette sker - kvalitetsregistre, herunder kontrolrapporter og prøvnings- og  

 kalibreringsdata, rapporter over personalets kvalifikationer m.v.
 - hvordan det kontrolleres, at den krævede kvalitet af eksplosivstofferne  

 er opnået, og at kvalitetssystemet fungerer effektivt.
3.3. Det bemyndigede organ vurderer kvalitetssystemet for at fastslå, om  

 det opfylder kravene i punkt 3.2. Organet skal antage, at disse krav er  

 opfyldt, hvis kvalitetssystemerne følger den harmoniserede standard på  

 området.
Kontrolholdet skal mindst omfatte eet medlem, som har erfaring med  

 at vurdere den pågældende produktteknologi.
Vurderingsproceduren skal omfatte  

 et besøg på fabrikantens anlæg.
Afgørelsen skal meddeles fabrikanten.
Meddelelsen skal indeholde  

 resultaterne af undersøgelsen og den begrundede vurderingsafgørelse.
 3.4. Fabrikanten forpligter sig til at opfylde sine forpligtelser i  

 henhold til kvalitetssystemet, således som det er godkendt, og til at  

 vedligeholde det, således at det forbliver hensigtsmæssigt og effektivt.
 Fabrikanten eller dennes repræsentant underretter det bemyndigede organ,  

 som har godkendt kvalitetssystemet, om enhver påtænkt ændring af dette.
 Det bemyndigede organ vurderer de foreslåede ændringer og afgør, om det  

 ændrede kvalitetssystem stadig opfylder de i punkt 3.2 omhandlede krav, eller  

 om en fornyet vurdering er nødvendig.
Det bemyndigede organ meddeler fabrikanten afgørelsen.
Meddelelsen skal  

 indeholde resultaterne af undersøgelsen og den begrundede  

 vurderingsafgørelse.
4. Kontrol på det udpegede organs ansvar 4.1. Formålet med EF-kontrollen er at sikre, at fabrikanten fuldt ud  

 opfylder sine forpligtelser i henhold til det godkendte kvalitetssystem.
 4.2. Fabrikanten skal give det bemyndigede organ adgang til at inspicere  

 produktions-, kontrol-, prøvnings- samt oplagringsfaciliteterne og give det  

 alle nødvendige oplysninger, herunder:
- dokumentation vedrørende kvalitetssystemet - kvalitetsregistreringer, herunder kontrolrapporter, prøvnings- og  

 kalibreringsdata, rapporter vedrørende personalets kvalifikationer mv.
 4.3. Det bemyndigede organ skal gennemføre periodiske kontrolbesøg for at  

 sikre sig, at fabrikanten vedligeholder og anvender kvalitetssystemet; det  

 udsteder en kontrolrapport til fabrikanten.
4.4. Det bemyndigede organ kan derudover aflægge uanmeldte besøg hos  

 fabrikanten.
Under disse besøg kan det foretage eller lade foretage  

 prøvninger for at kontrollere, om kvalitetssystemet fungerer hensigtsmæssigt;  

 det udsteder om nødvendigt en besøgsrapport og i givet fald en  

 prøvningsrapport til fabrikanten.
 5. Fabrikanten skal i mindst ti år fra datoen for  

 ophøret af fremstillingen af produktet kunne forelægge de nationale  

 myndigheder:
- den i punkt 3.1, andet led, omhandlede dokumentation - de i punkt 3.4, andet afsnit, omhandlede meddelelser om ændringer - den i punkt 3.4, fjerde afsnit, og punkt 4.3 og 4.4 omhandlede  

 afgørelser og rapporter fra det bemyndigede organ.
 6. Hvert bemyndiget organ meddeler de øvrige  

 bemyndigede organer relevante oplysninger om udstedte eller tilbagekaldte  

 godkendelser af kvalitetssystemer.
1. Dette modul beskriver den procedure, hvorved en  

 fabrikant, der opfylder bestemmelserne i punkt 2, garanterer og erklærer, at  

 de pågældende eksplosivstoffer er i overensstemmelse med typen som beskrevet  

 i EF-typeafprøvningsattesten.
Fabrikanten foretager EF-mærkningen på hvert  

 enkelt eksplosivstof og udsteder en skriftlig overensstemmelseserklæring.  

 Sammen med EF-mærkningen anføres det identificeringsmærke, der anvendes af  

 det bemyndigede organ, som er ansvarligt for den i punkt 4 omhandlede  

 kontrol.
 2. Fabrikanten skal anvende et godkendt  

 kvalitetssystem for endelig kontrol og prøvning af eksplosivstofferne som  

 beskrevet i punkt 3. Han er underlagt den i punkt 4 omhandlede kontrol.
3. Kvalitetssystem 3.1. Fabrikanten indsender en ansøgning om vurdering af kvalitetssystemet  

 for eksplosivstofferne til et bemyndiget organ efter eget valg.
 Ansøgningen skal indeholde:
- alle relevante oplysninger vedrørende den planlagte kategori  

 eksplosivstoffer - dokumentation vedrørende kvalitetssystemet - den tekniske dokumentation for den godkendte type og en kopi af  

 EF-typeafprøvningsattesten.
3.2. Under kvalitetssystemet undersøges hvert enkelt eksplosivstof, og der  

 gennemføres de prøvninger, der er omhandlet i den (de) relevante  

 standard(er), jf. artikel 4, eller tilsvarende prøvninger, for at sikre, at  

 produktet opfylder de relevante krav i direktivet.
Alle de forhold, krav og  

 bestemmelser, som fabrikanten har taget hensyn til, skal dokumenteres på  

 systematisk og overskuelig måde i en skriftlig redegørelse for  

 forholdsregler, procedurer og instruktioner.
Denne dokumentation for  

 kvalitetssystemet skal sikre, at kvalitetsprogrammer, -planer, -manualer og  

 -registre fortolkes ens.
 Redegørelsen skal navnlig bl.a. indeholde en fyldestgørende beskrivelse  

 af:
- kvalitetsmålsætninger og organisationsstruktur samt ledelsens ansvar og  

 beføjelser med hensyn til produktkvalitet - de undersøgelser og prøvninger, der vil blive udført efter  

 fremstillingen - hvordan det kontrolleres, at kvalitetssystemet fungerer effektivt - kvalitetsregistreringer, herunder kontrolrapporter samt prøvnings- og  

 kalibreringsdata, rapporter vedrørende personalets kvalifikationer m.v.
 3.3. Det bemyndigede organ vurderer kvalitetssystemet for at fastslå, om  

 det opfylder kravene i punkt 3.2. Organet skal antage, at disse krav er  

 opfyldt, hvis kvalitetssystemerne følger den harmoniserede standard på  

 området.
Kontrolholdet skal mindst omfatte eet medlem, som har erfaring med at  

 vurdere den pågældende produktteknologi.
Vurderingsproceduren skal omfatte et  

 besøg på fabrikantens anlæg.
Afgørelsen skal meddeles fabrikanten.
Den skal indeholde resultaterne af  

 undersøgelsen og den begrundede vurderingsafgørelse.
 3.4. Fabrikanten forpligter sig til at opfylde sine forpligtelser i  

 henhold til kvalitetssystemet, således som det er godkendt, og til at  

 vedligeholde det, således at det forbliver hensigtsmæssigt og effektivt.
 Fabrikanten eller dennes repræsentant underretter det bemyndigede organ,  

 som har godkendt kvalitetssystemet, om enhver påtænkt ændring af dette.
 Det bemyndigede organ vurderer de foreslåede ændringer og afgør, om det  

 ændrede kvalitetssystem stadig opfylder de i punkt 3.2 omhandlede krav, eller  

 om en fornyet vurdering er nødvendig.
Det bemyndigede organ meddeler fabrikanten sin afgørelse.
Meddelelsen skal  

 indeholde resultaterne af undersøgelsen og den begrundede  

 vurderingsafgørelse.
4. Kontrol på det bemyndigede organs ansvar 4.1. Formålet med kontrollen er at sikre, at fabrikanten fuldt ud opfylder  

 sine forpligtelser i henhold til det godkendte kvalitetssystem.
 4.2. Fabrikanten skal give det bemyndigede organ adgang til at kontrollere  

 kontrol-, prøvnings- og oplagringsfaciliteterne og give det alle nødvendige  

 oplysninger, herunder:
- dokumentation vedrørende kvalitetssystemet - teknisk dokumentation - kvalitetsregistreringer, herunder kotrolrapporter, prøvnings- og  

 kalibreringsdata, rapporter vedrørende personalets kvalifikationer m.v.
 4.3. Det bemyndigede organ skal gennemføre periodiske kontrolbesøg for at  

 sikre sig, at fabrikanten vedligeholder og anvender kvalitetssystemet, og  

 skal udarbejde en kontrolrapport til fabrikanten.
4.4. Det bemyndigede organ kan derudover aflægge uanmeldte besøg hos  

 fabrikanten.
I forbindelse med sådanne besøg kan det bemyndigede organ  

 foretage eller lade foretage prøvninger for om nødvendigt at kontrollere, om  

 kvalitetssystemet fungerer effektivt; det udsteder en besøgsrapport og i  

 givet fald en prøvningsrapport til fabrikanten.
 5. Fabrikanten skal i mindst ti år fra datoen for  

 ophøret af fremstillingen af produktet kunne forelægge de nationale  

 myndigheder:
- den i punkt 3.1, andet led, omhandlede dokumentation - de i punkt 3.4, andet afsnit, omhandlede meddelelser om ændringer - de i punkt 3.4, fjerde afsnit, og punkt 4.3 og 4.4 omhandlede afgørelser  

 og rapporter fra det bemyndigede organ.
 6. Alle bemyndigede organer meddeler de øvrige  

 bemyndigede organer relevante oplysninger om udstedte eller tilbagekaldte  

 godkendelser af kvalitetssystemer.
 1. Dette modul beskriver den procedure, hvorved  

 fabrikanten eller dennes i Fællesskabet etablerede repræsentant garanterer og  

 erklærer, at de eksplosivstoffer, som bestemmelserne i punkt 3 er blevet  

 anvendt på, er i overensstemmelse med typen som beskrevet i  

 EF-typeafprøvningsattesten og opfylder de relevante krav i direktivet.
2. Fabrikanten træffer alle nødvendige  

 foranstaltninger for at sikre, at fremstillingsprocessen sikrer, at  

 eksplosivstofferne er i overensstemmelse med typen som beskrevet i  

 EF-typeafprøvningsattesten og med de relevante krav i direktivet.
Fabrikanten  

 foretager EF-mærkningen på hvert enkelt eksplosivstof og udsteder en  

 overensstemmelseserklæring.
 3. Det bemyndigede organ foretager de nødvendige  

 undersøgelser og prøvninger for at verificere, at eksplosivstoffet er i  

 overensstemmelse med direktivets krav ved kontrol og prøvning af hvert enkelt  

 eksplosivstof som beskrevet i punkt 4.
 Fabrikanten eller dennes repræsentant opbevarer en kopi af  

 overensstemmelseserklæringen i mindst ti år fra datoen for ophøret af  

 fremstillingen af eksplosivstoffet.
4. Verifikation ved kontrol og prøvning af hvert enkelt  

 eksplosivstof 4.1. Alle eksplosivstofferne undersøges enkeltvis, og der gennemføres de  

 prøvninger, der er omhandlet i den (de) relevante standard(er), jf. artikel  

 4, eller tilsvarende prøvninger for at verificere, at produkterne er i  

 overensstemmelse med den type og de krav, der gælder i henhold til  

 direktivet.
 4.2. Det bemyndigede organ anbringer eller lader anbringe sit  

 identificeringsmærke på hvert enkelt godkendt eksplosivstof og udsteder en  

 skriftlig overensstemmelsesattest vedrørende de gennemførte prøvninger.
 4.3. Fabrikanten eller dennes repræsentant skal på opfordring kunne  

 forevise den overensstemmelsesattest, der er udstedt af det bemyndigede  

 organ.
1. Dette modul beskriver den procedure, hvorved  

 fabrikanten garanterer og erklærer, at det eksplosivstof, for hvilket der er  

 udstedt den i punkt 2 omhandlede attest, er i overensstemmelse med de  

 relevante krav i direktivet.
Fabrikanten foretager EF-mærkningen på  

 eksplosivstoffet og udsteder en overensstemmelseserklæring.
 2. Det bemyndigede organ undersøger eksplosivstoffet  

 og gennemfører de prøvninger, der er omhandlet i den (de) relevante  

 standard(er), jf. artikel 4, eller tilsvarende prøvninger for at sikre, at  

 det er i overensstemmelse med de relevante krav i direktivet.
 Det bemyndigede organ anbringer eller lader anbringe sit  

 identificeringsmærke på det godkendte eksplosivstof og udsteder en  

 overensstemmelsesattest vedrørende de gennemførte prøvninger.
 3. Den tekniske dokumentation skal gøre det muligt at  

 vurdere eksplosivstoffets overensstemmelse med direktivets krav samt forstå  

 dets konstruktion, fremstilling og funktion.
 Dokumentationen indeholder følgende oplysninger, for så vidt de er  

 relevante for vurderingen:
- en almindelig beskrivelse af typen - konstruktionstegninger og produktionstegninger samt lister over  

 komponenter, delmontager, kredsløb osv.
- de nødvendige beskrivelser og forklaringer til forståelse af ovennævnte  

 tegninger og lister, samt af hvorledes eksplosivstoffet eller  

 sikringssystemet fungerer - en liste over de standarder, der er nævnt i artikel 4, og som helt eller  

 delvis finder anvendelse, samt beskrivelser af de løsninger, der er valgt med  

 henblik på at opfylde de væsentlige krav i de tilfælde, hvor de i artikel 4  

 nævnte standarder ikke er anvendt - resultater af konstruktionsberegninger og kontrolundersøgelser m.v.
 - prøverapporter.
Bilag III MINIMUMSKRITERIER, SOM MEDLEMSSTATERNE SKAL IAGTTAGE VED BEMYNDIGELSE AF ORGANERNE 1. Organet, dets leder og det personale, der skal  

 udføre kontrolarbejdet, må hverken være konstruktør, fabrikant, leverandør  

 eller bruger af de eksplosivstoffer, de kontrollerer, eller være nogle af de  

 nævnte personers repræsentant.
De må hverken deltage direkte eller som  

 repræsentant i konstruktion, fremstilling, markedsføring eller  

 vedligeholdelse af eksplosivstofferne.
Dette udelukker ikke, at der kan  

 udveksles tekniske oplysninger mellem fabrikant og organ.
 2. Organet og det personale, der skal udføre  

 kontrollen, skal udføre kontrolarbejdet med den størst mulige faglige  

 uafhængighed og den største, tekniske kompetence samt være uafhængig af  

 enhver form for pression og incitament, navnlig af finansiel art, som kan  

 påvirke deres bedømmelse eller resultaterne af deres kontrol, især fra  

 personer eller grupper af personer, der har interesse i  

 verifikationsresultaterne.
 3. Organet skal råde over det nødvendige personale og  

 besidde de nødvendige midler for på fyldestgørende måde at udføre de tekniske  

 og administrative opgaver i forbindelse med gennemførelsen af kontrollen; det  

 skal ligeledes have adgang til det nødvendige materiel for at kunne foretage  

 særkontrol.
 4. Det personale, som skal udføre kontrollen, skal  

 have:
- en god teknisk og faglig uddannelse - et tilstrækkeligt kendskab til forskrifterne vedrørende den kontrol, det  

 udfører, og tilstrækkelig praktisk erfaring med hensyn til et sådant  

 kontrolarbejde - den nødvendige færdighed i at udarbejde de attester, journaler og  

 rapporter, som gengiver resultaterne af den udførte kontrol.
5. Det personale, som skal udføre kontrollen, skal  

 sikres fuld uafhængighed.
Aflønningen af hver enkelt ansat må hverken være  

 afhængig af det antal kontrolfunktioner, den pågældende udfører, eller af  

 resultaterne af denne kontrol.
 6. Organet skal være ansvarsforsikret, medmindre det  

 civilretlige ansvar dækkes af staten på grundlag af nationale retsregler,  

 eller medmindre kontrollen direkte udføres af medlemsstaten.
 7. Organets ansatte er bundet af tavshedspligt  

 (undtagen over for de kompetente administrative myndigheder i den stat, hvor  

 de udfører deres arbejde) i henhold til dette direktiv eller enhver national  

 retsforskrift, der er udstedt i medfør af dette.
Bilag IV OVERENSSTEMMELSESMÆRKNING EF-overensstemmelsesmærkningen består af initialerne »CE« i  

 overensstemmelse med nedenstående grafiske gengivelse.
 Formindskes eller forstørres mærket, skal det størrelsesforhold, der  

 fremgår af nedenstående graddelte grafiske gengivelse, respekteres.
(* 1) Bekendtgørelsen indeholder bestemmelser, der gennemfører Rådets  

 direktiv 93/15, EF-tidende 1993 nr.
L 121/20.
