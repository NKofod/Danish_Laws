Fremsat den 30. marts 2000 af  

 sundhedsministeren (Sonja Mikkelsen) Forslag til Lov om ændring af lov om offentlig  

 sygesikring (Ændring af medicintilskudsregler - europæiske  

 gennemsnitspriser) § 1 I lov om offentlig sygesikring, jf. lovbekendtgørelse nr. 509 af 1.  

 juli 1998, som ændret ved lov nr. 1045 af 23. december 1998, foretages  

 følgende ændringer:
1. I § 7, stk. 1, 1. pkt., indføjes efter  

 »Lægemiddelstyrelsen«: «, jf. dog § 7 g, stk. 5.« 2. I § 7, stk. 1, 3. pkt., indføjes efter  

 »fortsat behandling med lægemidlet«: «, jf. dog § 7 g,  

 stk. 5.« 3. I § 7 b, stk. 2, 1. pkt., indføjes efter  

 »opgjort i referencepriser, jf. § 7 e«: »og i europæiske  

 gennemsnitspriser, jf. § 7 g, stk. 4«.
 4. § 7 g affattes således:
»§ 7 g.
Den virksomhed, der markedsfører et  

 lægemiddel, skal i forbindelse med ansøgning om generelt tilskud  

 til lægemidlet underrette Lægemiddelstyrelsen om den pris,  

 hvortil lægemidlet bliver solgt af virksomheden eller en virksomhed i  

 samme koncern til apotekerne i de øvrige lande, som har ratificeret  

 eller tiltrådt Aftalen om Det Europæiske Økonomiske  

 Samarbejdsområde, bortset fra Island, Liechtenstein og Luxemburg.
 Stk. 2. Den virksomhed, der markedsfører et generelt  

 tilskudsberettiget lægemiddel, skal hver sjette måned underrette  

 Lægemiddelstyrelsen om den pris, hvortil lægemidlet den sidste  

 hverdag i den forløbne seks måneders periode blev solgt af  

 virksomheden eller en virksomhed i samme koncern til apotekerne i de i  

 stk. 1 nævnte lande.
 Stk. 3. Ved omregning af udenlandske priser til danske kroner  

 skal Danmarks Nationalbanks officielle notering den pågældende  

 dag anvendes.
 Stk. 4. Hvis den apoteksindkøbspris, som i henhold til  

 lægemiddellovens § 22 er anmeldt til Lægemiddelstyrelsen, er  

 højere end gennemsnittet af de i stk. 1 og 2 nævnte priser,  

 beregnes tilskud efter § 7 b og § 7 c, stk. 1, på  

 grundlag af dette gennemsnit, ligesom gennemsnittet anvendes i beregningen af  

 tilskud efter § 7 e.
 Stk. 5. Hvis den apoteksindkøbspris, som i henhold til  

 lægemiddellovens § 22 er anmeldt til Lægemiddelstyrelsen, er  

 højere end gennemsnittet af de i stk. 1 og 2 nævnte priser  

 i de øvrige nord- og mellemeuropæiske lande, suspenderes den  

 offentlige sygesikrings tilskud til køb af lægemidlet.  

 Suspensionen ophæves efter anmodning fra virksomheden, når den  

 til Lægemiddelstyrelsen anmeldte apoteksindkøbspris ikke  

 længere overstiger gennemsnittet.
 Stk. 6. Ved de øvrige nord- og mellemeuropæiske  

 lande forstås Belgien, Finland, Frankrig, Holland, Irland, Norge,  

 Storbritannien, Sverige, Tyskland og Østrig.
Stk. 7. Lægemiddelstyrelsen fastsætter regler om  

 virksomheders indberetning efter stk. 1 og 2, herunder om at  

 indberetning skal ske elektronisk.« 5. Efter § 7 h indsættes:
»§ 7 i.
Suspension af tilskuddet til et lægemiddel i  

 medfør af § 7 g, stk. 5, offentliggøres i  

 Specialitetstaksten.
Stk. 2. Inden tilskuddet til et lægemiddel suspenderes i  

 medfør af § 7 g, stk. 5, skal Lægemiddelstyrelsen give  

 den virksomhed, der markedsfører lægemidlet, lejlighed til at  

 udtale sig.
Lægemiddelstyrelsen kan fastsætte en frist på  

 mindst 7 dage for virksomhedens afgivelse af en udtalelse.« 6. § 30 a affattes således:
»§ 30 a.
Med mindre højere straf er forskyldt efter  

 anden lovgivning, straffes med bøde den, der 1)	undlader at give oplysninger efter § 7 g eller 2)	afgiver vildledende eller urigtige oplysninger efter § 7  

 g.
Stk. 2. Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.« § 2 Loven træder i kraft dagen efter bekendtgørelsen i  

 Lovtidende.
 Stk. 2. § 7 g, stk. 4-6, som affattet ved denne lovs § 1,  

 nr. 4, finder anvendelse for lægemidler, hvor der er sket indberetning  

 efter § 7 g, stk. 1-3.
 Stk. 3. For andre lægemidler finder § 7 g som  

 affattet ved lov nr. 1045 af 23. december 1998 fortsat anvendelse.
Bemærkninger til lovforslaget Almindelige bemærkninger Baggrunden for lovforslaget - Finanslovsaftalen for 2000 I forbindelse med finanslovsforhandlingerne for år  

 2000 blev det på sundhedsområdet aftalt, at: "Reglen om, at  

 der for nyintroducerede lægemidler alene ydes tilskud i forhold til den  

 europæiske gennemsnitspris, ændres og udvides, således at  

 intet lægemiddel kan opnå status som generelt tilskudsberettiget,  

 hvis den danske apoteksindkøbspris ligger over en nærmere  

 defineret nord- og mellemeuropæisk gennemsnitspris.
Tilskud beregnes  

 på grundlag af den europæiske gennemsnitspris for det  

 pågældende lægemiddel." Regeringen foreslår på den baggrund, at  

 reglerne for tildeling og beregning af medicintilskud ændres  

 således, at lægemiddelpriserne i de andre EU- og EØS-lande  

 i overensstemmelse med det aftalte for alle generelt tilskudsberettigede  

 lægemidler tillægges betydning ved tildeling og beregning af  

 medicintilskud i Danmark.
Generelt tilskudsberettigede lægemidler er  

 lægemidler, der er meddelt tilskud i medfør af  

 sygesikringslovens § 7, stk. 1 og stk. 2.
 Det foreslås endvidere, at de europæiske  

 gennemsnitspriser, der anvendes ved tilskudsberegningen, indgår i  

 opgørelsen af patienternes årlige lægemiddeludgifter, der  

 i det behovsafhængige tilskudssystem   som dette er indført ved  

 lov nr. 1045 af 23. december 1998 om ændring af lov offentlig  

 sygesikring og lov om social service   er bestemmende for tilskudssatsen.
Den 6. februar 1998 indgik sundhedsministeren en aftale om  

 initiativer på lægemiddelområdet med  

 Lægemiddelindustriforeningen (Lif). Aftalen, der udløb den 1.  

 marts 2000, indebar et loft over priserne på lægemidler til  

 mennesker.
Det var således aftalt, at prisen på humane  

 receptpligtige lægemidler og på  

 håndkøbslægemidler, der kan opnå  

 sygesikringstilskud, i tiden frem til 1. marts 2000 ikke kunne hæves  

 over de pr. 30. januar 1998 gældende priser.
Samtidigt måtte  

 prisen på andre håndkøbslægemidler ikke hæves  

 med mere end 5% over de pr. 30. januar 1998 gældende priser.
Aftalen  

 gav mulighed for i særlige tilfælde at give dispensation fra  

 prisloftet.
Med udløbet af aftalen den 1. marts 2000 bortfaldt  

 aftalens prisloft.
Med bortfaldet af prisloftet kan priserne på  

 lægemiddelmarkedet sættes op ud over det niveau, der var  

 gældende under aftalen.
Det afhænger af konkurrencesituationen  

 på det enkelte delmarked, i hvilket omfang bortfaldet af prisloftet  

 påvirker priserne.
For nogle præparater vil det føre til  

 prisstigninger.
Det gælder især for præparater, der ikke er  

 udsat for konkurrence eksempelvis som følge af fortsat  

 patentbeskyttelse, eller som følge af at præparatet ikke  

 parallelimporteres.
For andre præparater vil konkurrencen på det  

 pågældende delmarked betinge et fortsat fald i priserne.
 Det er regeringens opfattelse, at det foreliggende  

 lovforslag vil medvirke til at hindre, at bortfaldet af prisstoppet vil  

 få væsentlige konsekvenser for det offentliges og patienternes  

 medicinudgifter.
Betænkning fra udvalget vedrørende organiseringen af  

 salget af medicin Finanslovsaftalen for medicinområdet og dermed  

 regeringens forslag bygger på betænkning nr. 1380 om Organisering  

 af lægemiddelsalget i Danmark, der i november 1999 blev afgivet at et  

 embedsmandsudvalg nedsat af sundhedsministeren.
Udvalget havde til opgave at  

 »vurdere den nuværende organisering og regulering af salget af medicin  

 i lyset af de sundhedspolitiske målsætninger med den  

 nuværende regulering og hensynet til at sikre en højere grad af  

 priskonkurrence«.
Udvalget har bemærket sig, at efter gældende  

 regler beregnes medicintilskuddet fra den offentlige sygesikring for  

 nyintroducerede lægemidler på baggrund af den gennemsnitlige  

 pris, lægemidlet blev markedsført til første gang i de  

 øvrige EU-lande.
I betænkningen anbefales det (side 19), at  

 denne regel strammes op, således at der ikke kan opnås tilskud  

 til et lægemiddel, hvis apoteksindkøbsprisen her i landet  

 overstiger den europæiske gennemsnitspris.
Endvidere anbefales det, at  

 den beregnede europæiske gennemsnitspris   i modsætning til, hvad  

 der er tilfældet efter gældende regler løbende justeres i  

 overensstemmelse med prisudviklingen i de øvrige europæiske  

 lande.
Lovforslaget Efter de gældende regler, jf. sygesikringslovens § 7  

 g, beregnes tilskuddet til nye lægemidler som nævnt ovenfor ud  

 fra gennemsnittet af apoteksindkøbspriserne på samme  

 lægemiddel i andre EU-lande.
Denne regel blev indført ved lov  

 nr. 224 af 25. marts 1997 om midlertidigt prisstop for lægemidler mv.  

 Formålet var at sikre, at virksomhederne ikke kompenserede for  

 virkningerne af det i den forbindelse indførte prisstop ved at  

 markedsføre nye lægemidler til priser, der var højere end  

 priserne i andre EU-lande.
Reglerne blev videreført efter  

 udløbet af prisstoppet 1. marts 1998.
 Reglerne finder kun anvendelse for lægemidler, som  

 er introduceret på det danske marked efter 1. april 1997. Den fulde  

 effekt af den prisdæmpende mekanisme, som ligger i anvendelsen af  

 europæiske gennemsnitspriser i tilskudsberegningen, opnås  

 imidlertid først, hvis ordningen udvides til at gælde alle  

 lægemidler.
 Forslaget om, at lægemiddelpriserne i andre EU- og  

 EØS-lande skal tillægges væsentlig betydning i forbindelse  

 med tildeling og beregning af medicintilskud, indeholder to elementer.
For det første foreslås det med den nye § 7  

 g, stk. 4, at tilskuddet fra den offentlige sygesikring beregnes på  

 grundlag af gennemsnittet af priserne i de øvrige EU- og  

 EØS-lande (bortset fra Island, Liechtenstein og Luxemburg), hvis dette  

 gennemsnit er lavere end prisen i Danmark.
Det følger naturligt heraf,  

 at det vil være forbundet med en relativt større egenbetaling,  

 hvis lægen eller patienten vælger et lægemiddel, der i  

 Danmark er dyrere end gennemsnittet i det øvrige Europa.
For det andet foreslås det med den nye § 7 g, stk.  

 5, at et generelt tilskud til et lægemiddel suspenderes, hvis  

 apoteksindkøbsprisen her i landet er højere end  

 apoteksindkøbsprisen i de øvrige nord- og  

 mellemeuropæiske lande.
Disse lande har et pris- og omkostningsniveau,  

 der er sammenligneligt med det danske, og de har ikke i samme omfang en  

 egentlig priskontrol, som det kendes i Sydeuropa.
Bestemmelsen er med dette  

 udgangspunkt udtryk for, at det med rimelighed i alle tilfælde kan  

 forventes, at lægemiddelvirksomhederne i Danmark - i den  

 udstrækning det ikke allerede er sket - bringer deres priser ned  

 på samme niveau som i det øvrige Nord- og Mellemeuropa.  

 Sættes prisen ikke ned til et nord- og mellemeuropæisk  

 prisniveau, bortfalder det generelle tilskud, hvorefter det må  

 forventes, at læger og patienter, i det omfang det er muligt,  

 vælger andre lægemidler.
Så længe tilskuddet til et  

 lægemiddel er suspenderet, er reglen om beregning af tilskud på  

 grundlag af den europæiske gennemsnitspris i sagens natur uden  

 betydning.
Det er regeringens forventning, at  

 lægemiddelvirksomhederne som følge af de foreslåede  

 bestemmelser som minimum vil prissætte deres lægemidler på  

 niveau med de øvrige nord- og mellemeuropæiske lande.
Baggrunden  

 for denne forventning er, at fraværet af generelt tilskud vil  

 indebære, at et lægemiddel ikke er konkurrencedygtigt i forhold  

 til sammenlignelige lægemidler med tilskud.
Da et større tilskud  

   og deraf følgende lavere egenbetaling   alt andet lige gør et  

 lægemiddel mere konkurrencedygtigt, vil bestemmelserne samtidigt  

 indebære et ikke ubetydeligt incitament for virksomhederne til at  

 tilnærme deres priser til den europæiske gennemsnitspris, da der  

 kun ydes det fulde procentvise tilskud, når prisen er på eller  

 under det europæiske gennemsnitsniveau.
 Forslaget indebærer endvidere, at de  

 europæiske gennemsnitspriser, der skal anvendes i tilskudsberegningen,  

 i modsætning til i dag løbende (hver sjette måned)  

 justeres i overensstemmelse med prisudviklingen i det øvrige  

 Europa.
Der findes ikke en central kilde til oplysninger om  

 apoteksindkøbspriserne i de øvrige europæiske lande.  

 Derfor må de enkelte virksomheder forpligtes til at indberette priserne  

 til Lægemiddelstyrelsen.
Her vil priserne blive bearbejdet med henblik  

 på at kunne indgå i beregningen af medicintilskud.
Det vil ikke  

 være praktisk muligt for Lægemiddelstyrelsen systematisk at  

 kontrollere rigtigheden af de indberettede priser.
Lægemiddelstyrelsen  

 vil derimod foretage stikprøvekontrol.
Det bemærkes, at det er  

 forbundet med straffesanktionering, jf. den foreslåede nye § 30 a, at  

 undlede at afgive oplysninger efter § 7 g eller afgive vildledende eller  

 urigtige oplysninger efter § 7 g.
Ved beregningen af de ovennævnte europæiske  

 gennemsnitspriser ses der bort fra priserne i Island, Liechtenstein og  

 Luxemburg.
Det skyldes, at priserne i disse lande i modsat fald ville veje  

 uforholdsmæssigt tungt i gennemsnittet sammenholdt med landenes  

 beskedne indbyggertal.
Suspension af generelt medicintilskud Efter de foreslåede bestemmelser i § 1, nr. 4 og 5,  

 suspenderes tilskuddet til et generelt tilskudsberettiget lægemiddel,  

 hvis den virksomhed, der markedsfører lægemidlet, anmelder en  

 apoteksindkøbspris til Lægemiddelstyrelsen efter  

 lægemiddellovens § 22, der overstiger gennemsnittet af prisen i de  

 øvrige nord- og mellemeuropæiske lande.
Suspensionen får retsvirkning ved, at  

 Lægemiddelstyrelsen - midlertidigt - ændrer lægemidlets  

 status i Specialitetstaksten.
Specialitetstaksten er  

 Lægemiddelstyrelsens officielle prisfortegnelse over apoteksforbeholdte  

 lægemidler.
Specialitetstaksten udkommer hver 14. dag svarende til det  

 interval, hvormed medicinvirksomhederne kan ændre deres priser.  

 Lægemiddelstyrelsen skal - og kan kun - effektuere suspension af et  

 generelt tilskud i det nævnte tilfælde.
Suspensionen af et tilskud berører ikke  

 lægemidlets grundlæggende status som generelt tilskudsberettiget.  

 Derfor vil den offentlige sygesikring også på ny kunne yde  

 generelt tilskud til lægemidlet, når betingelserne for  

 suspensionen ikke længere er til stede, uden at der skal foreligge en  

 ny tilskudsansøgning fra virksomheden.
Det forudsættes dog, at  

 virksomheden udtrykkeligt gør Lægemiddelstyrelsen  

 opmærksom på, at suspensionen ønskes ophævet.
Uanset at den offentlige sygesikrings konkrete udbetaling  

 af medicintilskud i princippet er en sag mellem sygesikringen og patienten,  

 foreslås det, at Lægemiddelstyrelsen, inden suspension af et  

 generelt medicintilskud til et lægemiddel sættes i værk,  

 skal give den virksomhed, der markedsfører lægemidlet, lejlighed  

 til at udtale sig.
Det foreslås endvidere, at Lægemiddelstyrelsen  

 kan fastsætte en frist, som dog skal være på mindst 7 dage,  

 for virksomhedens afgivelse af en udtalelse.
Da Lægemiddelstyrelsens  

 effektuering af en suspension bygger på objektivt konstaterbare fakta  

 og lovbestemte kriterier, skønnes en frist på 7 dage fuldt ud  

 tilstrækkeligt til, at virksomheden kan varetage sine interesser.
Økonomiske og administrative konsekvenser for det  

 offentlige Generelt Det danske prisniveau for lægemidler vurderes i et  

 (vest)europæisk perspektiv at ligge over det gennemsnitlige niveau.
De  

 tiltag, regeringen har taget i de senere år for at mindske både  

 patienternes og det offentliges lægemiddeludgifter, vurderes at have  

 indsnævret prisspændet, men de vurderes ikke at have elimineret  

 det.
Tiltagene, der siden 1994 bl.a. omfatter tre prisaftaler med  

 lægemiddelindustrien og et lovfæstet prisstop (ved lov nr. 224 af  

 25. marts 1997), har ligeledes virket dæmpende på  

 udgiftsudviklingen uden dog helt at have bremset stigningen i  

 lægemiddeludgifterne.
Som et billede herpå kan det nævnes,  

 at sygesikringens medicinudgifter siden 1987 er steget med mere end 130%.  

 Siden 1993 har stigningen været på ca. 35%.
 Formålet med den foreslåede ændring af  

 sygesikringsloven er at opnå lavere lægemiddelpriser i Danmark  

 med lavere udgifter for det offentlige og patienterne til følge.
Lovforslaget fører til offentlige besparelser ad to  

 veje.
Forslaget om, at der ikke ydes tilskud, hvis den danske pris overstiger  

 den nord- og mellemeuropæiske pris, forventes helt overvejende at  

 føre til, at virksomhederne som minimum sænker priserne til det  

 nord- og mellemeuropæiske niveau.
Der er sandsynligvis tale om et  

 forholdsvis begrænset sortiment, hvor prisen er højest i  

 Danmark.
I det omfang priserne bringes ned på den nord- og  

 mellemeuropæiske pris vil det offentlige opnå besparelser.  

 Forslaget om, at tilskud beregnes på grundlag af gennemsnitsprisen for  

 EU- og EØS-landene bortset fra Island, Liechtenstein og Luxembourg vil  

 i det omfang, de danske priser i dag er højere end den  

 europæiske gennemsnitspris, automatisk føre til offentlige  

 besparelser.
Beregningen af forslagets konkrete økonomiske  

 konsekvenser for sygesikringen og kommunerne forudsætter kendskab til  

 sygesikringens og kommunernes udgifter til medicin opgjort i apotekernes  

 indkøbspriser inklusive moms.
Disse tal er ikke umiddelbart  

 tilgængelige og må derfor beregnes.
Der er detaljeret redegjort  

 for disse beregninger i det følgende afsnit.
Beregning af sygesikringens og kommunernes mindreudgifter Ifølge Lægemiddelstyrelsens  

 Lægemiddelstatistikregister var den samlede omsætning af  

 lægemidler, hvortil der er ydet tilskud i medfør af  

 sygesikringsloven   dvs. både generelt tilskudsberettigede  

 lægemidler og lægemidler, hvortil der er ydet enkelttilskud  

 på 6.562,6 mio. kr. i 1999. Sygesikringstilskuddet hertil var 4.389,7  

 mio. kr., mens de kommunale medicinudgifter ifølge  

 Lægemiddelstyrelsens Lægemiddelstatistikregister var 411,6 mio.  

 kr.
Det skønnes, at de faktiske kommunale udgifter var 10%  

 større, da udgifter afregnet direkte med kommunen ikke findes i  

 Lægemiddelstyrelsens Lægemiddelstatistikregister.
Med lov nr. 1045 af 23. december 1998 om ændring af  

 lov om offentlig sygesikring og lov om social service er der fastsat nye  

 regler for tilskud til medicin.
De nye regler (det behovsafhængige  

 medicintilskudssystem) trådte i kraft den 1. marts 2000. Disse regler  

 har betydning for størrelsen af de offentlige medicintilskud.
De  

 tilskud, der er ydet i 1999, kan derfor ikke lægges til grund for  

 beregningen af de økonomiske konsekvenser af lovforslaget.
 Beregnet efter de nye tilskudsregler ville sygesikringens  

 udgifter i 1999 have været 4.164,0 mio. kr.
Beløbet er beregnet ved brug af  

 Lægemiddelstyrelsens Lægemiddelstatistikregister, der indeholder  

 oplysninger om samtlige lægemiddelkøb på apotekerne.
Til  

 grund for beregningerne er der lagt følgende  

 forudsætninger:
 1.	Der er tale om en statisk beregning, dvs. der er ikke taget hensyn  

 til eventuelle forbrugsskift som følge af omlægningen af  

 tilskudssystemet pr. 1 marts 2000.
 2.	Alle personer, der køber medicin for mere end 18.467 kr.  

 årligt, er berettiget til tilskud efter sygesikringslovens § 7 c,  

 stk. 1 (kronikertilskud). Det er samtidigt antaget, at udgiften til  

 patienter, der vil være berettiget til tilskud efter både  

 kronikerreglen og pensionslovens bestemmelser om tilskud til medicin  

 (personlige tillæg), vil fordele sig med 50% efter hver  

 bestemmelse.
3.	Fra 1. marts 2000 er reglen om tilskud til terminalpatienters  

 køb af lægeordineret medicin overført fra lov om social  

 service til sygesikringsloven.
Kommunernes medicinudgifter til  

 terminalpatienter er derfor indregnet i sygesikringsudgifterne.
De beregnede sygesikringsudgifter svarer til 63% af den  

 samlede omsætning af lægemidler, der er ydet tilskud til.
Dette  

 tal anvendes nedenfor til at anslå besparelsen for sygesikringen ved  

 lovforslaget.
Som nævnt var de kommunale medicinudgifter til  

 lægemidler, der er tilskudsberettigede i medfør af  

 sygesikringsloven, ifølge Lægemiddelstyrelsens  

 Lægemiddelstatistikregister 411,6 mio. kr. i 1999.  

 Lægemiddelstyrelsens Lægemiddelstatistikregister indeholder ikke  

 oplysninger om beløb afregnet direkte med kommunen.
De faktiske  

 kommunale udgifter skønnes derfor at have været 10%  

 større, svarende til i alt 452,9 mio. kr.
Udgifterne fordeler sig  

 med:
1.	408,9 mio. kr. til pensionslovgivningens medicintilskudsregler  

 (personlige tillæg), 2.	12,7 mio. kr. til servicelovens §§ 28 og 84, 3.	13,5 mio. kr. til § 82 i lov om aktiv socialpolitik, 4.	8,3 mio. kr. til servicelovens § 97 (300-kroners-reglen) og 5.	9,5 mio. kr. til servicelovens § 107 (terminaltilskud).  

 Herudover er der i medfør af § 107 ydet 8,8 mio. kr. i tilskud  

 til medicin, der ikke har tilskud i medfør af sygesikringsloven.
Det  

 samlede beløb for tilskud efter § 107 indgår i de beregnede  

 sygesikringsudgifter, da sygesikringslovens regel om tilskud til  

 terminalpatienter vedrører alle lægeordinerede  

 lægemidler.
Med tilskudsomlægningen den 1. marts 2000 er  

 bestemmelserne om tilskud til medicin i medfør af servicelovens  

 § 97 og § 107 bortfaldet.
Kommunerne vil derfor ikke for fremtiden  

 have udgifter til medicin efter disse bestemmelser.
Regler for tilskud, hvor tildelingen af hjælp  

 afhænger af en vurdering af økonomiske og sociale forhold,  

 forudsætter en individuel bedømmelse på grundlag af  

 socialfaglig viden og erfaring.
Regeringen har ønsket, at tilskud, der  

 forudsætter en sådan viden og erfaring, bibeholdes i den sociale  

 lovgivning. Ændringen af tilskudsreglerne pr. 1. marts 2000  

 medfører derfor ikke ændringer i sociallovgivningen udover de to  

 ovennævnte bestemmelser.
Reglerne for personlige tillægsprocenter til medicin  

 for pensionister   ofte kaldet medicinkort   er således ikke  

 ændret med de nye tilskudsregler.
Det behovsafhængige  

 tilskudssystem, hvor tilskuddet afhænger af den enkelte patients  

 lægemiddeludgifter inden for 12 måneder, vil imidlertid have  

 indflydelse på de kommunale udgifter til personlige tillæg.  

 Beregninger ved brug af Lægemiddelstyrelsens  

 Lægemiddelstatistikregister viser, at de kommunale tilskud i  

 medfør af pensionsloven efter indførslen af det  

 behovsafhængige tilskudssystem kan anslås til 354,9 mio. kr.,  

 når der er taget højde for den mangelfulde indberetning til  

 Lægemiddelstyrelsen.
 Regeringen forventer ikke, at tilskudsomlægningen  

 vil have konsekvenser af betydning for de øvrige bestemmelser om  

 medicintilskud i sociallovgivningen.
Beregnet efter reglerne i det nye behovsafhængige  

 medicintilskudssystem anslås det på den baggrund, at de samlede  

 kommunale udgifter til medicin, der er tilskudsberettiget i medfør af  

 sygesikringsloven, ville have været (354,9 + 12,7 + 13,5 mio. kr.)  

 381,1 mio. kr. i 1999. Det svarer til 6% af omsætningen af  

 lægemidler, hvortil der er ydet tilskud i medfør af  

 sygesikringsloven.
De 6% anvendes nedenfor til at anslå besparelsen for  

 kommunerne ved lovforslaget.
Den pris, som lægemiddelvirksomhederne  

 fastsætter, er apotekernes indkøbspris (AIP). Apotekernes  

 udsalgspris består af AIP tillagt apoteksavance og moms.
Apotekernes  

 samlede bruttoavance fastsættes ved forhandling mellem  

 sundhedsministeren og Danmarks Apotekerforening.
Apoteksavancen kan derfor  

 for det enkelte år stort set regnes for en fast størrelse, der  

 tillægges AIP-omsætningen, uanset AIP-omsætningens  

 størrelse.
Omsætningen af generelt tilskudsberettigede  

 lægemidler opgjort i apoteksindkøbspriser var i 1999 3.887,4  

 mio. kr., hvilket inklusive moms svarer til 4.859,3 mio. kr.
Det antages i  

 overensstemmelse med beregningerne ovenfor, at sygesikringens og kommunernes  

 tilskud udgør henholdsvis 63% og 6% af omsætningen i  

 indkøbspriser plus moms.
Det svarer til udgifter på 3.061,3 mio.  

 kr. for sygesikringen og 291,6 mio. kr. for kommunerne.
 Regeringen forventer, at lægemiddelpriserne for det  

 generelt tilskudsberettigede sortiment, som følge af det pres  

 regelændringen medfører, vil blive reduceret med i gennemsnit  

 3%. Forslaget indebærer således en reduktion i sygesikringens  

 medicinudgifter på 91,8 mio. kr. årligt i 1999-niveau og en  

 kommunal mindreudgift på 8,7 mio. kr. årligt i 1999-niveau.  

 Forslaget forventes altså samlet set at medføre offentlige  

 mindreudgifter til tilskud i størrelsesordenen 100,5 mio. kr. på  

 årsbasis i 1999-niveau.
Udviklingen på lægemiddelområdet er i  

 2000 som følge af tilskudsomlægningen pr. 1. marts  

 særdeles vanskelig at forudsige.
På den baggrund er det antaget,  

 at 1999-niveauet videreføres i 2000.
 Sygesikringens mindreudgifter på 91,8 mio.kr.  

 på årsbasis vil blive hjemtaget ved en reduktion af amternes  

 bloktilskud.
Staten refunderer i medfør af pensionsloven 50% af  

 kommunernes udgifter til personligt tillæg.
Staten refunderer 50% af  

 kommunernes udgifter til medicintilskud efter de øvrige bestemmelser i  

 den sociale lovgivning.
Kommunernes andel af de samlede mindreudgifter efter  

 den sociale lovgivning kan beregnes til ca. 4,3 mio.kr. på  

 årsbasis.
Beløbet vil blive hjemtaget til staten ved en  

 reduktion af de kommunale bloktilskud.
 Staten sparer ca. 4,3 mio. kr. årligt til refusion  

 af udgifter efter den sociale lovgivning.
Forslagets økonomiske konsekvenser i år 2000  

 afhænger af tidspunktet for forslagets vedtagelse og af  tidshorisonten  

 for forslagets implementering.
I praksis implementeres forslaget gennem  

 regler fastsat af Lægemiddelstyrelsen.
Forslaget forventes på den  

 baggrund maksimalt at få ½ års virkning i 2000.
Økonomiske og administrative konsekvenser i  

 Lægemiddelstyrelsen De foreslåede ændringer indebærer, at  

 Lægemiddelstyrelsen får tilført nye opgaver, og at  

 eksisterende opgaver ændres og forøges.
For det første  

 indebærer kravet om, at der skal indberettes dels en europæisk,  

 dels en nord- og mellemeuropæisk gennemsnitspris for alle  

 tilskudsberettigede lægemidler, at Lægemiddelstyrelsen skal  

 modtage og indtaste omkring 20.000 indberetninger om året.
Endvidere  

 skal indberetningerne kontrolleres, bl.a. via stikprøvekontrol af  

 priserne i de øvrige EU- og EØS-lande.  

 Lægemiddelstyrelsen har ikke tidligere varetaget tilsvarende opgaver.  

 For det andet skal Lægemiddelstyrelsen effektuere suspension af  

 medicintilskud til et lægemiddel, herunder foretage høring af  

 den virksomhed, der markedsfører lægemidlet.
 De samlede administrative konsekvenser for  

 Lægemiddelstyrelsen skønnes at blive i størrelsesordenen  

 2½ årsværk med tilhørende overheadomkostninger.  

 Lægemiddelstyrelsens udgifter på i alt 1,25 mio. kr. årligt  

 finansieres af den bevilling på 2,5 mio. kr. årligt, der er  

 tilført Lægemiddelstyrelsen på finansloven for år  

 2000 til finansiering af styrelsens administrationsudgifter i forbindelse med  

 afholdelse af licitationer m.v.
Økonomiske og administrative konsekvenser for  

 erhvervslivet I det omfang lovforslagets målsætning om, at  

 medicinpriserne tilpasses det europæiske niveau, opfyldes, vil den  

 generelle konsekvens være faldende indtægter for  

 lægemiddelvirksomhederne og i beskedent omfang for  

 lægemiddelgrossister.
 Det er ikke regeringens forventning, at  

 lægemiddelvirksomhederne vil reducere priserne i et omfang, der vil  

 få indflydelse på størrelsen af branchens samlede  

 forskning i og udvikling af nye lægemidler.
Kravet om, at den virksomhed, der markedsfører et  

 generelt tilskudsberettiget lægemiddel, to gange om året skal  

 indberette dels en europæisk, dels en nord- og mellemeuropæisk  

 gennemsnitspris, indebærer, at virksomhederne skal indhente priser fra  

 en række europæiske lande.
Dette indebærer en administrativ  

 byrde for virksomhederne.
Da der for hver enkelt virksomheds vedkommende er  

 tale om et begrænset antal lægemidler, og da indberetning kun  

 skal ske to gange om året, skønnes der dog ikke at være  

 tale om en væsentlig byrde.
 Lovforslaget indebærer ingen økonomiske og  

 administrative byrder for apotekerne.
Økonomiske konsekvenser for patienterne Regeringen forventer, at forslaget vil medføre, at  

 medicinpriserne reduceres til det europæiske niveau.
I det omfang denne  

 målsætning opfyldes, vil konsekvensen være generelt  

 faldende lægemiddelpriser, hvilket vil være til økonomisk  

 gavn for patienterne.
I afsnittet om lovforslagets økonomiske og  

 administrative konsekvenser for det offentlige er de offentlige tilskud  

 anslået til at udgøre i alt 69% af omsætningen af medicin  

 med tilskud.
Omsætningen af generelt tilskudsberettigede  

 lægemidler er opgjort til 4.859,3 mio. kr. i  

 apoteksindkøbspriser inklusive moms.
Med en egenbetalingsandel  

 på 31%, vil en reduktion på gennemsnitlig 3% i  

 lægemiddelpriserne for det tilskudsberettigede sortiment medføre  

 en mindreudgift for patienterne på 45,2 mio. kr. årligt i  

 1999-niveau.
Dette skøn for patienternes besparelse er det  

 maksimalt forventelige.
To forhold vil således i praksis reducere  

 besparelsen.
Forslaget om, at der ikke ydes tilskud, hvis den danske  

 pris overstiger den nord- og mellemeuropæiske pris forventes helt  

 overvejende at føre til, at virksomhederne som minimum sænker  

 priserne til det nord- og mellemeuropæiske niveau.
For  

 præparater, hvor den danske pris vedbliver at være højere  

 end den nord- og mellemeuropæiske pris, bortfalder tilskuddet  

 imidlertid.
For de patienter, der ikke vælger at skifte til et andet  

 præparat med tilskud, vil bortfaldet af tilskud betyde øgede  

 udgifter.
Regeringen forventer, at forslaget om, at tilskud beregnes  

 på grundlag af gennemsnitsprisen for EU- og EØS-landene bortset  

 fra Island, Liechtenstein og Luxembourg, indebærer, at de danske priser  

 som hovedregel vil blive reduceret til det europæiske niveau.
I det  

 omfang, dette ikke er tilfældet, vil patienterne imidlertid alt andet  

 lige skulle afholde en større egenbetaling.
Det bemærkes, at de  

 samlede konsekvenser for patienterne herudover afhænger af den sociale  

 lovgivnings støttemuligheder.
Miljømæssige konsekvenser Lovforslaget har ingen miljømæssige  

 konsekvenser.
Forholdet til EU-retten I De Europæiske Fællesskabers direktiv  

 89/105/EØF om gennemsigtighed i prisbestemmelserne for  

 lægemidler til mennesker og disse lægemidlers inddragelse under  

 de nationale sygesikringsordninger er det i artikel 6, nr. 2 bestemt, at  

 beslutninger om ikke at medtage et lægemiddel på listen over de  

 lægemidler, der er omfattet af sygesikringsordningen, skal indeholde en  

 begrundelse, der bygger på objektive og kontrollerbare kriterier,  

 herunder eventuelle sagkyndige udtalelser eller henstillinger, som  

 lægges til grund for afgørelserne.
Endvidere skal  

 ansøgeren underrettes om, hvilke retsmidler han kan bringe i  

 anvendelse i henhold til gældende lov, og om de tilladte tidsfrister  

 herfor.
 Lovforslaget findes foreneligt med det nævnte  

 direktiv.
Vurdering af konsekvenserne af  

 lovforslaget Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, amtskommuner og  

 kommuner Stat: 4,3 mio. kr. årligt Amtskommuner: 91,8 mio. kr. årligt Primærkommuner: 4,3 mio. kr. årligt Ingen Administrative konsekvenser for stat, amtskommuner og  

 kommuner Ingen Øget administrativ byrde for  

 Lægemiddelstyrelsen Økonomiske konsekvenser for erhvervslivet Ingen Generelt faldende indtjening Administrative konsekvenser for erhvervslivet Ingen Begrænsede øgede administrative  

 byrder Miljømæssige konsekvenser Ingen Ingen Administrative og økonomiske konsekvenser for  

 borgerne Generelle besparelser på medicinudgifter For nogle patienter stigende medicinudgifter Forholdet til EU-retten Lovforslaget er i overensstemmelse med Europæiske  

 Fællesskabers direktiv 89/105/EØF om gennemsigtighed i  

 prisbestemmelserne for lægemidler til mennesker og disse  

 lægemidlers inddragelse under de nationale sygesikringsordninger, da  

 forslagets kriterier for tilskud er objektive og kontrollerbare.
Bemærkninger til lovforslagets  

 enkelte bestemmelser Til § 1 Til nr. 1 og 2 Med sygesikringslovens § 7, stk. 1, er der  

 fastsat regler om ydelse af generelt tilskud til lægemidler.
Beslutter  

 Lægemiddelstyrelsen efter de gældende regler, at der skal ydes  

 generelt tilskud til et lægemiddel, så indebærer dette, at  

 den offentlige sygesikring yder tilskud til enkeltpersoners køb af  

 lægemidlet.
Tilskuddets størrelse afhænger af patientens  

 køb af tilskudsberettigede lægemidler inden for en 12  

 måneders periode.
Den foreslåede bestemmelse i § 1, nr. 4 (§ 7 g, stk.  

 5), indebærer, at et generelt tilskud kan suspenderes, når prisen  

 her i landet er højere end gennemsnittet af priserne i de  

 øvrige nord- og mellemeuropæiske lande.
Med de to henvisninger i  

 § 7, stk. 1, til § 7 g, stk. 5, gøres der  

 udtrykkeligt opmærksom på det forhold, at tilskuddet kan  

 suspenderes, hvis prisen i Danmark er højere end den tilsvarende  

 gennemsnitlige pris i de øvrige nord- og mellemeuropæiske  

 lande.
Til nr. 3 De pr. 1. marts 2000 ved lov nr. 1045 af 23. december 1998  

 indførte tilskudsregler (det behovsafhængige tilskudssystem)  

 indebærer, at størrelsen af sygesikringens medicintilskud  

 afhænger af den enkelte patients udgift til lægemidler med  

 tilskud inden for en periode på 12 måneder.
For synonyme  

 lægemidler beregnes tilskuddet af referenceprisen, der er gennemsnittet  

 af priserne på de to billigste lægemidler inden for en gruppe af  

 synonyme lægemidler, jf. sygesikringslovens § 7 e.
Efter de  

 gældende regler opgøres patienternes årlige udgifter i det  

 behovsafhængige tilskudssystem i referencepriser, når  

 lægemidlet er omfattet af referenceprissystemet.
For et  

 lægemiddel, som ikke er omfattet af referenceprissystemet, og som har  

 en europæisk gennemsnitspris, der er lavere end den danske pris,  

 følger det af de gældende regler, at tilskuddet udregnes  

 på grundlag af den europæiske gennemsnitspris, mens den danske  

 pris indgår i opgørelsen af den enkelte patients samlede  

 årlige udgift til køb af tilskudsberettiget medicin.
Regeringen finder, at den pris, der anvendes ved  

 beregningen af sygesikringens tilskud, og den pris, der indgår i  

 opgørelsen af patientens årlige udgifter til medicin, bør  

 være den samme.
Forslaget indebærer derfor, at det er udgiften  

 opgjort i henholdsvis referencepriser og den europæiske  

 gennemsnitspris, når denne pris er lavere end den danske pris, der  

 indgår i opgørelsen af patienternes årlige udgifter.
Det  

 grundlæggende princip bag forslaget er således, at det er den  

 pris, der ydes tilskud til, som indgår i opgørelsen af  

 patientens årlige udgifter.
Til nr. 4 Efter den gældende lovs § 7 g skal en virksomhed,  

 der markedsfører et lægemiddel efter 1. april 1997, i  

 forbindelse med ansøgning om generelt tilskud til lægemidlet  

 underrette Lægemiddelstyrelsen om den pris, som virksomheden eller  

 virksomheder i samme koncern markedsførte lægemidlet til  

 første gang i de øvrige EU-lande.
Tilskuddet beregnes derefter  

 på grundlag af gennemsnittet af disse EU-priser, hvis de er lavere end  

 prisen i Danmark.
Under tilsvarende omstændigheder indgår  

 EU-gennemsnitsprisen i referenceprisberegningen i stedet for  

 lægemidlets pris her i landet.
Med den foreslåede nye § 7 g udvides  

 virksomhedernes indberetningspligt, således at den gælder alle  

 generelt tilskudsberettigede lægemidler, ikke kun lægemidler  

 introduceret efter 1. april 1997. Endvidere skal der foretages løbende  

 indberetning to gange om året i stedet for som i dag kun én  

 gang, nemlig i forbindelse med indsendelsen af ansøgning om generelt  

 tilskud.
Endelig skal der indberettes såvel en europæisk  

 gennemsnitspris som en nord- og mellemeuropæisk gennemsnitspris.
Den  

 nord- og mellemeuropæiske gennemsnitspris vil som altovervejende  

 hovedregel være højere end den europæiske gennemsnitspris,  

 fordi den ikke inkluderer lavprislandene i Sydeuropa.
Som nævnt under de almindelige bemærkninger er  

 det ikke praktisk muligt for Lægemiddelstyrelsen at kontrollere  

 rigtigheden af alle indberetninger.
Derimod skal Lægemiddelstyrelsen  

 udføre stikprøvekontrol, ligesom det skal kontrolleres, at de  

 virksomheder, der er forpligtet til at indberette europæiske  

 gennemsnitspriser, rent faktisk gør det.
Det er forbundet med  

 straffesanktionering, jf. den foreslåede nye § 30 a, at undlade at  

 afgive oplysninger eller afgive urigtige eller vildledende oplysninger efter  

 § 7 g.
Hvis apoteksindkøbsprisen her i landet er  

 højere end den europæiske gennemsnitspris, beregnes patientens  

 tilskud fra den offentlige sygesikring - i overensstemmelse med principperne  

 i den nugældende bestemmelse - på grundlag af den  

 europæiske gennemsnitspris i stedet for lægemidlets faktiske  

 pris.
Tilsvarende indgår den europæiske gennemsnitspris i en  

 eventuel referenceprisberegning i stedet for lægemidlets pris.
Det  

 betyder, at sygesikringens tilskud bliver relativt mindre, og at patientens  

 egenbetaling bliver tilsvarende større.
I den europæiske gennemsnitspris indgår  

 priserne i alle EU- og EØS-lande med undtagelse af Island,  

 Liechtenstein og Luxemburg.
Som nævnt i de almindelige  

 bemærkninger ses der bort fra priserne i disse tre lande, fordi  

 priserne i modsat fald ville veje uforholdsmæssigt tungt i  

 gennemsnittet sammenholdt med landenes beskedne indbyggertal.
Hvis apoteksindkøbsprisen her i landet er  

 højere end gennemsnittet af priserne i de øvrige nord- og  

 mellemeuropæiske lande, suspenderes tilskuddet til lægemidlet.  

 Hvis prisen sættes ned på niveau med den nord- og  

 mellemeuropæiske gennemsnitspris, ophæves suspensionen.
Den nord-  

 og mellemeuropæiske gennemsnitspris beregnes på grundlag af de  

 samme priser som den europæiske gennemsnitspris, dog eksklusive  

 Grækenland, Italien, Portugal og Spanien, hvor priserne generelt ligger  

 betydeligt under priserne i de øvrige EØS-lande.
Det vil ikke være muligt for en virksomhed at  

 indberette en ny nord- og mellemeuropæisk gennemsnitspris uden for de  

 faste halvårlige terminer.
Hvis tilskuddet suspenderes som følge  

 af, at den nord- og mellemeuropæiske gennemsnitspris er lavere end  

 prisen her i landet, kan virksomheden derfor kun få suspensionen  

 ophævet ved at sænke prisen i Danmark, dvs. anmelde en lavere  

 pris til Lægemiddelstyrelsen efter lægemiddellovens  

 § 22.
Et lægemiddels status som generelt  

 tilskudsberettiget berøres formelt set ikke af, at tilskuddet  

 suspenderes.
Virksomheden skal derfor ikke indsende nogen fornyet  

 ansøgning om generelt tilskud, hvis prisen, efter at tilskuddet er  

 blevet suspenderet, sænkes til det nord- og mellemeuropæiske  

 niveau.
Virksomheden skal blot anmode Lægemiddelstyrelsen om at  

 få suspensionen af tilskuddet ophævet.
Efter at have konstateret,  

 at prisen er sænket tilstrækkeligt, ophæver  

 Lægemiddelstyrelsen suspensionen hurtigst muligt i forbindelse med en  

 ordinær udgivelse af Specialitetstaksten (hver 14. dag), og der ydes  

 atter normalt generelt tilskud til lægemidlet.
I medfør af sygesikringslovens § 7 b, stk. 2,  

 afhænger størrelsen af det tilskud en patient får i  

 forbindelse med købet af et tilskudsberettiget lægemiddel af  

 patientens samlede udgift til lægemidler med tilskud inden for en  

 periode på et år.
For et lægemiddel, hvor tilskuddet er  

 suspenderet - og hvor der således ikke ydes tilskud til  

 lægemidlet - vil udgifter til lægemidlet heller ikke indgå  

 i opgørelsen af patienternes samlede udgifter til lægemidler med  

 tilskud.
Lægemiddelstyrelsen kan i medfør af  

 sygesikringslovens § 7, stk. 4, efter ansøgning fra den behandlede  

 læge eller tandlæge bestemme, at der ydes tilskud til køb  

 af et lægemiddel, der er ordineret til en bestemt patient, uanset at  

 lægemidler ikke har tilskud i medfør af § 7, stk. 1 og 2. Et  

 sådan individuelt tilskud til et lægemiddel, der ikke er generelt  

 tilskudsberettiget, benævnes ofte enkelttilskud.
Det følger af  

 forslaget, at der ikke kan bevilges enkelttilskud til et lægemiddel,  

 hvor tilskuddet er suspenderet i medfør af den foreslåede § 7 g,  

 stk. 5.
Lægemiddelstyrelsens adgang efter den  

 foreslåede § 7 g, stk. 7, til at fastsætte  

 nærmere regler vil blive anvendt til at fastlægge en ensartet  

 form, hvori indberetning skal finde sted, og til at fastsætte  

 tidsterminer for indberetningerne, der sikrer, at indberetningerne fordeles  

 jævnt ud over året.
Der vil ved fastsættelsen af reglerne i  

 videst muligt omfang blive taget hensyn til virksomhedernes ønsker med  

 hensyn til tidsterminer, f.eks. således at den enkelte virksomhed har  

 en fast termin, der gælder for alle virksomhedens lægemidler.
Der vil endvidere blive fastsat regler om, hvordan den  

 europæiske og den nord- og mellemeuropæiske gennemsnitspris  

 beregnes i tilfælde, hvor et lægemiddel markedsføres i  

 afvigende pakningsstørrelser i de forskellige lande.
I  

 overensstemmelse med retningslinierne i Lægemiddelstyrelsens vejledning  

 nr. 137 af 16. oktober 1997 om indberetning af lægemiddelpriser i andre  

 EU-lande vil udgangspunktet være, at der beregnes en  

 forholdsmæssig pris ud fra den nærmeste pakningsstørrelse  

 i det pågældende land.
Lægemiddelstyrelsen vil kunne fastsætte regler  

 om elektronisk indberetning af prisoplysninger, f.eks. via Internettet.
Dette  

 er dog ikke aktuelt på nuværende tidspunkt.
Til nr. 5 Suspension af den offentlige sygesikrings tilskud til et  

 lægemiddel effektueres af Lægemiddelstyrelsen via  

 Specialitetstaksten.
Kriterierne for, hvornår et generelt tilskud  

 suspenderes, fremgår umiddelbart af den foreslåede bestemmelse.  

 Tilskuddet suspenderes, hvis den virksomhed, der markedsfører et  

 lægemiddel, i medfør af lægemiddellovens § 22  

 anmelder en apoteksindkøbspris til Lægemiddelstyrelsen, der er  

 højere end gennemsnittet af de af samme virksomhed indberettede  

 apoteksindkøbspriser i de øvrige nord- og  

 mellemeuropæiske lande, jf. den foreslåede § 7 g,  

 stk. 5.
Lægemiddelstyrelsen skal sikre sig, at betingelsen  

 for suspension af tilskuddet til et lægemiddel er opfyldt, inden  

 suspensionen effektueres.
I den forbindelse skal Lægemiddelstyrelsen  

 give den virksomhed, der markedsfører lægemidlet, lejlighed til  

 at udtale sig.
Lægemiddelstyrelsen kan fastsætte en frist for  

 virksomhedens afgivelse af udtalelse på mindst 7 dage.
Til nr. 6 Der er tale om en konsekvensrettelse.
Til § 2 Loven træder i kraft dagen efter  

 bekendtgørelsen i Lovtidende.
Denne ikrafttrædelsesbestemmelse  

 er valgt for at sikre det størst mulige provenu i 2000. Reglerne  

 får imidlertid ikke umiddelbart virkning for tildeling og beregning af  

 tilskud fra ikrafttrædelsesdagen.
Virkningstidspunktet vil  

 afhænge af de regler, som Lægemiddelstyrelsen efter forslaget  

 fastsætter om virksomhedernes indberetning af prisoplysninger.
Der vil  

 blive tilstræbt en hurtig implementering af forslagets regler.
I medfør af den gældende sygesikringslovs § 7  

 g beregnes tilskuddet til lægemidler markedsført efter 1. april  

 1997 på grundlag af gennemsnittet af lægemidlets EU-priser, hvis  

 gennemsnitsprisen er lavere end prisen i Danmark.
Denne regel  

 videreføres, indtil de foreslåede nye regler får virkning  

 for disse lægemidler.
De nye regler får virkning, når der  

 er sket indberetning til Lægemiddelstyrelsen efter de foreslåede  

 bestemmelser i § 7 g, stk. 1-3.
Bilag Lovforslaget sammenholdt med gældende lov Gældende formulering Lovforslaget § 1 I lov om offentlig sygesikring, jf. lovbekendtgørelse nr. 509 af 1.  

 juli 1998, som ændret ved lov nr. 1045 af 23. december 1998, foretages  

 følgende ændringer:
§ 7. Den offentlige sygesikring yder tilskud til køb af  

 receptpligtige lægemidler, som efter ansøgning fra den  

 virksomhed, der har bragt lægemidlet på markedet i Danmark, er  

 meddelt tilskud af Lægemiddelstyrelsen.
Lægemiddelstyrelsen kan  

 bestemme, at den offentlige sygesikrings tilskud er betinget af, at  

 lægemidlet ordineres med henblik på behandling af bestemte  

 sygdomme.
Den offentlige sygesikring yder tilskud til køb af  

 håndkøbslægemidler, som efter ansøgning fra den  

 virksomhed, der har bragt lægemidlet på markedet i Danmark, er  

 meddelt tilskud af Lægemiddelstyrelsen, hvis lægemidlerne er  

 ordineret af en læge eller tandlæge til personer, der modtager  

 pension efter lov om social pension, eller personer, der lider af en varig  

 lidelse, der kræver fortsat behandling med lægemidlet.
1. I § 7, stk. 1, 1. pkt., indføjes efter  

 »Lægemiddelstyrelsen«: «, jf. dog § 7 g, stk. 5.« 2. I § 7, stk. 1, 3. pkt., indføjes efter  

 »fortsat behandling med lægemidlet«: «, jf. dog § 7 g,  

 stk. 5.« § 7 b.
Tilskud til køb af lægemidler med tilskud  

 i henhold til § 7 ydes til personer (den sikrede), der er omfattet af  

 kapitel 1 og 4.
Stk. 2. Tilskuddets størrelse afhænger af den  

 samlede udgift opgjort i referencepriser, jf. § 7 e, til  

 lægemidler med tilskud i henhold til § 7, som den sikrede har  

 købt inden for en periode på et år, der regnes fra  

 første indkøbsdato.
En ny periode på et år  

 indledes, første gang den sikrede køber lægemidler med  

 tilskud i henhold til § 7 efter udløbet af foregående  

 periode.
 3. I § 7 b, stk. 2, 1. pkt., indføjes efter  

 »opgjort i referencepriser, jf. § 7 e«: »og i europæiske  

 gennemsnitspriser, jf. § 7 g, stk. 4«.
 4. § 7 g affattes således:
§ 7 g.
Den virksomhed, der markedsfører en farmaceutisk  

 specialitet, som er godkendt til human anvendelse, første gang efter  

 den 1. april 1997, underretter i forbindelse med ansøgning om tilskud  

 til lægemidlet Lægemiddelstyrelsen om den pris, til hvilken samme  

 lægemiddel af samme virksomhed eller af virksomheder i samme koncern er  

 markedsført første gang i andre EU-lande, og om datoen for  

 denne første markedsføring.
Ved en ny farmaceutisk specialitet  

 forstås et lægemiddel, der tildeles et nyt dansk  

 specialitetsnummer.
»§ 7 g.
Den virksomhed, der markedsfører et  

 lægemiddel, skal i forbindelse med ansøgning om generelt tilskud  

 til lægemidlet underrette Lægemiddelstyrelsen om den pris,  

 hvortil lægemidlet bliver solgt af virksomheden eller en virksomhed i  

 samme koncern til apotekerne i de øvrige lande, som har ratificeret  

 eller tiltrådt Aftalen om Det Europæiske Økonomiske  

 Samarbejdsområde, bortset fra Island, Liechtenstein og Luxemburg.
Stk. 2. For nye apoteksforbeholdte farmaceutiske  

 specialiteter, der er godkendt til human anvendelse, og som  

 markedsføres i Danmark første gang efter den 1. april 1997,  

 beregnes tilskud efter §§ 7 b og 7 c, stk. 1, på grundlag af  

 gennemsnittet af de apoteksindkøbspriser ekskl. moms, som samme  

 farmaceutiske specialitet er markedsført første gang til i  

 andre EU-lande, jf. stk. 3. Ved beregningen af gennemsnittet benyttes  

 Danmarks Nationalbanks officielle notering på det  

 pågældende lands valuta på dagen for introduktionen i det  

 pågældende land.
Hvis lægemidlets pris er lavere end det  

 beregnede gennemsnit, beregnes tilskud på grundlag af lægemidlets  

 pris.
 Stk. 2. Den virksomhed, der markedsfører et generelt  

 tilskudsberettiget lægemiddel, skal hver sjette måned underrette  

 Lægemiddelstyrelsen om den pris, hvortil lægemidlet den sidste  

 hverdag i den forløbne seks måneders periode blev solgt af  

 virksomheden eller en virksomhed i samme koncern til apotekerne i de i  

 stk. 1 nævnte lande.
 Stk. 3. Den virksomhed, der markedsfører en  

 farmaceutisk specialitet, som er godkendt til human anvendelse, første  

 gang efter den 1. april 1997, eller indehaveren af en af Det Europæiske  

 Fællesskab udstedt markedsføringstilladelse til en sådan  

 farmaceutisk specialitet underretter Lægemiddelstyrelsen om, at  

 gennemsnittet er ændret, hvis den i stk. 2 nævnte  

 gennemsnitspris efterfølgende falder som følge af virksomhedens  

 eller virksomheder i samme koncerns markedsføring af samme  

 farmaceutiske specialitet i andre EU-lande.
 Stk. 3. Ved omregning af udenlandske priser til danske kroner  

 skal Danmarks Nationalbanks officielle notering den pågældende  

 dag anvendes.
 Stk. 4. Den beregnede gennemsnitspris indgår i  

 beregningen af tilskud efter § 7 e, hvis den er lavere end den danske  

 pris.
 Stk. 4. Hvis den apoteksindkøbspris, som i henhold til  

 lægemiddellovens § 22 er anmeldt til Lægemiddelstyrelsen, er  

 højere end gennemsnittet af de i stk. 1 og 2 nævnte priser,  

 beregnes tilskud efter § 7 b og § 7 c, stk. 1, på  

 grundlag af dette gennemsnit, ligesom gennemsnittet anvendes i beregningen af  

 tilskud efter § 7 e.
 Stk. 5. Hvis den apoteksindkøbspris, som i henhold til  

 lægemiddellovens § 22 er anmeldt til Lægemiddelstyrelsen, er  

 højere end gennemsnittet af de i stk. 1 og 2 nævnte priser  

 i de øvrige nord- og mellemeuropæiske lande, suspenderes den  

 offentlige sygesikrings tilskud til køb af lægemidlet.  

 Suspensionen ophæves efter anmodning fra virksomheden, når den  

 til Lægemiddelstyrelsen anmeldte apoteksindkøbspris ikke  

 længere overstiger gennemsnittet.
 Stk. 6. Ved de øvrige nord- og mellemeuropæiske  

 lande forstås Belgien, Finland, Frankrig, Holland, Irland, Norge,  

 Storbritannien, Sverige, Tyskland og Østrig.
Stk. 7. Lægemiddelstyrelsen fastsætter regler om  

 virksomheders indberetning efter stk. 1 og 2, herunder om at  

 indberetning skal ske elektronisk.« 5. Efter § 7 h indsættes:
»§ 7 i.
Suspension af tilskuddet til et lægemiddel i  

 medfør af § 7 g, stk. 5, offentliggøres i  

 Specialitetstaksten.
Stk. 2. Inden tilskuddet til et lægemiddel suspenderes i  

 medfør af § 7 g, stk. 5, skal Lægemiddelstyrelsen give  

 den virksomhed, der markedsfører lægemidlet, lejlighed til at  

 udtale sig.
Lægemiddelstyrelsen kan fastsætte en frist på  

 mindst 7 dage for virksomhedens afgivelse af en udtalelse.« 6. § 30 a affattes således:
§ 30a.
Medmindre højere straf er forskyldt efter anden  

 lovgivning, straffes med bøde den, der »§ 30 a.
Med mindre højere straf er forskyldt efter  

 anden lovgivning, straffes med bøde den, der 1) 	undlader at give oplysninger efter § 7 a, 1)	undlader at give oplysninger efter § 7 g eller 2) 	afgiver vildledende eller urigtige oplysninger efter § 7  

 a.
 2)	afgiver vildledende eller urigtige oplysninger efter § 7  

 g.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
