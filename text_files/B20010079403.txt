Anordning om at visse forskrifter, der  

 udfærdiges af Statens Luftfartsvæsen, ikke indføres i  

 Lovtidende VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I henhold til § 2 i lov om udgivelsen af en Lovtidende og en  

 Ministerialtidende, jf. lovbekendtgørelse nr. 842 af 16. december  

 1991, fastsættes:
 § 1. Forskrifter, som Statens Luftfartsvæsen  

 udfærdiger i henhold til lov om luftfart, jf. lovbekendtgørelse  

 nr. 543 af 13. juni 2001, indføres ikke i Lovtidende, jf. dog  

 stk. 2.
 Stk. 2. Stk. 1 gælder ikke forskrifter, der  

 udstedes i medfør af luftfartslovens §§ 40 g, stk. 1, 3 og  

 4, 50, stk. 9, 70, 70 a, 70 b, stk. 1-5, 76, 85 og 130-131.
 § 2. Trafikministeriet vil i en i Lovtidende  

 optaget bekendtgørelse meddele, hvorledes oplysning om indholdet af de  

 i § 1, stk. 1, nævnte forskrifter vil kunne fås.
 § 3. Anordningen træder i kraft den 14.  

 september 2001.
 Stk. 2. Samtidig ophæves anordning nr. 811 af 19.  

 november 1998 om, at visse forskrifter, der udfærdiges af Statens  

 Luftfartsvæsen, ikke indføres i Lovtidende.
Givet på Christiansborg Slot, den 3.  

 september 2001 Under Vor Kongelige Hånd og Segl Margrethe R.
