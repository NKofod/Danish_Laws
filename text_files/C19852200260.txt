Indledning Det centrale for faget idræt er den fysiske udfoldelse.
Elevernes  

 umiddelbare interesser på dette område må tilgodeses og videreudvikles,  

 samtidig med at faget får et alsidigt indhold og sigte.
 Fysisk træning, indlæring af færdigheder og viden om sundhedsmæssige  

 faktorer er vigtige fagområder, men kursisterne bør også stifte bekendtskab  

 med fagets kreative sider og lære om idrætten som kulturfaktor i samfundet.
Fællesfag Da der kan være store aldersforskelle og andre varierende forudsætninger  

 hos kursisterne, møder de ofte med vidt forskellige erfaringer fra og motiver  

 for idræt.
 Under iagttagelse af bekendtgørelsens krav skal læreren sikre elevernes  

 medbestemmelsesret, men faciliteter og især tidsrammer kan gøre det til en  

 vanskelig opgave at tilgodese alle kursisters interesser.
 Alle kursister bør stifte bekendtskab med kønsintegreret undervisning.  

 Herved bliver der mulighed for både i teori og praksis at bearbejde  

 ligestillingsproblemer, herunder kønnenes forskellige opdragelse og øvrige  

 forudsætninger for at deltage i fælles idrætsaktiviteter.
For at gøre kursisterne i stand til at tage kvalificeret stilling til  

 planlægning og tilrettelæggelse af undervisningen kan det være  

 hensigtsmæssigt at læreren i den første del af kursusforløbet tilrettelægger  

 et introduktionsforløb.
Her kan kursisterne få erfaringer om deres og fagets  

 muligheder, samtidig med at læreren får indblik i kursisternes forudsætninger  

 og forventninger.
Undervisningens indhold og tilrettelæggelse Undervisningen skal være alsidig med hensyn til emne og metodevalg.
Nogle  

 af de muligheder der kan indgå, er følgende: individuel idræt og holdidræt,  

 indendørs og udendørs idræt, traditionelle og utraditionelle  

 idrætsdiscipliner og -aktiviteter.
De kan præsenteres såvel kønsintegreret  

 som kønsopdelt.
Ved hjælp af forskellige opgavetyper og forskellige  

 organisationsformer bestemt af klasse, gruppe, par eller enkeltindivid kan  

 kursisterne desuden stifte bekendtskab med forskellige grader af lærer- og  

 deltagerstyring.
 Idrætslige oplevelser kan have mange forskellige kvaliteter: blandt andet  

 kan nævnes: leg og bevægelsesglæde, beherskelse af tekniske og taktiske  

 færdigheder, højt aktivitetsniveau, kreativitet, samarbejde, fællesskab,  

 konkurrence og præstation, afspænding og rekreation.
Lige så vigtigt er det at kursisterne får en forståelse for bevægelsernes  

 teknik og grundtræningens teori.
Hertil kommer kendskab til elementær  

 arbejdsteknik som bl.a. kan opfattes som led i en sundhedspædagogisk indsats.  

 Teoribearbejdelsen indgår i undervisningen i det omfang læreren og  

 kursisterne finder det naturligt ud fra deres metodevalg.
Det er ikke muligt at bringe kursisterne i god fysisk form på to ugentlige  

 idrætslektioner.
Derfor er et af de vigtige mål med undervisningen at  

 motivere kursisterne for fortsat fysisk aktivitet.
 Ifølge bekendtgørelsen er grundtræning og arbejdsteknik obligatoriske  

 emner og der vil i det følgende blive anført nogle indfaldsvinkler til disse  

 emner.
Opvarmning Opvarmning bør indgå i enhver idrætslektion.
 Formålet med opvarmningen kan være at hæve legemstemperaturen, mindske  

 risikoen for skader, skabe en positiv stemning og en atmosfære af tryghed.
 Opvarmningens indhold, intensitet og varighed afstemmes med efterfølgende  

 aktiviteter.
 Afhængigt af hvilke mål der sigtes mod, kan opvarmningen bestå af alsidige  

 bevægelsesformer som løb, hop og gymnastiske øvelser med/uden  

 musikledsagelse, eller opvarmningen kan være legbetonet og bestå af  

 variationer af øvelser som der lægges op til senere i lektionen.
Konditionstræning, træning af muskelstyrke og muskeludholdenhed samt  

  opøvelse af leddenes bevægelighed Træningsprogrammerne kan være baseret på videnskabelige undersøgelser og  

 praktiske erfaringer.
Der kan også indgå legbetonede aktiviteter med  

 træningseffekt.
 Ud fra den erhvervede viden om øvelsesformer og sammenhængen mellem  

 træningseffekt og træningens hyppighed, længde og intensitet bør kursisterne  

 være i stand til at tilrettelægge et personligt træningsprogram.
Arbejdsteknik Hensigten med at inddrage arbejdsteknik i det obligatoriske stof er at  

 give kursisterne kendskab til hvordan kroppen belastes mindst muligt i  

 forskellige arbejdssituationer.
Da hverdagen på kurset, herunder idrætslektionerne, kan opfattes som  

 arbejdssituationer, er det naturligt at arbejdsteknik placeres tidligt i  

 kursusforløbet.
For at forebygge idrætsskader kan det være nødvendigt løbende  

 at inddrage arbejdsteknik i den videre undervisning.
Emner, herunder specialdiscipliner Ifølge bekendtgørelsen vælges emnerne i samråd mellem lærer og studerende.
 Bekendtgørelsens eksempler på specialdiscipliner og emner af mere generel  

 karakter kan suppleres afhængigt af lokale muligheder.
 Specialdisciplinerne er både indholdsmæssigt og metodisk meget fyldigt  

 beskrevet i faglitteraturen og vil derfor ikke blive nærmere omtalt i denne  

 vejledning.
 Emner af mere generel karakter skal i denne forbindelse opfattes som  

 idrætsaktiviteter hvori indgår dele af flere idrætsdiscipliner og hvor  

 deltagerne i højere grad er med til at fastlægge aktiviteternes form og  

 indhold.
 1 det følgende skitseres nogle eksempler der viser hvordan et emne kan  

 gribes an, men det skal præciseres at der naturligvis kan tænkes andre  

 kombinationer af stofvalg.
Ketcherspil 1. let ketcher/let bold (badminton) 2. lidt tungere ketcher/lidt tungere bold (squash,  

 tilpasset gymnastiksal) 3. tung ketcher/tung bold (tennis/shorttennis) Ud fra ovenstående arbejdes med ligheder, fx forhåndsgreb = universalgreb  

 for alle tre spil i starten, klarstilling = siden til bolden i  

 forhåndsslaget, opdeling i 3 faser i bevægelsesmønstret: tilbagesving,  

 kontaktfase, fremadsving.
 forskelle:
benarbejdet - udgangspunkt i banens størrelse fixering/ikke fixering af håndled/underarm boldens position i forhold til kroppen taktik:
hårde/bløde slag høje/flade slag offensivt/defensivt spil lange/korte slag spillecentrum:
 udgangspunkt i banens størrelse.
Friluftsaktiviteter Friluftsaktiviteter er udeaktiviteter hvor færden i og oplevelse af  

 naturen indgår som noget væsentligt.
Afhængigt af lokale muligheder kan  

 aktiviteterne være følgende: Kano, kajak, roning, vandre-, løbe-, cykelture,  

 orienteringsløb, terrænløb, skøjteløb og langrend.
 1 sammenhæng hermed kan der arbejdes med sikkerhed ved færden i naturen:
 Derudover giver flere af disse aktiviteter gode muligheder for at arbejde  

 med de sociale relationer i grupperne.
Musik og bevægelse Ved at arbejde med dette tema kan kursisterne få viden om musikkens  

 anvendelsesmuligheder på tværs af idrætsdisciplinerne, fx kan musikken Af eksempler kan nævnes:
 Da der som nævnt under arbejdsteknik er mulighed for tværfagligt  

 samarbejde på 1.hf, angives kort et par eksempler herpå:
Idræt i tværfaglig undervisning Nedenstående er et eksempel på samarbejde mellem fagene idræt, biologi og  

 samfundsfag.
 Emne: Skoven.
 Forståelse af økologiske sammenhænge.
 Menneskets påvirkning af den økologiske balance.
 De enkelte idrætsaktiviteters fysiologiske virkning og træningseffekt.
 Muligheder for kobling mellem naturoplevelse og kropsoplevelse.
 Aktiviteternes muligheder for at tilgodese individuelle og sociale behov.
 Udvikling af nye aktiviteter.
 Et andet eksempel viser et samarbejde mellem idræt og matematik.
 Emne: Kondition.
Idræt: 1) Eleverne testes på kondicykel (helst to-punktstest).
Matematik: 2) Der tegnes kurver over puls som funktion af tid og  

 arbejdsintensitet.
Via funktionen puls-arbejdsintensitet ekstrapoleres frem  

 til max. arbejdsintensitet.
 Kurvetegning og beskrivelse.
 Matematik: 3) Omregning til kondital ud fra kurvernes forløb.
 Idræt: 4) Diskussion af konditallets betydning og anvendelighed.
Tilvalg Det naturvidenskabelige stofområde er det centrale i teoriundervisningen.  

 For at skabe baggrund for og perspektivering af de centrale stofområder kan  

 de suppleres med idrætspsykologiske, idrætssociologiske og idrætshistoriske  

 emner.
Også henvisninger til politiske og økonomiske forhold kan i visse  

 tilfælde bidrage til at sætte de pågældende emner ind i en større sammenhæng.
 I det praktiske arbejdes der efter samme retningslinier som anført under  

 fællesfaget, men mere dybtgående.
 Praktik- og teorilektioner skal semestervis være ligeligt fordelt, men der  

 kan inden for de enkelte undervisningsforløb være gode faglige og pædagogiske  

 grunde til at vægte den ene del højere end den anden.
 Hvor kursisterne har de nødvendige forudsætninger og aktiviteten ikke  

 stiller specielle krav til faciliteter, kan de selvtræne, fx grundtræning som  

 hjemmearbejde.
Af bekendtgørelsen fremgår hvilke emner fra den elementære  

 arbejdsfysiologi og den specielle teori der især bør lægges vægt på i  

 undervisningen.
Disse emner er grundigt beskrevet i en række lærebøger og  

 bliver derfor ikke nærmere behandlet i denne vejledning.
 Det teoretiske stof kan i princippet organiseres på to måder:
 De to principper, dybde og bredde, er relative og derfor ikke klart  

 afgrænsede.
 I det følgende anføres nogle eksempler der primært tilgodeser henholdsvis  

 dybde- og breddeperspektivet.
ad 1) a.
Kønsforskelle i idræt: Der kan tages udgangspunkt i observationer og  

 målinger på elever i forskellige idrætsdiscipliner.Fra idrætsfysiologien kan  

 inddrages analyse af fysiologiske kønsforskelle, forskelle i præstationsevne  

 og forskellige idrætsgrenes fysiologiske krav.
 Fra idrætspsykologien/- sociologien/- historien kan inddrages  

 socialisering, idrætsdeltagelse, -frafald, valg af idrætsgrene m.m.
Arbejdsteknik: Fysiske og psykiske årsager til muskelømhed og  

 infiltrationer.
Nogle arbejdsformer til afhjælpning af disse, herunder  

 generelt om kropsbevidsthed.
 Ydre arbejde - indre belastninger: der arbejdes fx med arbejdsstillinger,  

 belastningsgrænser og forskellige typer arbejde som statisk eller dynamisk  

 arbejde, excentrisk eller koncentrisk arbejde, intervalarbejde eller  

 kontinuerligt arbejde.
ad 2) a.
Sideordnet behandling af en række emner der på forskellige måder  

 influerer på den fysiske præstationsevne: alder, køn, størrelse, tobak,  

 narkotika, doping, søvn m.fl.
b.
Behandling af forskellige trænings- og testformer og deres fysiologiske  

 baggrund.
Afhængigt af stofvalg, metoder og interesser kan forholdet mellem praktik  

 og teori organiseres på flere måder.
For eksempel kan der være såvel  

 praktiske som teoretiske emner der bedst behandles hver for sig. 1 mange  

 situationer giver det dog gode muligheder for forståelse af sammenhænge når  

 den praktiske og teoretiske side af faget kobles sammen.
Den teoretiske  

 bearbejdelse af en problemstilling kan fx tage udgangspunkt i det praktiske,  

 eller det praktiske kan benyttes til at afprøve teorien.
Der kan også være  

 forløb, hvor det er naturligt helt at integrere praktik og teori, eller  

 sideløbende med en delvis integration at arbejde isoleret med en  

 idrætsdisciplin og et teoretisk baggrundsstof.
 De forskellige stofområder kan belyses af undersøgelser og forsøg udført  

 af de studerende selv.
De studerende udarbejder på grundlag heraf mindst 8 rapporter.
En større  

 skriftlig opgave kan erstatte 2-3 rapporter.
Eksempler på undersøgelser og  

 forsøg der kan danne grundlag for rapporter:
 1. Sammenhæng mellem muskelstyrke og muskeltværsnit.
2. Fysiologiske tests og målinger af elevernes  

 atletikresultater.
Herefter sammenlignes disse resultater, kønsforskelle  

 fremdrages og kommenteres.
 3. Undersøgelse af forskellige gruppers idrætsvaner.
 4. Analyse af sportsstoffet i en bestemt avis, radio  

 eller tv.
 5. Analyse af den faktiske arbejdsevne og den  

 individuelle følelse af anstrengelse.
6. Løbets mekanik.
Der arbejdes med skridtfrekvens og  

 skridtlængde.
7. Et forløb afsluttes med en opvisning bestående af  

 fx en rytmisk del (1/2 af eleverne) og en fodboldkamp (resten af eleverne).  

 Begge dele anmeldes af de ikke deltagende elever.
Anmeldelsen udgør en  

 rapport.
 8. Hjertefrekvens ved stigende arbejdsbelastning.
 9. Analyser af stillinger og bevægelser.
 10. Energistofskiftet i hvile og under arbejde.
 11. Rygnings indflydelse på den fysiske  

 præstationsevne.
Eksamen Det bør tilstræbes at eksamen afspejler den daglige undervisning.
Eksamen  

 kan tilrettelægges så den praktiske og den mundtlige prøve afholdes adskilt  

 eller med forskellige grader af integration.
Den praktiske prøve Prøven omfatter opvarmning, grundtræning og færdigheder i to selvvalgte  

 emner.
 De studerende kan vælge at udføre opvarmning og grundtræning alene eller  

 sammen med andre, dog højst 4 samtidig.
 Opvarmning og grundtræning kan vises som adskilte programmer eller som et  

 sammenhængende program, eventuelt ledsaget af en kort beskrivelse af  

 programmet og en begrundelse for dets opbygning.
 Blandt de emner, herunder specialdiscipliner, hvori der er blevet  

 undervist i mindst 12 lektioner, vælger de studerende selv hvilke to emner de  

 ønsker at blive eksamineret i.
 De tekniske færdigheder kan vises isoleret, fx længdespring i atletik, som  

 i sig selv udgør en meningsfuld helhed. 1 boldspil kan de tekniske  

 færdigheder vises som led i en spilsituation (gælder ikke enkeltfags-hf),  

 eller i musik-bevægelse som et sammenhængende program.
Der kan være dele af emner som det af praktiske grunde ikke er muligt at  

 eksaminere i, fx langrend.
Emnet kan eventuelt indgå ved at der anvendes  

 rulleski og den studerende supplerer med en mundtlig redegørelse for  

 forskelle og ligheder på langrend og rulleskiløb.
Den teoretiske prøve Eksaminationen bør tilrettelægges således at sammenhængen mellem teori og  

 praksis tilgodeses.
Eksamensspørgsmålene skal dække det opgivne pensum og de skal være  

 ledsaget af vejledende underspørgsmål.
For at sikre rimeligt ensartede vilkår  

 for eleverne anbefales det at spørgsmålene gøres ret brede.
De kan fx omfatte  

 stof med en fysiologisk kerne og nogle sociologiske synsvinkler.
 Eksamensspørgsmålene bør ledsages af bilagsmateriale, der kan bestå af  

 kendt stof i nye sammenhænge eller ukendt stof der har sammenhæng med det  

 læste pensum.
 Se iøvrigt skrivelsen Praktiske forhold ved hf-eksamen RS 02-20.
Den større skriftlige opgave Valg og afgrænsning af emne Opgaven vælges inden for de rammer som bekendtgørelsen i idræt angiver.
 Det betyder at læreren ikke bør afvise en studerende der ønsker at skrive  

 om et emne som ligger inden for disse rammer.
Den større skriftlige opgave skal have nær tilknytning til undervisningen  

 i idrætsteori hvor de centrale emner er anatomi, fysiologi og  

 legemsøvelsernes specielle teori.
Et eller flere af disse emner bør udgøre  

 opgavens faglige tyngdepunkt.
Der vil dog være opgaver hvor det er rimeligt  

 og nødvendigt for at få sammenhæng i de behandlede problemstillinger at der  

 inddrages synspunkter og vurderinger, fx fra fagområder som idrætspsykologi  

 og idrætssociologi.
Også henvisninger til politiske og økonomiske forhold kan  

 i visse tilfælde bidrage til at perspektivere det pågældende emne eller være  

 en nødvendig baggrund for forståelse af emnets relevans.
 Flere studerende kan gå sammen om et projekt, men hver studerende skal  

 aflevere en selvstændig opgave, omhandlende en del af projektet.
Omkring midten af efterårssemesteret vil det være hensigtsmæssigt at  

 læreren orienterer de studerende om mulighederne for at skrive den større  

 skriftlige opgave i idræt.
Derved får de studerende en rimelig periode til at  

 overveje hvilke emneområder de vil skrive indenfor, ligesom eventuelle  

 opgaveskrivere vil kunne nå at få en grundig vejledning af læreren.
Forarbejde I perioden fra den studerende har foretaget valg af emneområde og til den  

 endelige opgavetitel bliver formuleret, bør arbejdsprocessen bestå i et  

 samspil mellem den studerende og læreren, hvor den studerende under  

 inddragelse af læreren forsøger at afgrænse emneområdet og finde relevant  

 litteratur til belysning af det.
 Udfra det overblik som den studerende opnår, søges formuleret de  

 spørgsmål/problemer der ønskes belyst i opgaven.
 Spørgsmålenes faglige relevans, begrænsning, sammenhæng og rækkevidde  

 diskuteres mellem den studerende og læreren, og der indsamles supplerende  

 materiale.
 Der er i faget idræt en god tradition for at inddrage den studerendes  

 undersøgelser i opgaverne, også i de overvejende litterære, ligesom der er  

 gode erfaringer med opgaver hvor den eksperimentelle side er den bærende.  

 Kolleger bør derfor være opmærksomme på at vejlede de studerende om sådanne  

 muligheder.
 Eksperimenter, indsamling af data etc. bør i alle tilfælde indledes i god  

 tid forud for den uge hvori opgaven skal udarbejdes.
Ud fra ønsket om at sikre et rimeligt udbytte af undersøgelsen og samtidig  

 undgå at projektet bliver for ambitiøst, er det væsentligt fra begyndelsen at  

 fastlægge undesøgelsens formål og design, d.v.s. at der opstilles problemer  

 og hypoteser, og at forsøgsmetodik og procedure afprøves.
Dette betyder på  

 den anden side ikke at den studerende kan have skrevet væsentlige afsnit af  

 opgaven før selve opgaveugen.
Titelformulering Den endelige opgavetitel kan berøre både opgavens faglige og metodiske  

 indhold.
 Problemstillingerne i opgavetitlen bør være klart afgrænsede og ligge  

 inden for centrale dele af det område den studerende har beskæftiget sig med.  

 For bl.a. at undgå at opgaverne bliver for generelle, kan titlerne forsynes  

 med underpunkter, men samtidig må det sikres at den studerende har rimelig  

 dispositionsfrihed og kan arbejde på flere erkendelsesniveauer.
Erfaringsmæssigt vælger mange studerende at skrive opgave vedrørende en  

 idrætsdisciplin som de har særlig interesse for.
Nogle opgaver af denne type  

 lyder fx:
 I. a) En redegørelse med udgangspunkt i den anatomiske udgangsstilling for  

 boksesportens grundstilling og en begrundelse for dens hensigtsmæssighed.
 II. a) En systematisk redegørelse for de fysiske krav der stilles til en  

 jazzballetdanser.
III. a) Der ønskes en redegørelse for børns fysiske og neuromotoriske  

 forudsætninger for at spille fodbold.
Opgaven skal indeholde en analyse af de  

 fysiologiske forudsætninger for kraftpræstationer i forskellige aldre og en  

 analyse af børns motoriske udvikling.
 Disse opgaveformuleringer tilgodeser de ovenfor opstillede kriterier,  

 hvorimod det kan være vanskeligt at problematisere og gå i dybden ud fra  

 følgende brede opgavetitel:
 Gør rede for begreberne kondition og væskebalance i relation til fodbold  

 på klubplan.
 Også opgaver inden for den almene fysiologi og træningslære er hyppigt  

 forekommende og som oftest ledsaget af den studerendes egne eksperimenter.  

 Eksempler på sådanne opgaver:
 I. a) Der ønskes en gennemgang og diskussion af de mest brugte metoder til  

 bestemmelse af en persons ideelle vægt, specielt ønskes den af W. von Dobeln  

 udarbejdede metode vurderet.
II.
En analyse af væskebalancens betydning for den fysiske  

 arbejdskapacitet.
Der foretages en sammenligning mellem virkningerne af  

 passiv dehydrering og virkningerne af dehydrering som følge af muskelarbejde.
 Mindre heldig er nedenstående formulering som for de fleste studerende vil  

 resultere i at de overvejende reproducerer stof der ligger inden for det  

 almindelige pensum:
 Som et sidste eksempel skal nævnes en formulering der naturligt lægger op  

 til at den studerende i besvarelsen inddrager problemstillinger der ligger  

 uden for den traditionelle opfattelse af idrætsteorien:
Opgavens udformning Erfaringsmæssigt kan hf-studerende have vanskeligheder med at disponere  

 skriftligt arbejde af et omfang som den større skriftlige opgave.
 I det følgende er der opstillet forslag til strukturering som nok bygger  

 på gængse principper for udformning af naturvidenskabelige artikler, men som  

 også er dækkende for litterære opgaver.
 1. Indholdsfortegnelse.
 Opgaven forsynes med indholdsfortegnelse og sidetal.
 2. Indledning.
Emnet placeres i den sammenhæng det ses i.
Der gøres rede for relevant  

 teoristof, ligesom tidligere arbejder om samme eller tilgrænsende emner kan  

 behandles.
Desuden kan kursisten begrunde emnevalget.
 3. Problemformulering.
 En mere præcis afgrænsning af formålet med opgaven, og formulering af  

 spørgsmål der ønskes besvaret.
 4. Metodeovervejelser.
 Redegørelse for den måde opgaven gribes an på, og evt. en begrundelse for  

 ikke at anvende andre nærliggende fremgangsmåder.
 I eksperimentelle opgaver gøres detaljeret rede for undersøgelsens design:  

 Forsøgspersonernes dimensionelle og fysiologiske data anføres i tabel (køn,  

 vægt, højde, alder m.v.). Apparatur, målemetoder, formler til beregning og  

 den eksperimentelle procedure beskrives.
 5. Data.
 Målte resultater opstilles i tabeller og forarbejdes evt. statistisk  

 (kurver, diagrammer, procenter etc.).
 6. Analyse og diskussion.
 Relevante informationer uddrages af litteraturen og resultater fortolkes.
 7. Konklusion.
Redegørelse for undersøgelsens hovedresultater og sammenfatning af svar på  

 spørgsmålene i problemformuleringen.
Evt. en vurdering af i hvilken  

 udstrækning den forløbne arbejdsproces har været hensigtsmæssig.
 8. Litteraturliste.
 Fortegnelse over alle lærebøger og tidsskriftartikler m.v. hvortil der  

 refereres i teksten.
Bedømmelse af opgaven Ved bedømmelse af opgaven anvendes følgende kriterier:
1. Er alle afsnit væsentlige og nødvendige for emnet? 2. Er opgaven overskuelig og sammenhængende for  

 læseren? 3. Gør fremstillingsformen det muligt at skelne mellem  

 citater, referater, beskrivelser, vurderinger og konklusioner? 4. Er problemformuleringen klar, relevant for emnet og  

 tydeligt afgrænset med hensyn til bredde og dybde i det emne som skal  

 behandles? 5. Er kildehenvisninger og litteraturliste præcise og  

 tilstrækkelige? 6. Er kilder og resultater m.v. anvendt og fortolket  

 kritisk og selvstændigt? 7. Er konklusionerne logiske på baggrund af kilder og  

 resultater, og belyser de problemformuleringen? Endelig skal det understreges at bedømmelsen af opgaven skal bero på en  

 helhedsvurdering hvori indgår alle de anførte forhold.
 P.d.v.
