Bekendtgørelse om ændring af bekendtgørelse om ret til barseldagpenge § 1 I bekendtgørelse nr. 1109 af 26. november 2012 om ret til barseldagpenge, som ændret ved bekendtgørelse nr. 1440 af 23. december 2012 og bekendtgørelse nr. 1595 af 16. december 2013, foretages følgende ændringer:
 1. § 12, stk. 1, affattes således:
»Anmodning om udbetaling af ferieydelse indgives til Udbetaling Danmark via den digitale løsning som Udbetaling Danmark stiller til rådighed (digital selvbetjening). En borger, som er undtaget fra digital selvbetjening efter § 2 i bekendtgørelse om obligatorisk digital selvbetjening vedrørende ansøgninger og meddelelser m.v. om social ydelser m.v., skal anmode Udbetaling Danmark om ferieydelse på en blanket, der anvises af Udbetaling Danmark.« 2. § 13. stk. 4, affattes således:
»Stk. 4. Modtageren af ferieydelsen skal erklære at der ikke er ret til anden økonomisk ydelse under ferie.« 3. § 21, stk. 4 og stk. 5, affattes således:
»Stk. 4. Lønmodtageren skal anmode Udbetaling Danmark om barseldagpenge på baggrund af de oplysninger, som arbejdsgiveren har afgivet i Nemrefusion.
Lønmodtageren skal anmode via den digitale løsning som Udbetaling Danmark stiller til rådighed (digital selvbetjening).
Stk. 5. En lønmodtager, som ikke har modtaget meddelelse fra Udbetaling Danmark om arbejdsgiverens indberetning af fravær, eller som er undtaget fra digital selvbetjening efter § 2 i bekendtgørelse om obligatorisk digital selvbetjening vedrørende ansøgninger og meddelelser m.v. om social ydelser m.v., skal anmode Udbetaling Danmark om barseldagpenge på en blanket, der anvises af Udbetaling Danmark.« 4. I § 21, stk. 7, § 26, stk. 6, og § 27, stk. 6, ændres »et underretningsbrev fra Nemrefusion« til: »meddelelse fra Udbetaling Danmark«.
 5. § 22, stk. 3 og 4, affattes således:
»Stk. 3. Det ledige medlem skal anmode Udbetaling Danmark om barseldagpenge på baggrund af de oplysninger, som arbejdsløshedskassen har afgivet i Nemrefusion.
Den ledige skal anmode via den digitale løsning som Udbetaling Danmark stiller til rådighed (digital selvbetjening). Anmodningen skal ske senest 8 uger efter modtagelsen af underretningsbrevet, jf. barsellovens § 30, stk. 6.
Stk. 4. Et ledigt medlem, som ikke har modtaget meddelelse fra Udbetaling Danmark om arbejdsløshedskassens indberetning af fravær, eller som er undtaget fra digital selvbetjening efter § 2 i bekendtgørelse om obligatorisk digital selvbetjening vedrørende ansøgninger og meddelelser m.v. om social ydelser m.v., skal anmode Udbetaling Danmark om barseldagpenge på en blanket, der anvises af Udbetaling Danmark.« 6. I § 22, stk. 7, indsættes som 2. pkt.:
»Det samme gælder, hvis fristen overskrides med højst en uge og overskridelse af fristen skyldes, at den ledige har afventet modtagelse af meddelelse fra Udbetaling Danmark.« 7. § 26, stk. 3 og 4, affattes således:
»Stk. 3. Lønmodtageren skal anmode Udbetaling Danmark om dagpenge på baggrund af de oplysninger, som arbejdsgiveren har afgivet i Nemrefusion.
Lønmodtageren skal anmode via den digitale løsning som Udbetaling Danmark stiller til rådighed (digital selvbetjening).
Stk. 4. En lønmodtager, som ikke har modtaget meddelelse fra Udbetaling Danmark om arbejdsgiverens indberetning af fravær, eller som er undtaget fra digital selvbetjening efter § 2 i bekendtgørelse om obligatorisk digital selvbetjening vedrørende ansøgninger og meddelelser m.v. om social ydelser m.v., skal anmode Udbetaling Danmark om dagpenge på en blanket, der anvises af Udbetaling Danmark.« 8. § 27, stk. 3 og 4, affattes således:
»Stk. 3. Det ledige medlem skal anmode Udbetaling Danmark om dagpenge, på baggrund af de oplysninger som arbejdsløshedskassen har afgivet i Nemrefusion.
Den ledige skal anmode via den digitale løsning som Udbetaling Danmark stiller til rådighed (digital selvbetjening).
Stk. 4. Et ledigt medlem, som ikke har modtaget meddelelse fra Udbetaling Danmark om arbejdsløshedskassens indberetning af fravær, eller som er undtaget fra digital selvbetjening efter § 2 i bekendtgørelse om obligatorisk digital selvbetjening vedrørende ansøgninger og meddelelser m.v. om social ydelser m.v., skal anmode Udbetaling Danmark om dagpenge på en blanket, der anvises af Udbetaling Danmark.« § 2 Bekendtgørelsen træder i kraft den 1. december 2014 og har anvendelse for borgerens anmodninger mv. som skal foretages på baggrund af meddelelser sendt fra Udbetaling Danmark efter denne dato.
