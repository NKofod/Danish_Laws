Omlægning af administrationsselskabets  

 indkomstår Sagsfremstilling og begrundelse A har indkomstår  

 1. maj - 30. april.
Den 27. juni  

 2006 købte A aktiekapitalen i B.
B har indkomstår 1. januar - 31. december.
 Selskaberne skal  

 sambeskattes, jf. selskabsskattelovens § 31, stk. 1. Det øverste moderselskab  

 der deltager i sambeskatningen, skal udpeges som administrationsselskab i  

 sambeskatningen, jf. selskabsskattelovens § 31, stk. 4.
Fra 27. juni  

 2006 bliver A administrationsselskab for koncernen, jf. selskabsskattelovens  

 §  

 31, stk. 4, da det fra og med denne dato er det øverste moderselskab, der  

 deltager i sambeskatningen.
Etablering af koncernforbindelsen i relation til  

 sambeskatningsreglerne er derfor sket denne dag.
 Hvis et selskab  

 ved etableringen af koncernforbindelsen har et indkomstår, som afviger fra  

 administrationsselskabets indkomstår, omlægges selskabets indkomstår efter  

 reglerne i selskabsskattelovens § 10, stk. 1-4, så det udløber samtidig med  

 administrationsselskabets indkomstår, jf. selskabsskattelovens § 10, stk. 4,  

 2.  

 pkt.
 Det følger af  

 selskabsskattelovens § 10, stk. 5, at alle selskaber i en sambeskatning  

 omfattet af selskabsskattelovens § 31 skal have samme indkomstår som  

 administrationsselskabet, jf. § 31, stk. 5.
 Det medfører, at  

 B ved indtræden i sambeskatningen med A skal omlægge sit indkomstår, så det  

 udløber samtidig med A's indkomstår.
Ansøgeren har  

 anmodet om Skatterådets tilladelse til i stedet at omlægge  

 administrationsselskabets,  

 A's, indkomstår.
Administrationsselskabet ønsker at omlægge sit indkomstår  

 til  

 1. januar - 31. december med omlægningsperioden 1. maj 2006 - 31. december  

 2007.
Ansøgers eventuelle opfattelse ifølge anmodning og bemærkninger til  

 sagsfremstilling Ansøgeren  

 finder, at det er mest praktisk og mindst administrativt krævende at omlægge  

 administrationsselskabets indkomstår.
Det er udelukkende i B, der foregår  

 driftsaktivitet.
Der er en årlig omsætning på ca. x mio. kr., xx ansatte og  

 en  

 balancesum på ca. xxx mio. kr.
Heraf udgør varedebitorer og varelager i alt  

 ca.  

 xxxx mio. kr.
Der anvendes pt. gode og hensigtsmæssige rutiner m.h.t. status  

 og  

 lageroptælling.
En omlægning af  

 indkomståret for B vil medføre øgede omkostninger for selskabet.
Der er ingen  

 aktiviteter i A, udover, at det fungerer som holdingselskab.
Der er derfor  

 langt færre administrative og revisions- og regnskabsmæssige krav, der skal  

 opfyldes  

 ved en omlægning af A's indkomstår end ved en omlægning af B's indkomstår.
En  

 omlægning  

 af A's indkomstår vil desuden ske med den mindst mulige belastning af  

 bogholderi  

 og IT-systemer.
Sagsfremstillingen  

 er sendt til udtalelse hos ansøgeren.
Ansøgeren supplerer sine argumenter  

 med,  

 at A kun ejer datterselskabet B, og at det netop er de administrative  

 omkostninger, som taler for den ønskede omlægning.
SKATs indstilling og begrundelse Det fremgår af  

 selskabsskattelovens § 31 B, stk. 1, at Skatterådet kan tillade, at omlægning  

 af indkomstår ved etablering af koncernforbindelsen sker på anden måde end  

 foreskrevet i selskabsskattelovens § 10, stk. 5, hvis administrative hensyn  

 til  

 selskaberne taler herfor og der ikke opnås særlige skattemæssige fordele  

 herved.
 Det er SKATs  

 opfattelse, at der er administrative hensyn, der taler for, at dispensation  

 til  

 omlægning af administrationsselskabets indkomstår bør gives efter  

 selskabsskattelovens  

 § 31 B, stk.1. Der ses desuden ikke at opnås særlige skattemæssige fordele  

 herved.
 SKAT indstiller  

 derfor, at tilladelse til omlægning af administrationsselskabets indkomstår  

 gives efter selskabsskattelovens § 31 B, stk. 1 med den ønskede  

 omlægningsperiode.
Sagsfremstillingen  

 og SKATs indstilling er sendt til udtalelse hos Skattecenter Y.
Skattecenter  

 Y  

 udtaler, at B har negative indkomster i 2005 og har ikke yderligere faktiske  

 oplysninger til sagen.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Afgørelsen  

 forholder sig alene til ansøgerens anmodning om omlægning af  

 administrationsselskabets indkomstår.
Konsekvenserne heraf for  

 datterselskabet  

 omtales ikke, da dette er et ligningsmæssigt anliggende.
For en beskrivelse  

 af  

 hvilken periode sambeskatningsindkomsten skal omfatte, henvises til SKM  

 2006.773 SKAT.
Kommentar Der er i  

 afgørelsen henvist til den praksis der er offentliggjort med SKM  

 2006.773.SKAT.  

 Den foreliggende situation findes dog ikke fuldt ud at være beskrevet i den  

 tidligere offentliggjorte praksis, hvorfor SKAT vejledende kan oplyse  

 følgende:
Der er ansøgt om  

 tilladelse til at omlægge administrationsselskabets indkomstår, så det kommer  

 til at følge datterselskabets indkomstår.
Administrationsselskabet har  

 indkomstår 1. maj - 30. april.
Den 27. juni 2006 erhverver  

 administrationsselskabet datterselskabet B, der har indkomstår 1. januar -  

 31.  

 december 2006. På det tidspunkt hvor koncernforbindelsen etableres, den 27.  

 juni 2006, har A påbegyndt indkomståret 2007, mens B er midt i indkomståret  

 2006. Da sambeskatning forudsætter, at de omfattede selskaber har samme  

 indkomstår, er det også nødvendigt at ændre B's indkomstår 2006. Hjemlen  

 hertil  

 fremgår af selskabsskattelovens § 10, stk. 5, 3. pkt.
Det følger af  

 selskabsskattelovens § 10, stk. 5, 3. pkt., at hvis et selskab ved  

 etableringen  

 af koncernforbindelsen har et indkomstår, som afviger fra  

 administrationsselskabets indkomstår, omlægges selskabets indkomstår efter  

 reglerne i stk. 1-4, så det udløber samtidig med administrationsselskabets  

 indkomstår.
Da A ved etablering af koncernforbindelsen den 27. juni 2006 har  

 påbegyndt et indkomstår (2007), der endnu ikke er påbegyndt af  

 datterselskabet  

 B, anses datterselskabets indkomstår (2006) for udløbet ved etableringen af  

 koncernforbindelsen den 27. juni 2006. Det vil sige, at B's indkomstår 2006  

 kommer til at omfatte perioden 1. januar 2006 -26. juni 2006. B's indkomstår  

 2007 kommer til at omfatte perioden 27. juni 2006 - 31. december  

 2007. A  

 's indkomstår 2007 forlænges, så det  

 udgør perioden 1. maj 2006 - 31. december 2007. Fra og med indkomståret 2008  

 følger indkomståret kalenderåret i begge selskaber.
