Bekendtgørelse om ændring af bekendtgørelse om dagpengegodtgørelse for 1., 2. og 3. ledighedsdag (G-dage) § 1 I bekendtgørelse nr. 674 af 30. juni 2009 om dagpengegodtgørelse for 1., 2. og 3. ledighedsdag (G-dage) foretages følgende ændringer:
 1. Indledningen affattes således:
»I medfør af § 84, stk. 10, § 90 a, stk. 3, § 91, stk. 3, § 101 og 102, i lov om arbejdsløshedsforsikring m.v., jf. lovbekendtgørelse nr. 348 af 8. april 2014, og efter forhandling med Beskæftigelsesrådet fastsættes efter bemyndigelse:« 2. I § 1 indsættes efter stk. 5 som nyt stykke:
»Stk. 6. For medlemmer, hvor ansættelsesforholdet har haft en varighed på under 3 måneder, skal arbejdsgiveren ikke betale dagpengegodtgørelse.
I 2015-2016 betaler arbejdsgiveren dog dagpengegodtgørelse for 1. og 2. ledighedsdag, og i 2017 betaler arbejdsgiveren for 1. ledighedsdag ved ansættelsesforhold under 3 måneder.« Stk. 6 og 7 bliver herefter til stk. 7 og 8.
 3. § 6, stk. 1, nr. 9, ophæves.
 Nr. 10 bliver herefter nr. 9.
 4. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 1. januar 2015.1) Styrelsen for Arbejdsmarked og Rekruttering, den 23. december 2014 Morten Binder / Kirsten Brix Pedersen Bilag 1 Arbejdsgiveroplysninger i forbindelse med betaling af dagpengegodtgørelse for 1., 2. og 3. ledighedsdag, jf. arbejdsløshedsforsikringslovens § 90 a 1) Der udarbejdes en vejledning til bekendtgørelsen.
