FORORD Dette reglement er fastsat i henhold til §§ 15, 17 og 19, stk. 2 i Lov nr.  

 250 af 8. juni 1978 om gasinstallationer og installationer i forbindelse med  

 vand- og afløbsledninger.
 Reglementet består af tre hovedafsnit, A, B og C.
 Afsnit A, omhandler almindelige bestemmelser og generelle  

 installationsforskrifter for gasinstallationer hos den almindelige forbruger.
Afsnit B, omhandler installationsforskrifter for særlige typer af  

 installationer, f. eks. store gasfyrede opvarmningsanlæg, F-gasinstallationer  

 i campingvogne, arbejdsskure og skurvogne m.m.
Afsnit B vil blive udbygget i  

 takt med behovet.
 Afsnit C, omhandler generelle og specielle bestemmelser vedrørende DGP's  

 afprøvning og godkendelse af gasmateriel, herunder DGP's prøvningsregler for  

 varierende typer gasmateriel.
 De specielle bestemmelser vil blive udbygget med prøvningsregler i takt  

 med behovet.
Ministeriet for offentlige arbejder Den 16. oktober 1981 GASREGLEMENTET AFSNIT B 1. Dette reglement afsnit B indeholder forskrifter for  

 udførelse af særlige typer af gasinstallationer, der er omfattet af lov nr.  

 250 af 8. juni 1978, men som på grund af deres særlige karakter ikke er  

 dækket af Gasreglementets afsnit A.
 2. Installationsforskrifter, som fastsættes for  

 særlige typer af installationer optages som bilag til dette afsnit B.  

 Gyldighedsområdet fastsættes i de enkelte installationsforskrifter.
 Med hensyn til den i bestemmelserne benyttede terminologi henvises til  

 Gasreglementets afsnit A, punkt 1.2., som i fornødent omfang vil blive  

 suppleret i de enkelte installationsforskrifter.
3. Overtrædelse af bestemmelserne i dette reglements  

 afsnit B med tilhørende bilag straffes med bøde.
For overtrædelser, der begås  

 af aktieselskaber, andelsselskaber, anpartsselskaber eller lignende, kan der  

 pålægges selskabet som sådant bødeansvar jfr. § 19, stk. 3 i lov nr. 250 af  

 8. juni 1978. Forældelsesfristen for strafansvaret er 10 år, jfr. § 19 stk. 4  

 i lov nr. 250 af 8. juni 1978.
 4. Dette reglement afsnit B med tilhørende afsnit B-1,  

 B-2 og B-3 træder i kraft den 1. december 1981.
 Ikrafttrædelsesdatoen for senere installationsforskrifter, der optages som  

 bilag til afsnit B, vil blive fastsat i de enkelte forskrifter.
