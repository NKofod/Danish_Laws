(Til sygehuse og  

 embedslægeinstitutioner/embedslæger) På given foranledning skal sundhedsstyrelsen herved oplyse om en af  

 justitsministeriet truffet afgørelse i en sag om fortolkningen af § 5 i lov  

 nr. 246 af 9. juni 1967 med senere ændringer om udtagelse af menneskeligt væv  

 m.v.
Ifølge lovens §§ 2 og 3 kan væv og andet biologisk materiale udtages fra  

 en afdød person til behandling af sygdom eller legemsskade, hvis den  

 pågældende efter sit fyldte attende år skriftligt har truffet bestemmelse  

 herom, eller hvis den pågældende er død på eller som død indbragt til et  

 sygehus eller lignende institution, i sidstnævnte tilfælde dog kun med de i §  

 3, stk. 2, anførte bergænsninger.
 Såfremt der skal foretages midicolegalt ligsyn eller legal obduktion, må  

 udtagelse af væv m.v. dog ikke finde sted, medmindre indgrebet må antages at  

 være uden betydning for resultatet af undersøgelsen, jfr. lovens § 5.
Justitsministeriet har i sagens anledning indhentet udtalelser om  

 spørgsmålet fra bl.a. rigsadvokaten, politiet, retslægerådet,  

 sundhedsstyrelsen og de retsmidicinske institutter og har på baggrund heraf  

 udtrykt som sin opfattelse, at det bl.a. må være en forudsætning for at  

 udtage transplantationsmateriale fra afdøde personer i tilfælde hvor der som  

 udgangspunkt skal foretages retslægeligt ligsyn, at politiet forinden har  

 erklæret sig indforstået hermed.
Transplantationsindgreb på ofre for  

 trafikulykker kan dog under forudsætning af, at betingelserne iøvrigt er  

 opfyldt og politiet ikke på eget initiativ har nedlagt forbud herimod, straks  

 gennemføres, hvis vedkommende læge skønner, at det må antages at være uden  

 betydning for resultatet af eventuelle efterfølgende retslægelige  

 undersøgelser.
 Justitsministeriet har videre udtalt, at i alle tilfælde, hvor der udtages  

 transplantationsmateriale fra afdøde personer i tilfælde, hvor det kan blive  

 aktuelt senere at foretage retslægelige undersøgelser, må de læger, der  

 foretager indgrebet, føre omhyggelige journalnotater og i påkommende tilfælde  

 videregive disse til politiet og embedslægen.
 P.D.V.
