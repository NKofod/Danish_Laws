Ankestyrelsens principafgørelse O-80-85 om Folketingets Ombudsmand - ankenævnet - afdelingsleder på særforsorgsinstitution - klageberettiget Resume:
 SM'en indeholder to afgørelser vedrørende klageberettigelse, truffet af henholdsvis Ombudsmanden og Den Sociale Ankestyrelse.
I den ene sag havde Folketingets Ombudsmand i anledning af en klagefra et ankenævn over, at Ankestyrelsen havde omgjort nævnets af gørelse, udtalt, at Ombudsmanden af principielle grunde i almindelighed ikke behandlede klager fra en underordnet myndighed over, at en overordnet myndighed havde omgjort denne myndigheds Kassation:
Der er kommet nye regler på området Love:
Lov om social bistand - lovbekendtgørelse nr. 637 af 27. september 1989 - § 15 Vejledninger:
Socialministeriets cirkulære nr. 129 af 7. juni 1973 - pkt. 5 Sagsfremstilling 1:
I den anden sag havde en afdelingsleder på en forsorgsinstitution klaget over en beslutning, som amtskommunens social- og sundhedsudvalg havde truffet om visitation til afdelingen.
Ankestyrelsen fandt, at den pågældende afdelingsleder ikke havde en sådan interesse i at få sagen prøvet, at han kunne anerkendes som klageberettiget.
 Sagsfremstilling:
 Sag nr. 1 - j.nr. 20037-84: Efter en afgørelse fra Ankestyrelsen anmodede ankenævnet Folketingets Ombudsmand om at foretage en retlig vurdering af Ankestyrelsens afgørelse.
 Afgørelse:
Ombudsmanden har den 16. september 1985 udtalt, at ombudsmanden af principielle grunde i almindelighed ikke behandler klager fra en underordnet myndighed over, at en overordnet myndighed har omgjort den underordnede myndigheds afgørelse.
I overensstemmelse hermed fandt ombudsmanden ikke i anledning af ankenævnets henvendelse at burde iværksætte en undersøgelse, der rettede sig imod Den Sociale Ankestyrelses afgørelse.
 Ombudsmanden fandt derimod at burde oversende ankenævnets skrivelse til Socialministeriet med henblik på, at ministeriet kunne overveje, om den afgørelse, som Ankestyrelsen havde truffet, burde føre til, at socialministeren søgte gennemført en præcisering af bestemmelsen i bistandslovens § 39 (og eventuelt andre bestemmelser i bistandsloven).
 Sagsfremstilling 2:
 Sag nr. 2 - j.nr. 13754-85: En afdelingsleder på en særforsorgsinstitution klagede til Ankestyrelsen over en beslutning truffet af amtskommunens social- og sundhedsudvalg, hvorefter udvalget havde visiteret en handicappet person til aflastningsophold på den afdeling, hvor klager var ansat som leder.
 Lovgrundlaget er bistandslovens § 15, stk. 5, Socialministerietscirkulære af 28. juni 1979 om bistand efter bistandslovens afsnit I  VI til personer med vidtgående fysiske eller psykiske handicap, pkt. 11, samt Socialministeriets cirkulære nr. 129 af 7. juni 1983 om Den Sociale Ankestyrelse, pkt. 5.
 Afgørelse:
 Ankestyrelsen finder, at klager som leder af den afdeling på institutionen, hvortil den pågældende handicappede person er visiteret, ikke har en sådan interesse i at få sagen prøvet, at han kan anerkendes som klageberettiget.
 Ankestyrelsen afviser derfor at behandle sagen.
