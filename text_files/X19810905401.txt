Indehaverne af varemærket »Marklin« registreret for bl.a.  

 legetøj af metal og tilbehør i kl. 28 nedlagde indsigelse mod registrering af  

 varemærket »Marklink« for bl.a. minicomputere i kl. 9. Antaget, at  

 varemærkerne lignede hinanden, men at minicomputere ikke kunne anses som  

 ligeartede med legetøj i almindelighed.
Under hensyn til, at ordet  

 »Marklin« var velkendt som varemærke for legetøjstog, måtte  

 anmeldelsen af varemærket »Marklink« imidlertid begrænses således,  

 at den ikke omfattede minicomputere til brug i forbindelse med legetøjstog,  

 jf. varemærkelovens § 6, stk. 2 a.
Patentagentfirmaet Magnus Jensens Eftf., København.
27. august 1981 A 79 35o3 4781 Direktoratet har i dag skrevet således til General Electric Information  

 Services Company, Maryland, U.S.A., ved ingeniørfirmaet Lehmann & Ree,  

 København:
»Med skrivelse af 17. juli 1981 har De imødegået den indsigelse, der  

 tidligere af patentagentfirmaet Magnus Jensens Eftf. på vegne Gebr.
Marklin  

 & Cie.
GmbH, Forbundsrepublikken Tyskland er nedlagt mod registrering af  

 Deres under J.A. 1979 nr. 3503 anmeldte varemærke, bestående af ordet  

 »Marklink«.
Det er til støtte for indsigelsen gjort gældende, at ordet  

 »Marklink« er forveksleligt med ordet »Marklin«, der  

 under nr. 792-1955 er registreret som varemærke for indsigerne for klasse 28:  

 legetøj af metal og tilbehør (ikke indeholdt i andre klasser) hertil.
Det  

 oplyses, at mærket især er velkendt for modeljernbaner og tilbehør dertil, og  

 at det anmeldte mærke »Marklink« skal benyttes til bl.a.  

 minicomputere og dele og tilbehør dertil.
Sådanne computere kan bl.a.  

 benyttes til at styre modeljernbaneanlægs forskellige funktioner.
Da der  

 således både er mærkelighed og vareartslighed, påstås anmeldelsen begrænset  

 til ikke at omfatte varer, der kan benyttes i modeljernbaneanlæg og dermed  

 beslægtede varer.
 De har i Deres skrivelse af 18. november 1980 bestridt, at ordene  

 »Marklin« og »Marklink« er forvekslelige og at der er  

 identitet eller ligeartethed mellem computere i klasse 9 og legetøj af metal  

 og tilbehør dertil i klasse 28. Det bestrides ikke, at indsigerne har brugt  

 mærket »Marklin« for elektriske komponenter med tilknytning til  

 modeljernbaner, men der foreligger ikke dokumentation for, at indsigerne  

 gennem brug har erhvervet en videregående ret til varemærket  

 »Marklin« end den, der fremgår af registreringen, og der er heller  

 ikke påberåbt nogen brug af varemærket »Marklin« for minicomputere.  

 Det ville være i strid med dansk varemærkeret, hvis computere blev anset for  

 ligeartede med modeljernbaner, fordi minicomputere kunne bruges til disse.
Efter af indsigerne med skrivelse af 24. marts 1981 har opretholdt  

 indsigelsen, har De i Deres ovennævnte skrivelse fastholdt, at det er  

 tvivlsomt, om ordene »Marklin« og »Marklink« vil kunne  

 forveksles, men at det er afgørende, at de to mærker er knyttet til varer,  

 som har helt forskellige forbrugerkredse.
Indsigelsen påstås derfor afvist.
Sagen er herefter optaget til afgørelse.
Der må gives indsigerne medhold  

 i, at ordene »Marklink« og »Marklin« ligger hinanden så  

 nær, at der er betydelig fare for forveksling.
Derimod kan varearten  

 »minicomputere ikke anses som ligeartet med legetøj i almindelighed, men  

 under hensyn til, at ordet »Marklin« er velkendt som varemærke for  

 legetøjstog, må anmeldelsen begrænses således, at den ikke omfatter  

 minicomputere til brug i forbindelse med legetøjstog, jfr. varemærkelovens §  

 6 stk. 2a.
Deres meddelelse om, at De er indforstået med sådan begrænsning, forventes  

 indsendt hertil inden 2 måneder fra dato, da anmeldelsen i modsat fald vil  

 blive afslået.' ./.Kopi af skrivelse af 17. juli 1981 fra ingeniørfirmaet Lehmann &  

 Ree vedlægges.
 P.D.V.
