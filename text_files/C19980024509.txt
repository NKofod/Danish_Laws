Cirkulære om den skattemæssige  

 behandling af udlodninger i forbindelse med likvidationen af Dansk  

 Krigs-Søforsikring for Varer og Krigsforsikringen for danske Skibe  

 samt genoptagelse heraf 1. Ligningsrådet har i medfør af skattestyrelseslovens  

 § 18, jf. § 13, vedtaget følgende anvisning:1) Udlodninger modtaget i forbindelse med likvidationen  

 af Dansk Krigs-Søforsikring for Varer og Krigsforsikringen for danske  

 Skibe skal medregnes ved opgørelsen af den skattepligtige indkomst  

 efter reglerne i aktieavancebeskatningsloven.
 2. For så vidt angår juridiske personer bortset fra  

 dødsboer gælder anvisningen for skatteansættelser og  

 ændring af skatteansættelser i det omfang, der inden den 1. juli  

 1998 er udsendt agterskrivelse efter § 3, stk. 4, i  

 skattestyrelsesloven, jf. § 9 i lov nr. 1106 af 29. december 1997  

 (Statens overtagelse af selskabsligningen).
 3. Told- og Skattestyrelsen har samtidig besluttet, at reglen under pkt. 1  

 skal finde anvendelse ved de skatteansættende myndigheders ligning af  

 juridiske personer bortset fra dødsboer.
 4. Garanter, der ved skatteansættelsen ikke er behandlet efter  

 retningslinierne under pkt. 1, kan efter anmodning få genoptaget  

 skatteansættelserne for indkomstårene 1995, 1996 og 1997.
 Ansøgning om genoptagelse af  

 skatteansættelserne skal indgives til skattemyndighederne inden  

 udgangen af 1999, på hvilket tidspunkt dette cirkulæres pkt. 4  

 bortfalder.
 1) I Told- og Skattestyrelsens egen fortløbende  

 nummerrække har cirkulæret nr. 1998-42.
