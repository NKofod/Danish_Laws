Fremsat den 21. november 2000 af  

 Erik Larsen (V), Else Winther Andersen (V),  

 Tove Fergo (V), Eva Kjer Hansen (V),  

 Gyda Kongsted (V), Lars Løkke Rasmussen (V),  

 Pia Christmas-Møller (KF),  

 Knud Erik Kirkegaard (KF) og  

 Henriette Kjær (KF) Forslag til folketingsbeslutning om indførelse af kvalitetsstandarder i  

 plejesektoren Folketinget pålægger regeringen inden den 1.  

 marts 2001 at fremsætte lovforslag, der pålægger kommunerne  

 at udarbejde kvalitetsstandarder for pleje- og omsorgsindsatsen i kommunerne.
Bemærkninger til forslaget Beslutningsforslaget er en uændret  

 genfremsættelse af beslutningsforslag nr.
B 102, folketingsåret  

 1999-2000 (se Folketingstidende 1999-2000, forhandlingerne side 5564 og  

 tillæg A side 5681 og 5682).
Det kan være svært at beskrive, hvad kvalitet  

 er.
I sidste ende afhænger kvaliteten af ældreomsorgen i  

 høj grad af, hvordan ydelsen opleves af den enkelte  

 ældre, der modtager den.
Men derfor kan man godt beskrive en  

 række objektive såvel som subjektive mål for den service,  

 som de ældre tilbydes.
Sådanne kvalitetsbeskrivelser skal ikke  

 kun tjene til at kvalificere det frie valg og skabe gennemskuelighed  

 ( I dag har kommunerne pligt til at udarbejde  

 kvalitetsstandarder en gang årligt for den personlige og praktiske  

 hjælp, jf. § 71 og § 72 i den sociale servicelov.
Men  

 kommunens pligt til at udarbejde kvalitetsstandarder dækker  

 således ikke den samlede kommunale ældrepleje.
Nogle kommuner har allerede gennem flere år arbejdet  

 intensivt med analyser af ældreområdet og har opstillet mål  

 og visioner for fremtiden.
Andre kommuner har end ikke formuleret  

 kvalitetsstandarder på den personlige og praktiske hjælp, som  

 loven kræver.
Indsatsen er altså spredt og forskellig fra kommune  

 til kommune.
Det kan de ældre ikke være tjent med.
Forslagsstillerne ønsker derfor, at der skal  

 udarbejdes kvalitetsstandarder på al ældreomsorg.
Alle plejehjem  

 og plejeboliger samt leverandører af hjemmehjælp og anden  

 ældreomsorg, skal opfylde nærmere fastsatte  

 kvalitetsstandarder.
Der kan bl.a. tænkes kvalitetsstandarder for  

 værdig pleje, praksis for medicinering, fysiske rammer,  

 kost/forplejning, de hygiejniske forhold, personaleforhold m.v.
Men der kan  

 også være tale om mere subjektive kvalitetsstandarder som  

 særlige holdningsmæssige og etiske overvejelser bag driften af  

 plejehjem og plejeboliger.
Forslagsstillerne finder det vigtigt, at  

 kvalitetsstandarderne åbner op for tid og råderum til samtale og  

 medmenneskelig kontakt.
Det skal ikke alene være et  

 spørgsmål om, hvilke ydelser der tilbydes i hvilket omfang.
Kvalitetsstandarder fastsættes af  

 kommunalbestyrelsen.
Det er vigtigt, at kvalitetsstandarden bestemmes lokalt,  

 idet livskvalitet for den enkelte plejehjemsbeboer ofte er knyttet til  

 forhold, der kan være vidt forskellige fra Brøndby til  

 Brønderslev.
 De lokale ældreråd skal naturligvis inddrages  

 aktivt i arbejdet med at formulere kvalitetsstandarderne.
Samtidig er der klar sammenhæng til det frie valg af  

 plejehjem/plejebolig.
En forudsætning for det frie valg af plejehjem er  

 netop, at den enkelte ældre tilbydes redskaber til at gennemskue  

 kvaliteten af den nærhed og omsorg, som de enkelte plejehjem kan  

 tilbyde.
Det skal derfor være muligt at sammenligne de enkelte  

 plejehjem på centrale nøgletal.
Et af nøgletallene kan eksempelvis være  

 medicinforbruget inden for specifikke områder.
Her skal det være  

 muligt for den enkelte ældre at aflæse, hvorvidt medicinforbruget  

 på et udvalgt plejehjem ligger over gennemsnittet af medicin, der  

 udskrives på landets plejehjem.
 Beslutningsforslaget skal ses i sammenhæng med B 50  

 om retten til frit valg af plejehjem og plejebolig og B 51 om tilsyn med  

 plejesektoren i kommunerne.
Skriftlig fremsættelse Erik Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af kvalitetsstandarder i plejesektoren.
(Beslutningsforslag nr.
B 52).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
