 I medfør af § 22, stk. 4, og § 40 i merværdiafgiftsloven, jf.  

 lovbekendtgørelse nr. 629 af 20. oktober 1988, fastsættes:
 Virksomheder, der er momsregistreret som byerhverv m.v.
§ 1.  Afgiften for en afgiftsperiode skal angives og  

 indbetales senest den 20. i den anden kalendermåned efter afgiftsperiodens  

 udløb.
For virksomheder, der får tilladelse til kortere afregningsperiode end  

 en måned, vil fristerne fremgå af tilladelsen.
Stk. 2.  Ved udløbet af hver afgiftsperiode udsendes  

 giroindbetalingskort til virksomhederne.
Angivelsen skal afgives på bagsiden  

 af dette kort, der er forsynet med særlige rubrikker til de beløb, angivelsen  

 skal omfatte.
Til virksomheder, der har tilladelse til at anvende kortere  

 afregningsperiode end kvartalet, udsendes dog angivelsesblanketter uden  

 giroindbetalingskort.
 Virksomheder, der er momsregistreret som landbrug og fiskeri m.v.
 § 2.  Afgiften for en afgiftsperiode skal angives  

 senest den 20. i den tredje kalendermåned efter afgiftsperiodens udløb.  

 Afgiften for hver afgiftsperiode skal indbetales med halvdelen senest den 20.  

 i den sjette kalendermåned efter afgiftsperiodens udløb og halvdelen senest  

 den 20. i den niende kalendermåned efter afgiftsperiodens udløb.
Stk. 2.  Virksomhederne vil ved udløbet af hver  

 afgiftsperiode få tilsendt en angivelsesblanket, som skal indsendes til  

 toldvæsenet i udfyldt og underskrevet stand senest 2 måneder og 20 dage efter  

 afgiftsperiodens udløb.
Til brug ved indbetalingen vil virksomhederne få  

 tilsendt giroindbetalingskort, hvorpå ratebeløbet er anført.
Afgiftsbeløb på  

 under 10 kr. for hver afgiftsperiode vil ikke blive opkrævet.
Fællesbestemmelser § 3.  Afgiften kan indbetales over postgiro eller ved  

 indsendelse af check til distriktstoldkamrene.
Ved indbetaling over postgiro  

 skal det tilsendte giroindbetalingskort benyttes - også ved girering fra  

 virksomhedens egen postkonto.
Ved indbetaling pr. check skal  

 giroindbetalingskortet vedlægges.
 § 4.  Såfremt den 20. i måneden er en lørdag, søndag  

 eller helligdag, anses den nærmest følgende hverdag for sidste rettidige  

 angivelses- og indbetalingsdag.
Stk. 2.  Betalingen anses som rettidig, hvis § 5.  For virksomheder, der er registreret som  

 byerhverv m.v., anses angivelsen for rettidig indsendt, når betalingen er  

 rettidig, og angivelsen er anført på det ved indbetalingen anvendte eller  

 medsendte girokort.
Stk. 2.  For virksomheder, der er registreret som  

 landbrug og fiskeri m.v., anses angivelsen for rettidig indsendt, når den  

 modtages af distriktstoldkamrene med posten dagen efter sidste rettidige  

 angivelsesdag.
Tilsvarende gælder for de i stk. 1 omhandlede virksomheder,  

 såfremt der ikke foretages indbetaling af afgift i forbindelse med  

 indsendelse af angivelsen.
§ 6.  Rentebeløb, der skal betales efter lovens § 22,  

 stk. 2, når afgift ikke indbetales rettidigt, vil blive opkrævet ved  

 udsendelse af særligt giroindbetalingskort.
Sådanne rentebeløb skal derfor  

 ikke indsendes sammen med afgiftsbeløbet.
Stk. 2.  Afgiftsbeløb, der skal betales efter lovens §  

 21, stk. 1, når angivelsen ikke indsendes rettidigt, vil blive opkrævet ved  

 udsendelse af særligt giroindbetalingskort.
Virksomheden skal derfor ikke  

 selv medregne sådanne beløb i det angivne afgiftsbeløb.
 § 7.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 325 af 5.  

 september 1968 om angivelse og indbetaling af almindelig omsætningsafgift.
