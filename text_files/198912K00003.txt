Nr LSF 3 Forslag til Lov om ændring af ligningsloven og vurderingsloven (Forenkling  

 af lejeværdiregler) Fremsat af skatteministeren (Fogh Rasmussen) den 4. oktober 1989 Vedtaget ved tredjebehandling den 14. december 1989 Lov nr. 827 af 19/12/1989 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, foretages  

 følgende ændringer:
 1. § 15 A, stk. 2, affattes således:
»Stk. 2. For ejendomme, der er omfattet af § 15 B, anvender ejeren  

 den lejeværdi, der beregnes for ejendommen.« 2. § 15 A, stk. 3-6, ophæves.
 3. § 15 B affattes således:
»§ 15 B.
Grundlaget for lejeværdiberegningen for en ejendom, som kun  

 indeholder een selvstændig lejlighed, er den ejendomsværdi, der er ansat for  

 ejendommen pr. 1. januar i indkomståret, reguleret efter vurderingslovens § 2  

 A.
 Stk. 2. For tofamilieshuse, for hvilke ejendomsværdien efter  

 vurderingslovens § 33, stk. 6, fordeles på ejendommens to selvstændige  

 lejligheder, opgøres beregningsgrundlaget som nævnt i stk. 1. Ved opgørelsen  

 skal der dog kun tages hensyn til den del af ejendomsværdien, der er henført  

 til ejerens lejlighed.
 Stk. 3. For stuehuse med tilhørende grund og have til landbrugsejendomme  

 m.v., for hvilke ejendomsværdien og grundværdien efter vurderingslovens § 33,  

 stk. 4, fordeles på ejendommens stuehus m.v. og på den øvrige ejendom,  

 opgøres beregningsgrundlaget som nævnt i stk. 1. Ved opgørelsen skal der dog  

 kun tages hensyn til den del af ejendomsværdien, der er henført til stuehuset  

 m.v.
 Stk. 4. For skovbrugsejendomme, for hvilke ejendomsværdien efter  

 vurderingslovens § 33, stk. 7, fordeles på den del af ejendommen, der tjener  

 til bolig for ejeren, og på den øvrige ejendom, opgøres beregningsgrundlaget  

 som nævnt i stk. 1. Ved opgørelsen skal der dog kun tages hensyn til den del  

 af ejendomsværdien, der er henført til ejerens bolig.
 Stk. 5. For ejendomme, som indeholder een eller to selvstændige  

 lejligheder, og som i væsentligt omfang benyttes erhvervsmæssigt, således at  

 ejendomsværdien efter vurderingslovens § 33, stk. 5, fordeles på den del, der  

 tjener til bolig for ejeren, og på den øvrige del af ejendommen, opgøres  

 beregningsgrundlaget som nævnt i stk. 1. Ved opgørelsen skal der dog kun  

 tages hensyn til den del af ejendomsværdien, der er henført til ejerens  

 bolig.
 Stk. 6. Lejeværdien for de i stk. 1-5 nævnte ejendomme beregnes efter §§  

 15 E - 15 H.
Stk. 7. Anvender den skattepligtige et andet indkomstår end kalenderåret  

 (forskudt indkomstår), beregnes lejeværdien på grundlag af den ejendomsværdi,  

 der er ansat pr. 1. januar i det kalenderår, som det forskudte indkomstår  

 træder i stedet for.« 4. § 15 C og § 15 D ophæves.
 5. § 15 E affattes således:
»§ 15 E.
Lejeværdien for ejendommen beregnes som 2,5 pct. af den del  

 af det efter § 15 B opgjorte beregningsgrundlag, der ikke overstiger et  

 grundbeløb på 1.200.000 kr., og 7,5 pct. af resten.
Grundbeløbet reguleres  

 efter personskattelovens § 20.
Stk. 2. Endvidere beregnes for ejendommen en lejeværdi, hvor de i stk. 1  

 nævnte 2,5 pct. nedsættes til 1,2 pct.
Denne lejeværdi anvendes:
 1) Hvis den skattepligtige eller den med denne samlevende ægtefælle inden  

 udgangen af indkomståret er fyldt 67 år.
2) Hvis en efterlevende ægtefælle, der ikke opfylder aldersbetingelsen, og  

 som efter den anden ægtefælles død bliver boende i en ejendom, som har  

 tilhørt en af ægtefællerne, før dødsfaldet omfattedes af disse  

 beregningsregler på grund af den afdøde ægtefælles alder.
Dette gælder dog  

 ikke, såfremt den efterlevende ægtefælle har indgået nyt ægteskab inden  

 indkomstårets begyndelse.
Stk. 3. Hvis lejeværdien efter stk. 1 er steget med mere end 3.500 kr. i  

 forhold til helårslejeværdien for det forudgående indkomstår, nedsættes  

 lejeværdien med det overskydende beløb.
Nedsættelse kan dog højst ske til et  

 beløb svarende til lejeværdien for det forudgående indkomstår forhøjet med 20  

 pct.
Stk. 4. Hvis lejeværdien efter stk. 2 er steget med mere end 1.000 kr. i  

 forhold til helårslejeværdien for det forudgående indkomstår, nedsættes  

 lejeværdien med det overskydende beløb.
Nedsættelse kan dog højst ske til et  

 beløb svarende til lejeværdien for det forudgående indkomstår forhøjet med 20  

 pct. og nedsat med 2.500 kr.
 Stk. 5. Stk. 3 og 4 gælder kun, hvis ejendommen ved vurderingen pr. 1.  

 januar i året forud for indkomståret har været vurderet som helt eller delvis  

 benyttet til beboelse for ejeren.
 Stk. 6. Stk. 3 og 4 gælder ikke for ejerlejligheder, der i året forud for  

 indkomståret er frigjort for lejemål.
Stk. 7. Stk. 3 og 4 gælder ikke for ejendomme, hvor der i året forud for  

 indkomståret er foretaget ombygninger m.v., hvis forskelsværdien efter  

 vurderingslovens § 5, stk. 3, pr. 1. januar i indkomståret overstiger  

 forskelsværdien pr. 1. januar i ombygningsåret med mere end 100 pct.
Hvis der  

 ikke kan opgøres en forskelsværdi, træder ejerboligens ejendomsværdi i stedet  

 for forskelsværdien.
Ved opgørelsen af forskelsværdierne gælder § 15 B, stk.  

 7, for skattepligtige, der anvender et forskudt indkomstår.« 6. § 15 F affattes således:
»§ 15 F.
Den lejeværdi, der beregnes for ejendommen efter § 15 E,  

 stk. 1, nedsættes efter reglerne i § 15 E, stk. 4, for skattepligtige, 1) der inden udgangen af indkomståret er fyldt 60 år, og som efter lov om  

 social pension modtager eller får forskud på førtidspension eller modtager  

 invaliditetsydelse med bistands- eller plejetillæg, 2) der ved indkomstårets udgang modtager efterløn, jf. lov om  

 arbejdsformidling og arbejdsløshedsforsikring m.v., eller 3) hvis ægtefælle opfylder betingelserne i nr. 1 eller 2, og ægtefællerne  

 er samlevende ved indkomstårets udløb.
Stk. 2. Stk. 1 gælder også for en efterlevende ægtefælle, som ikke  

 opfylder betingelserne i stk. 1, nr. 1 eller 2, hvis denne efter den anden  

 ægtefælles død bliver boende i en ejendom, som har tilhørt en af ægtefællerne  

 og før dødsfaldet omfattedes af disse regler på grund af den afdøde  

 ægtefælles forhold.
Bestemmelsen gælder dog ikke, såfremt den efterlevende  

 ægtefælle har indgået nyt ægteskab inden indkomstårets begyndelse.« 7. § 15 G affattes således:
»§ 15 G.
Har ejendommen ikke været i den skattepligtiges besiddelse  

 og til rådighed i hele det pågældende indkomstår, nedsættes den beregnede  

 lejeværdi forholdsmæssigt.
Stk. 2. Ved anvendelsen af stk. 1 anses indkomståret at udgøre 360 dage  

 med 30 dage i hver kalendermåned.« 8. § 15 H affattes således:
»§ 15 H.
For skattepligtige, der har erhvervet ejendommen den 1.  

 januar 1990 eller senere, danner den for indkomståret 1990 beregnede  

 helårslejeværdi efter § 15 E, stk. 1 eller 2, udgangspunkt for den årlige  

 stigning i lejeværdien efter § 15 E, stk. 3 eller 4.
 Stk. 2. For skattepligtige, der har erhvervet ejendommen inden 1. januar  

 1990, danner den for indkomståret 1989 opgjorte helårslejeværdi udgangspunkt  

 for den årlige stigning i lejeværdien efter § 15 E, stk. 3 eller 4.
 Stk. 3. Hvis lejeværdien, beregnet med udgangspunkt i stk. 2, for et  

 indkomstår er højere end den lejeværdi, der beregnes for ejendommen med  

 udgangspunkt i stk. 1, anvendes den lejeværdi, der er beregnet med  

 udgangspunkt i stk. 1 for det pågældende og senere indkomstår.
Stk. 4. Stk. 2 og 3 gælder kun for ejendomme, der ved udgangen af  

 indkomståret 1989 helt eller delvis har tjent til bolig for ejeren.« 9. I § 15 I ændres »§ 15 G« til: »§§ 15 B -15  

 H«.
 10. § 15 J, stk. 2 og 3, affattes således:
 »Stk. 2. For enfamilieshuse, for stuehuse som nævnt i § 15 B, stk. 3,  

 for ejerboliger til skovbrugsejendomme som nævnt i § 15 B, stk. 4, samt for  

 ejendomme som nævnt i § 15 B, stk. 5, er standardfradraget 1 pct. af det  

 beregningsgrundlag, der benyttes ved beregningen af lejeværdien for det  

 pågældende år, jf. dog stk. 4.
Stk. 3. For ejendomme med to selvstændige lejligheder er standardfradraget  

 1 pct. af den ejendomsværdi, der er ansat pr. 1. januar i indkomståret, jf.  

 dog stk. 4.« 11. I § 15 K, stk. 2, ændres »§ 15 F« til: »§ 15 B,  

 stk. 5,».
 12. § 15 L, stk. 2, ophæves.
§ 2 I lov om vurdering af landets faste ejendomme, jf. lovbekendtgørelse nr.  

 437 af 14. august 1984, som ændret ved lov nr. 197 af 29. marts 1989,  

 foretages følgende ændringer:
 1. I § 2, stk. 2, indsættes efter nr. 10:
»11) af ejerlejligheder, der helt eller delvis anvendes til beboelse,  

 når de frigøres for lejemål, og genudlejning ikke finder sted, 12) af ejendomme, hvis benyttelse er ændret i forhold til den benyttelse,  

 som ejendommen senest er henført til, jf. § 33, stk. 1, 13) af ejendomme, der bliver omfattet af § 33, stk. 4-7, 14) af ejendomme, hvor ejerboligens areal er ændret med mindst 25 pct. af  

 ejerboligens hidtidige areal,».
 Nr. 11 bliver herefter nr. 15.
 2. I § 2, stk. 3, og § 2, stk. 5, ændres »nr. 11«  

 til: »nr. 11-15«.
 3. § 33, stk. 7, affattes således:
»Stk. 7. For skovbrugsejendomme foretages i forbindelse med  

 vurderingen fordeling af ejendomsværdien på den del, der tjener til bolig for  

 ejeren, og på den øvrige ejendom.
For skovbrugsejendomme, som omfatter mindst  

 25 ha skov, og som ejes af andre end stat og kommune, foretages desuden en  

 fordeling af ejendomsværdien på den del af ejendommen, der benyttes til skov,  

 og på den øvrige del af ejendommen.« 4. § 33 A ophæves.
 5. I § 42, stk. 1, 1. pkt., udgår »og § 33 A«.
 6. § 42, stk. 2, 3. pkt., ophæves.
§ 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1 har virkning fra og med indkomståret 1990.
 Stk. 3. Ligningslovens § 15 E, stk. 6, som indsat ved denne lovs § 1, nr.  

 5, gælder kun for ejerlejligheder, der frigøres for lejemål den 1. januar  

 1990 eller senere.
 Stk. 4. Ligningslovens § 15 E, stk. 5 og 7, som indsat ved denne lovs § 1,  

 nr. 5, har dog først virkning fra og med indkomståret 1991.
 Stk. 5. § 2 har virkning fra og med årsomvurderingen pr. 1. januar 1990.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 555 af 16. september 1988, som  

 ændret senest ved lov nr. 388 af 7. juni 1989, foretages følgende ændringer:
 1. § 15 A, stk. 2, affattes således:
 »Stk. 2. For ejendomme, der er omfattet af § 15 B, anvender ejeren  

 den lejeværdi, der beregnes for ejendommen.«.
 2. § 15 A, stk. 3-6, ophæves.
 3. § 15 B affattes således:
»§ 15 B.
Grundlaget for lejeværdiberegningen for en ejendom, som kun  

 indeholder een selvstændig lejlighed, er den ejendomsværdi, der er ansat for  

 ejendommen pr. 1. januar i indkomståret, reguleret efter vurderingslovens § 2  

 A.
 Stk. 2. For tofamilieshuse, for hvilke ejendomsværdien efter  

 vurderingslovens § 33, stk. 6, fordeles på ejendommens to selvstændige  

 lejligheder, opgøres beregningsgrundlaget som nævnt i stk. 1. Ved opgørelsen  

 skal der dog kun tages hensyn til den del af ejendomsværdien, der er henført  

 til ejerens lejlighed.
 Stk. 3. For stuehuse med tilhørende grund og have til landbrugsejendomme  

 m.v., for hvilke ejendomsværdien og grundværdien efter vurderingslovens § 33,  

 stk. 4, fordeles på ejendommens stuehus m.v. og på den øvrige ejendom,  

 opgøres beregningsgrundlaget som nævnt i stk. 1. Ved opgørelsen skal der dog  

 kun tages hensyn til den del af ejendomsværdien, der er henført til stuehuset  

 m.v.
 Stk. 4. For skovbrugsejendomme, for hvilke ejendomsværdien efter  

 vurderingslovens § 33, stk. 7, fordeles på den del af ejendommen, der tjener  

 til bolig for ejeren og på den øvrige ejendom, opgøres beregningsgrundlaget  

 som nævnt i stk. 1. Ved opgørelsen skal der dog kun tages hensyn til den del  

 af ejendomsværdien, der er henført til ejerens bolig.
 Stk. 5. For ejendomme, som indeholder een eller to selvstændige  

 lejligheder, og som i væsentligt omfang benyttes erhvervsmæssigt, således at  

 ejendomsværdien efter vurderingslovens § 33, stk. 5, fordeles på den del, der  

 tjener til bolig for ejeren, og på den øvrige del af ejendommen, opgøres  

 beregningsgrundlaget som nævnt i stk. 1. Ved opgørelsen skal der dog kun  

 tages hensyn til den del af ejendomsværdien, der er henført til ejerens  

 bolig.
 Stk. 6. Lejeværdien for de i stk. 1-5 nævnte ejendomme beregnes efter §§  

 15 E - 15 H.
 Stk. 7. Anvender den skattepligtige et andet indkomstår end kalenderåret  

 (forskudt indkomstår), beregnes lejeværdien på grundlag af den ejendomsværdi,  

 der er ansat pr. 1. januar i det kalenderår, som det forskudte indkomstår  

 træder i stedet for.«.
 4. § 15 C og § 15 D ophæves.
 5. § 15 E affattes således:
»§ 15 E.
Lejeværdien for ejendommen beregnes som 2,5 pct. af den del  

 af det efter § 15 B opgjorte beregningsgrundlag, der ikke overstiger et  

 grundbeløb på 1.200.000 kr., og 7,5 pct. af resten.
Grundbeløbet reguleres  

 efter personskattelovens § 20.
Stk. 2. Endvidere beregnes for ejendommen en lejeværdi, hvor de i stk. 1  

 nævnte 2,5 pct. nedsættes til 1,2 pct.
Denne lejeværdi anvendes:
 1) Hvis den skattepligtige eller den med denne samlevende ægtefælle inden  

 udgangen af indkomståret er fyldt 67 år.
2) Hvis en efterlevende ægtefælle, der ikke opfylder aldersbetingelsen, og  

 som efter den anden ægtefælles død bliver boende i en ejendom, som har  

 tilhørt en af ægtefællerne, før dødsfaldet omfattedes af disse  

 beregningsregler på grund af den afdøde ægtefælles alder.
Dette gælder dog  

 ikke, såfremt den efterlevende ægtefælle har indgået nyt ægteskab inden  

 indkomstårets begyndelse.
Stk. 3. Hvis lejeværdien efter stk. 1 er steget med mere end 3.500 kr. i  

 forhold til helårslejeværdien for det forudgående indkomstår, nedsættes  

 lejeværdien med det overskydende beløb.
Nedsættelse kan dog højst ske til et  

 beløb svarende til lejeværdien for det forudgående indkomstår forhøjet med 20  

 pct.
Stk. 4. Hvis lejeværdien efter stk. 2 er steget med mere end 1.000 kr. i  

 forhold til helårslejeværdien for det forudgående indkomstår, nedsættes  

 lejeværdien med det overskydende beløb.
Nedsættelse kan dog højst ske til et  

 beløb svarende til lejeværdien for det forudgående indkomstår forhøjet med 20  

 pct. og nedsat med 2.500 kr.
 Stk. 5. Stk. 3 og 4 gælder kun, hvis ejendommen ved vurderingen pr. 1.  

 januar i året forud for indkomståret har været vurderet som helt eller delvis  

 benyttet til beboelse for ejeren.
 Stk. 6. Stk. 3 og 4 gælder ikke for ejerlejligheder, der i året forud for  

 indkomståret er frigjort for lejemål.
Stk. 7. Stk. 3 og 4 gælder ikke for ejendomme, hvor der i året forud for  

 indkomståret er foretaget ombygninger m.v., hvis forskelsværdien efter  

 vurderingslovens § 5, stk. 3, pr. 1. januar i indkomståret overstiger  

 forskelsværdien pr. 1. januar i ombygningsåret med mere end 100 pct.
Hvis der  

 ikke kan opgøres en forskelsværdi, træder ejerboligens ejendomsværdi i stedet  

 for forskelsværdien.
Ved opgørelsen af forskelsværdierne gælder § 15 B, stk.  

 7, for skattepligtige, der anvender et forskudt indkomstår.«.
 6. § 15 F affattes således:
»§ 15 F.
Den lejeværdi, der beregnes for ejendommen efter § 15 E,  

 stk. 1, nedsættes efter reglerne i § 15 E, stk. 4, for skattepligtige, 1) der inden udgangen af indkomståret er fyldt 60 år, og som efter lov om  

 social pension modtager eller får forskud på førtidspension eller modtager  

 invaliditetsydelse med bistands- eller plejetillæg, 2) der ved indkomstårets udgang modtager efterløn, jf. lov om  

 arbejdsformidling og arbejdsløshedsforsikring, eller 3) hvis ægtefælle opfylder betingelserne i nr. 1 eller 2, og ægtefællerne  

 er samlevende ved indkomstårets udløb.
Stk. 2. Stk. 1 gælder også for en efterlevende ægtefælle, som ikke  

 opfylder betingelserne i stk. 1, nr. 1 eller 2, hvis denne efter den anden  

 ægtefælles død bliver boende i en ejendom, som har tilhørt en af ægtefællerne  

 og før dødsfaldet omfattedes af disse regler på grund af den afdøde  

 ægtefælles forhold.
Bestemmelsen gælder dog ikke, såfremt den efterlevende  

 ægtefælle har indgået nyt ægteskab inden indkomstårets begyndelse.«.
 7. § 15 G affattes således:
»§ 15 G.
Har ejendommen ikke været i den skattepligtiges besiddelse  

 og til rådighed i hele det pågældende indkomstår, nedsættes den beregnede  

 lejeværdi forholdsmæssigt.
 Stk. 2. Ved anvendelsen af stk. 1 anses indkomståret at udgøre 360 dage  

 med 30 dage i hver kalendermåned.«.
 8. § 15 H affattes således:
»§ 15 H.
For skattepligtige, der har erhvervet ejendommen den 1.  

 januar 1990 eller senere, danner den for indkomståret 1990 beregnede  

 helårslejeværdi efter § 15 E, stk. 1 eller 2, udgangspunkt for den årlige  

 stigning i lejeværdien efter § 15 E, stk. 3 eller 4.
 Stk. 2. For skattepligtige, der har erhvervet ejendommen inden 1. januar  

 1990, danner den for indkomståret 1989 opgjorte helårslejeværdi udgangspunkt  

 for den årlige stigning i lejeværdien efter § 15 E, stk. 3 eller 4.
 Stk. 3. Hvis lejeværdien, beregnet med udgangspunkt i stk. 2, for et  

 indkomstår er højere end den lejeværdi, der beregnes for ejendommen med  

 udgangspunkt i stk. 1, anvendes den lejeværdi, der er beregnet med  

 udgangspunkt i stk. 1 for det pågældende og senere indkomstår.
 Stk. 4. Stk. 2 og 3 gælder kun for ejendomme, der ved udgangen af  

 indkomståret 1989 helt eller delvis har tjent til bolig for ejeren.«.
 9. I § 15 I ændres »§ 15 G« til: »§§ 15 B -15  

 H«.
 10. § 15 J, stk. 2 og 3, affattes således:
 »Stk. 2. For enfamilieshuse, for stuehuse som nævnt i § 15 B, stk. 3,  

 for ejerboliger til skovbrugsejendomme som nævnt i § 15 B, stk. 4, samt for  

 ejendomme som nævnt i § 15 B, stk. 5, er standardfradraget 1 pct. af det  

 beregningsgrundlag, der benyttes ved beregningen af lejeværdien for det  

 pågældende år, jf. dog stk. 4.
 Stk. 3. For ejendomme med to selvstændige lejligheder er standardfradraget  

 1 pct. af den ejendomsværdi, der er ansat pr. 1. januar i indkomståret, jf.  

 dog stk. 4.«.
 11. I § 15 K, stk. 2, ændres »§ 15 F« til: »§ 15 B,  

 stk. 5,».
 12. § 15 L, stk. 2, ophæves.
§ 2 I lov om vurdering af landets faste ejendomme (vurderingsloven), jf.  

 lovbekendtgørelse nr. 437 af 14. august 1984, som ændret ved lov nr. 197 af  

 29. marts 1989, foretages følgende ændringer:
 1. I § 2, stk. 2, indsættes efter nr. 10:
»11) af ejerlejligheder, der helt eller delvis anvendes til beboelse,  

 når de frigøres for lejemål, og genudlejning ikke finder sted, 12) af ejendomme, hvis benyttelse er ændret i forhold til den benyttelse,  

 som ejendommen senest er henført til, jf. § 33, stk. 1, 13) af ejendomme, der bliver omfattet af § 33, stk. 4-7, 14) af ejendomme, hvor ejerboligens areal er ændret med mindst 25 pct. af  

 ejerboligens hidtidige areal,».
 Nr. 11 bliver herefter nr. 15.
 2. I § 2, stk. 3, og § 2, stk. 5, ændres »nr. 11«  

 til: »nr. 11-15«.
 3. § 33, stk. 7, affattes således:
»Stk. 7. For skovbrugsejendomme foretages i forbindelse med  

 vurderingen fordeling af ejendomsværdien på den del, der tjener til bolig for  

 ejeren, og på den øvrige ejendom.
For skovbrugsejendomme, som omfatter mindst  

 25 ha skov, og som ejes af andre end stat og kommune, foretages desuden en  

 fordeling af ejendomsværdien på den del af ejendommen, der benyttes til skov,  

 og på den øvrige del af ejendommen.«.
 4. § 33 A ophæves.
 5. I § 42, stk. 1, 1. pkt., udgår: »og § 33 A«.
 6. § 42, stk. 2, 3. pkt., ophæves.
§ 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1 har virkning fra og med indkomståret 1990.
 Stk. 3. Ligningslovens § 15 E, stk. 6, som indsat ved denne lovs § 1, nr.  

 5, gælder kun for ejerlejligheder, der frigøres for lejemål den 1. januar  

 1990 eller senere.
 Stk. 4. Ligningslovens § 15 E, stk. 5 og 7, som indsat ved denne lovs § 1,  

 nr. 5, har dog først virkning fra og med indkomståret 1991.
 Stk. 5. § 2 har virkning fra og med årsomvurderingen pr. 1. januar 1990.
Bemærkninger til lovforslaget Almindelige bemærkninger Forslaget om ændrede lejeværdiregler er et led i regeringens  

 forenklingslovpakke I på skatteområdet.
I det samtidigt hermed fremsatte  

 Forslag til lov om ændring af forskellige skattelove (Forenkling af  

 dispensationsbestemmelser m.v.) er der en oversigt over forenklingsarbejdet  

 og forenklingslovpakke I.
Reglerne for beregning af lejeværdi foreslås ændret, således at  

 lejeværdiberegningen for een- og tofamilieshuse m.v. i langt de fleste  

 tilfælde kan foretages maskinelt ud fra de oplysninger, som  

 skattemyndighederne har.
Denne forenkling overflødiggør anvendelsen af de  

 skemaer, der hidtil er udarbejdet til brug for lejeværdiberegningen i særlige  

 situationer.
For det første foreslås, at ejendomsværdien pr. 1. januar i indkomståret  

 benyttes som beregningsgrundlag for lejeværdien.
Herved opnås:
 - at ombygninger og nybygninger indgår hurtigere i det maskinelle  

 beregningsgrundlag for lejeværdien.
For det andet foreslås, at de komplicerede regler i ombygnings- og  

 nybygningssituationer afskaffes.
Det foreslås i stedet:
- at ombygninger normalt ikke giver anledning til ændring af grundlaget  

 for begrænsning af stigning i lejeværdi, - at der ved nybygning på vurderet eller uvurderet grund ikke beregnes  

 lejeværdi af nybygningen i det år, hvor nybygningen tages i brug uden at være  

 vurderet, men til gengæld beregnes der lejeværdi uden anvendelse af  

 begrænsningsreglerne i det følgende år, hvor der er foretaget en vurdering af  

 nybygningen, - at ombygninger, i tilfælde hvor forskelsværdien stiger med mere end 100  

 pct., resulterer i, at lejeværdien beregnes som for nybyggede ejendomme.
 Derved opnås en ophævelse af de komplicerede regler om beregning af  

 lejeværdi for uvurderede ejendomme og større ombygninger.
 For det tredie foreslås, at ejendomme, som har ændret retslig status siden  

 vurderingen eller har været anvendt i et andet omfang til beboelse end  

 forudsat ved vurderingen, skal omvurderes.
 Dette medfører en ændret lejeværdiberegning for køberen i tilfælde, hvor  

 f.eks. udlejede ejerlejligheder sælges ved lejerens fraflytning.
 Efter de gældende regler beregnes lejeværdien for een- og tofamilieshuse  

 m.v. som en procentdel af den senest forud for indkomstårets begyndelse  

 fastsatte ejendomsværdi.
 Med virkning fra og med indkomståret 1979 blev der indført regler, der  

 lægger loft over stigningen i lejeværdien fra det ene år til det andet.  

 Reglerne forudsætter, at der foretages en sammenligning mellem den beregnede  

 lejeværdi for indkomståret og lejeværdien for det forudgående år.
 I det omfang lejeværdierne er umiddelbart sammenlignelige, er systemet  

 enkelt og volder normalt ikke problemer.
 For de fleste ejendomme er der derfor ikke problemer med at foretage en  

 korrekt maskinel beregning af lejeværdien.
Derimod er regelsættet for beregning af lejeværdien for ejendomme, der i  

 indkomståret eller i det forudgående indkomstår er - købt eller solgt, - uvurderet, - forbedret/ombygget for mere end 200.000 kr., - anvendt til beboelse i et andet omfang end forudsat ved vurderingen, i visse situationer ret kompliceret.
Det skyldes, dels at beregningsgrundlaget for lejeværdien for disse  

 ejendomme opgøres efter særlige regler, dels at disse ejendomme med virkning  

 fra og med indkomståret 1985 som led i skattereformen blev omfattet af  

 reglerne om begrænsning af stigningen i lejeværdien.
De almindelige regler  

 for begrænsning af stigningen i lejeværdien gælder dog ikke for disse grupper  

 af ejendomme.
Det skyldes, at lejeværdierne i disse tilfælde skal beregnes ud  

 fra forskellen mellem to års lejeværdier, der ikke umiddelbart er  

 sammenlignelige.
Der skal derfor ofte foretages komplicerede beregninger af  

 fiktive lejeværdier for indkomståret eller det forudgående indkomstår,  

 således at der fremkommer sammenlignelige størrelser.
 Det skønnes med betydelig usikkerhed, at omkring 125.000 skatteydere  

 årligt omfattes af særreglerne.
Ejendomsskemasystemet indeholder i mange tilfælde ikke de korrekte  

 lejeværdioplysninger for de sidstnævnte ejendomsgrupper.
Det medfører, at  

 lejeværdierne ikke kan beregnes maskinelt.
 Der er derfor til brug for en korrekt lejeværdiberegning i disse  

 situationer udarbejdet særlige beregningsskemaer med vejledninger.  

 Regelsættet er som nævnt ofte meget kompliceret, og beregningsskemaerne er  

 derfor meget omfattende.
Skatteyderen skal i nogle af situationerne igennem et stort antal manuelle  

 regneoperationer for at nå frem til den korrekte lejeværdi.
Ofte vil der være  

 tale om ret små korrektioner, der slet ikke står i forhold til besværet med  

 at udfylde skemaerne.
I praksis anvendes skemaerne i meget ringe omfang - om  

 overhovedet.
Problemerne med beregning af en korrekt lejeværdi berører ikke kun den  

 personkreds, der faktisk er omfattet af de komplicerede situationer.
Det  

 hænger sammen med, at skattemyndighederne ikke altid kender den pågældende  

 personkreds på forhånd og derfor må informere generelt om  

 undtagelsessituationerne.
 På baggrund heraf må der siges at være et betydeligt behov for at forenkle  

 regelsættet for beregning af lejeværdien for de nævnte grupper af ejendomme.
 Forslaget til forenkling af lejeværdireglerne bygger på, at der ved  

 lejeværdiberegningen generelt tages udgangspunkt i ejendomsværdien pr. 1.  

 januar i indkomståret og ikke som efter gældende regler i den ejendomsværdi,  

 der foreligger forud for indkomstårets begyndelse.
Herved opnår man, dels at beregningsgrundlaget for lejeværdien bliver mere  

 tidssvarende, dels at ombygninger og nybygninger indgår et år tidligere i det  

 maskinelle beregningsgrundlag for lejeværdien end efter gældende regler.
Det  

 er en forudsætning for de foreslåede regler for beregning af lejeværdi for  

 om- og nybygninger, at der ved lejeværdiberegningen tages udgangspunkt i  

 ejendomsværdien pr. 1. januar i indkomståret.
 Herudover medfører forslaget en forenkling af de ofte meget komplicerede  

 begrænsningsregler, der gælder for beregning af stigningen i lejeværdien i  

 særlige situationer.
Forslagene går i en vis udstrækning ud over den  

 »millimeterretfærdighed«, som de gældende regler tilstræber ved om-  

 og nybygning m.v.
Det er imidlertid »prisen« for at forenkle dette  

 komplicerede regelsæt.
 Forslaget er baseret på, at de nye regler skal have virkning fra og med  

 indkomståret 1990.
De gældende procentsatser og beløbsgrænser for lejeværdiberegningen  

 foreslås ikke ændret.
Det samme gælder beløbsgrænserne for lejeværdiernes  

 årlige stigning.
 Lejeværdi af bolig i egen ejendom foreslås generelt beregnet således:
Beregningsgrundlaget for lejeværdien er ejendomsværdien pr. 1. januar i  

 indkomståret.
Hvis ejeren i indkomståret benytter ejendommen til beboelse i  

 et andet omfang end forudsat ved vurderingen/vurderingsfordelingen pr. 1.  

 januar i indkomståret, får dette først betydning for lejeværdiberegningen for  

 det efterfølgende år.
 Beregningsprocenten for lejeværdien afhænger dels af beregningsgrundlaget,  

 altså ejendomsværdien pr. 1. januar i indkomståret, dels af ejerens (eller  

 ægtefællens) alder m.v. ved indkomstårets udgang.
Lejeværdien opgøres på helårsbasis.
Indkomstårets lejeværdi sammenlignes  

 herefter med sidste års helårslejeværdi og begrænses eventuelt.
Den således opgjorte lejeværdi (evt. begrænset) er stadig en  

 helårslejeværdi.
Denne lejeværdi skal anvendes for ejeren, hvis ejendommen  

 har været i ejerens besiddelse og til rådighed i hele indkomståret som bolig  

 eller som grundlag for ejerens erhvervsvirksomhed.
 Hvis ejendommen kun har været i ejerens besiddelse eller til dennes  

 rådighed en del af året, skal der alene beregnes en forholdsmæssig lejeværdi.
 Forslaget indebærer en ændring af den gældende systematik i ligningslovens  

 §§ 15 A-15 H, og man har samtidig benyttet lejligheden til at gøre  

 regelsættet mere overskueligt.
Administrative virkninger De foreslåede regler om forenkling af lejeværdiberegningen i særlige  

 situationer betyder, at lejeværdiberegningen i de fleste tilfælde kan ske  

 maskinelt.
 Forslaget vil derfor medføre en forenkling for skatteadministrationen, der  

 ikke længere skal foretage beregningerne manuelt i de fleste af de særlige  

 situationer.
Som det tidligere er anført, medfører ændringerne, at særreglerne bliver  

 mindre komplicerede og lettere at forstå.
Det skønnes, at den årlige  

 kommunale besparelse vil være 30-40 årsværk.
Provenumæssige virkninger Med udgangspunkt i lovmodelberegninger skønnes knap 1,6 mill. ejerboliger  

 at være omfattet af reglerne om procentvis lejeværdiberegning.
 Fordelingen på ejendomstyper ser således ud:
Kredsen af personer, der indtægtsfører lejeværdi af egen bolig, er dog  

 lidt større, fordi flere personer i fællesskab kan eje den samme bolig.
Det  

 skønnes, at ca. 1,7 mill. personer, heraf ca. 265.000 pensionister og ca.  

 90.000 førtidspensionister indtægtsfører lejeværdi af egen bolig i 1989.
 Den samlede ejendomsværdi pr. 1. januar 1988 var ca. 750 mia.kr., og den  

 skattepligtige lejeværdi for indkomståret 1989 anslås efter gældende regler  

 til ca. 17 mia. kr.
 Nedenfor er vist udviklingen i ejendomsværdien for enfamilieshuse 1985-89:
 Ved lov nr. 197 af 29. marts 1989 blev 19. almindelige vurdering udskudt i  

 to år til 1. januar 1992, og som følge heraf foretages der årsomvurdering og  

 årsregulering pr. 1. januar 1990 og 1991.
I skønnene over lovforslagets provenumæssige konsekvenser er det forudsat,  

 at årsreguleringen pr. 1. januar 1990 medfører i det store og hele uændrede  

 ejendomsværdier for ejerboliger.
Der er ligeledes forudsat stort set uændrede  

 ejendomsværdier i de følgende år.
 Forslaget om at fremrykke beregningsgrundlaget for lejeværdien til  

 at være ejendomsværdien pr. 1. januar i indkomståret vil ved stagnerende  

 ejendomsværdier ikke have provenumæssige konsekvenser.
Lovforslagets provenumæssige konsekvenser vedrører i første række reglerne  

 om beregning af lejeværdien i tilfælde af køb/salg, nybygning, ombygning,  

 ændret anvendelse af ejerboligen samt frigørelse af ejerlejligheder fra  

 lejemål m.v.
For de ejere, der besidder deres ejerbolig pr. 1. januar 1990,  

 medfører lovforslaget umiddelbart ingen ændringer, udover fremrykningen af  

 beregningsgrundlaget.
Disse ejere vil dog blive omfattet af lovforslagets  

 regler om beregning af lejeværdi i særlige situationer, hvis de sælger deres  

 bolig eller køber en ny bolig, bygger nyt hus eller foretager ombygninger.  

 Ejere af ejerlejligheder, der er frigjort for lejemål før 1. januar 1990, og  

 som ikke er omvurderede, vil dog efter lovforslaget få deres lejligheder  

 vurderet op til markedsværdi to år tidligere end efter gældende regler.
 Lovforslagets regler for beregning af lejeværdi ved køb/salg af  

 ejerbolig vil ved uændrede ejendomsværdier ikke have provenumæssige  

 konsekvenser.
De foreslåede regler for beregning af lejeværdi for nybyggede  

 ejerboliger skønnes umiddelbart at medføre et provenutab i  

 størrelsesordenen 40-50 mill. kr.
Det er herved antaget, at der bygges  

 omkring en halv snes tusinde ejerboliger i 1990 og følgende år, og at disse  

 gennemsnitlig vurderes til omkring 600.000 kr.
Det statistiske materiale til belysning af lovforslagets virkning for  

ejerboliger, der ombygges, er meget mangelfuldt.
Det er derfor med  

 stor usikkerhed, at de foreslåede regler for beregning af lejeværdi for  

 ombyggede ejerboliger skønnes at medføre et provenutab i størrelsesordenen  

 5-15 mill. kr.
Provenutabet skønnes at være svagt stigende i de følgende år,  

 fordi der vil være et stigende antal ombygninger, hvoraf der ikke beregnes  

 fuld lejeværdi.
Ombygninger, der forøger forskelsværdien med mere end 100 pct.,  

 skal ifølge forslaget omfattes af de foreslåede regler for nybygninger i  

 henseende til lejeværdien.
Disse regler skønnes kun at have beskedne  

 provenumæssige konsekvenser.
 De foreslåede regler om beregning af lejeværdi i tilfælde af ændret  

 anvendelse skønnes ikke at have nævneværdige provenumæssige konsekvenser.
Efter gældende lovgivning er frigørelse for lejemål af udstykkede  

 ejerlejligheder, der typisk er vurderet til omkring halvdelen af  

 markedsprisen, ikke omvurderingsgrund.
Omvurdering finder først sted i  

 forbindelse med den almindelige vurdering hvert fjerde år.
Efter lovforslaget  

 skal frigjorte ejerlejligheder omvurderes pr. 1. januar førstkommende år  

 efter frigørelse fra lejemål, således at det højere beregningsgrundlag for  

 lejeværdien skal benyttes tidligere end efter gældende regler.
Ejerlejligheder, der er frigjort for lejemål inden 1. januar 1990, vil i  

 det omfang, lejlighederne ikke er omvurderet, blive vurderet op til  

 markedsværdi ved årsomvurderingen pr. 1. januar 1990. For denne kreds, som  

 skønnes at omfatte ca. 10.000 lejligheder frigjort i årene 1986-1989, gælder  

 efter lovforslaget en overgangsregel, hvorefter lejeværdien for 1990 og  

 efterfølgende år beregnes ved anvendelse af begrænsningsreglerne for  

 lejeværdiens årlige stigning.
Ejerlejligheder, der er frigjort før 1. januar  

 1990, bliver herefter vurderet op til markedsværdi to år tidligere end efter  

 de gældende regler.
Ejerlejlighederne bliver herved vurderet op til  

 markedsværdi på samme tidspunkt, som hvis 19. almindelige vurdering ikke var  

 udskudt fra 1. januar 1990 til 1. januar 1992. Desuden bliver  

 beregningsgrundlaget for lejeværdien ejendomsværdien pr. 1. januar i  

 indkomståret.
 Det højere beregningsgrundlag for lejeværdien skønnes at medføre et  

 merprovenu på knap 20 mill. kr. i 1990 og knap 30 mill. kr. i 1991 og 1992  

 for ejerlejligheder frigjort inden 1. januar 1990.
Med nogen usikkerhed skønnes det, at ca. 2.500 ejerlejligheder årligt  

 frigøres for lejemål efter 1. januar 1990. Efter lovforslaget vil disse  

 lejligheder blive omvurderet ved årsomvurderingen i 1991 eller ved senere  

 årsomvurderinger eller almindelige vurderinger.
Merprovenuet ved benyttelse  

 af det højere beregningsgrundlag for lejeværdien tidligere end efter gældende  

 regler skønnes til godt 5 mill. kr. i 1991 og knap 15 mill. kr. i 1992, når  

 en ny årgang frigøres.
 I 1991 må der som tidligere nævnt forventes et lidt større provenutab end  

 for 1990 fra ejerboliger, der ombygges.
 Forslaget om, at de særlige regler om at medregne byggeomkostninger m.v.  

 ved opgørelsen af standardfradraget og den skattepligtige formue ophæves,  

 skønnes ikke at have nævneværdige provenumæssige konsekvenser.
Alt i alt anslås det samlede provenutab ved lovforslaget til i  

 størrelsesordenen 40 mill. kr. i 1990 for stat og kommuner tilsammen.
Statens  

 provenutab skønnes til knap 20 mill. kr. og kommunernes til godt 20 mill. kr.  

 For 1991 og 1992 skønnes provenutabet til henholdsvis 25 mill. kr. og 20  

 mill. kr., heraf ca. 10 mill. kr. for staten i 1991 og knap 10 mill. kr. i  

 1992.
Såfremt ejendomsværdierne stiger fra 1991 og fremefter, vil den foreslåede  

 fremrykning af beregningsgrundlaget bevirke en provenugevinst, mens et fald i  

 ejendomsværdierne vil betyde et provenutab.
Der vil dog alene være tale om en  

 fremrykning af et merprovenu eller et mindreprovenu, der efter gældende  

 regler ville indtræffe året efter.
 I bilag 1 er der vist eksempler på virkninger af lovforslaget.
Lov om påligningen af indkomst- og formueskat til staten (ligningsloven)  

 er ændret senest ved lov nr. 388 af 7. juni 1989, jf.
Folketingstidende  

 1988-89, sp. 9847, 10048,11008, 11395; tillæg A, sp. 5805; tillæg C, sp.  

 1243.
Lov om vurdering af landets faste ejendomme er ændret senest ved lov nr.  

 197 af 29. marts 1989, jf.
Folketingstidende 1988-89, 2. samling, sp. 2244,  

 3071, 7515, 7719; tillæg A, sp. 2997; tillæg B, sp. 813; tillæg C, sp. 619.
Bemærkninger til de enkelte bestemmelser Til § 1, nr. 1 og 2 Efter forslaget præciseres, at skattepligtige, der ejer ejendomme, der er  

 omfattet af den foreslåede § 15 B, anvender den lejeværdi, der beregnes for  

 ejendommen. § 15 B omfatter de ejendomme, hvorlejeværdien beregnes efter  

 procentreglerne, jf. §§15 E-15 H.
De øvrige ændringer er af redaktionel karakter, idet de hidtil gældende  

 regler i § 15 A, stk. 2-6, er indeholdt i den foreslåede § 15 B.
Reglerne  

 omberegning af lejeværdien findes i de foreslåede §§15 E-15 H.
Til § 1, nr. 3 Efter de hidtil gældende regler beregnes lejeværdien for een- og  

 tofamilieshuse som hovedregel på grundlag af den senest forud for  

 indkomstårets begyndelse ansatte ejendomsværdi, reguleret efter  

 vurderingslovens § 2 A.
 I bestemmelsen foreslås, at der ved lejeværdiberegningen i stedet tages  

 udgangspunkt i ejendomsværdien pr. 1. januar i indkomståret.
 Ved at anvende ejendomsværdien pr. 1. januar i indkomståret som  

 beregningsgrundlag for lejeværdien opnår man som nævnt i de almindelige  

 bemærkninger, dels at beregningsgrundlaget for lejeværdien bliver mere  

 tidssvarende, dels at ombygninger og nybygninger indgår et år tidligere i det  

 maskinelle beregningsgrundlag for lejeværdien end efter de gældende regler.
 Ejendomsværdien pr. 1. januar anvendes, selv om en ejendom i indkomstårets  

 løb overgår til at tjene til bolig for ejeren i et andet omfang end forudsat  

 ved den vurdering eller vurderingsfordeling, der danner grundlag for  

 lejeværdiberegningen for det pågældende indkomstår, jf. bemærkningerne til §  

 1, nr. 5, 6 og 7.
 Det er fundet hensigtsmæssigt at samle bestemmelserne om opgørelsen af  

 beregningsgrundlaget for lejeværdien for forskellige typer ejendomme, hvor  

 lejeværdien beregnes ved anvendelse af procentreglerne, i samme bestemmelse.  

 Det foreslås derfor, at de hidtil gældende regler for opgørelsen af  

 beregningsgrundlaget i særlige situationer i ligningslovens §§ 15 B-15 F  

 samles i den foreslåede § 15 B.
Efter de hidtil gældende regler i vurderingsloven har der ikke været  

 hjemmel til at foretage fordeling af ejendomsværdien på skovbrugsejendommes  

 ejerboligandel og resten af ejendommen.
Dette har medført, at lejeværdien for  

 ejerboligen i disse tilfælde skulle beregnes manuelt.
 I § 2, nr. 3, foreslås, at der i forbindelse med vurderingen af  

 skovbrugsejendomme skal foretages en fordeling af ejendomsværdien på den del  

 af ejendommen, der tjener til bolig for ejeren, og på den øvrige del.
I forbindelse hermed foreslås i nærværende bestemmelse, at den del af  

 ejendomsværdien, der henføres til ejerens bolig, udgør beregningsgrundlaget  

 for lejeværdien.
Lejeværdien kan herefter også i disse tilfælde beregnes  

 maskinelt.
Efter den gældende bestemmelse i ligningslovens § 15 B, stk. 3, skal  

 afholdte udgifter til forbedringer eller nybygninger på over 200.000 kr., som  

 ikke indgår i ejendomsværdien, medtages med 80 pct. ved opgørelsen af  

 beregningsgrundlaget for indkomstårets lejeværdi.
Reglen, der virker  

 kompliceret og er vanskelig at administrere, foreslås ophævet som led i  

 forenklingen af lejeværdireglerne.
Det er imidlertid en forudsætning for forslaget om ophævelse af denne  

 regel, at lejeværdien fremover beregnes på grundlag af ejendomsværdien pr. 1.  

 januar i indkomståret.
Herved opnår man, i modsætning til efter de gældende  

 regler, at forbedringer eller nybyggeri, der er foretaget i året forud for  

 indkomståret, også indgår i den ejendomsværdi, der danner grundlag for  

 indkomstårets lejeværdi.
Der kan herefter foretages en maskinel beregning af  

 indkomstårets lejeværdi.
Forslaget indebærer, at der ikke tages hensyn til afholdte udgifter til  

 forbedringer eller nybygninger ved lejeværdiberegningen i det år, hvor  

 udgiften afholdes.
Dette er imidlertid som nævnt en følge af ønsket om at  

 forenkle lejeværdireglerne.
Den hidtidige bestemmelse i § 15 B, stk. 2, om forskudt indkomstår  

 foreslås ændret som følge af forslaget om at anvende ejendomsværdien pr. 1.  

 januar i indkomståret som beregningsgrundlag for lejeværdien.
Bestemmelsen,  

 der foreslås indsat som § 15 B, stk. 7, tager sigte på de tilfælde, hvor  

 indkomståret er forskudt fremad.
Hvis den skattepligtiges indkomstår f.eks.  

 er 1. februar 1990 - 31. januar 1991, følger det af forslaget, at  

 ejendomsværdien pr. 1. januar 1990 anvendes som beregningsgrundlag for  

 lejeværdien for indkomståret 1990.
Til § 1, nr. 4 Reglen i § 15 C, hvorefter beregningsgrundlaget for ejendomme, for hvilke  

 der ikke inden indkomstårets begyndelse var ansat en ejendomsværdi, herunder  

 for grunden, opgøres til 70 pct. af anskaffelsessummen, foreslås ophævet som  

 led i forenklingen.
Forslaget er en konsekvens af, at det generelt foreslås,  

 at lejeværdien beregnes på grundlag af den pr. 1. januar i indkomståret  

 ansatte ejendomsværdi.
De foreslåede regler medfører, at der ikke beregnes lejeværdi i det år,  

 hvor en ejendom er anskaffet og taget i brug, uden at der foreligger en  

 vurdering af ejendommen pr. 1. januar i året.
Dette er imidlertid en  

 konsekvens af forenklingen.
Først for det efterfølgende år, hvor ejendommen  

 er vurderet pr. 1. januar i indkomståret, beregnes der lejeværdi, jf.  

 bemærkningerne til § 1, nr. 3.
 Forslaget om, at § 15 D udgår, er af redaktionel karakter.
Til § 1, nr. 5, 6 og 7 Generelle regler for beregning af lejeværdien Efter forslaget skal lejeværdiberegningen foretages for ejendommen.
For  

 indkomståret 1990 og for de efterfølgende indkomstår beregnes der for hver  

 enkelt ejendom 3 lejeværdier, afhængig af om ejeren er - under 67 år, - fyldt 67 år, - førtidspensionist og fyldt 60 år eller efterlønsmodtager.
 Lejeværdiberegningen foretages maskinelt.
 De 3 sæt lejeværdier, der beregnes for hver ejendom, opgøres hver for sig,  

 som om ejendommen havde været i ejerens besiddelse siden reglernes  

 ikrafttræden i 1990.
 Den aktuelle ejer anvender herefter den af de beregnede lejeværdier, der  

 er relevant for den pågældende.
Lejeværdien kommer herved til at følge ejendommen og ikke ejeren som efter  

 gældende regler.
De 3 sæt lejeværdier beregnes som nævnt uafhængig af,  

 hvornår ejendommen er erhvervet efter 1. januar 1990. De foreslåede regler  

 medfører, at i tilfælde, hvor ejeren skifter status den 1. januar 1990 eller  

 senere (bliver 67 år eller førtidspensionist m.v.) beregnes lejeværdien  

 uafhængig af, hvornår dette statusskift indtrådte.
Dette betyder bl.a., at to ejere, der begge er over 67 år,  

 førtidspensionister m.v. og ejer identisk vurderede boliger, vil få beregnet  

 samme lejeværdi efter forslaget.
Efter de gældende regler bliver beregningen  

 af lejeværdien forskellig afhængig af, hvornår ejeren bliver 67 år eller  

 førtidspensionist m.v.
De gældende procentsatser og beløbsgrænser for lejeværdiberegningen  

 foreslås ikke ændret.
Det samme gælder beløbsgrænserne for lejeværdiernes  

 årlige stigning.
 I § 1, nr. 8, foreslås særlige overgangsregler for ejere, der har  

 erhvervet deres bolig før 1. januar 1990, jf. nedenfor.
Beregning af lejeværdien i særlige situationer Som nævnt i de almindelige bemærkninger er regelsættet for beregning af  

 lejeværdien for ejendomme, der i indkomståret eller det forudgående  

 indkomstår er - købt eller solgt, - uvurderet, - forbedret/ombygget for mere end 200.000 kr., - anvendt til beboelse i et andet omfang end forudsat ved vurderingen, ret kompliceret.
Det skyldes, dels at beregningsgrundlaget for lejeværdien for disse  

 ejendomme opgøres efter særlige regler, dels at en begrænsning i stigningen i  

 lejeværdien i disse tilfælde skal beregnes ud fra forskellen mellem to års  

 lejeværdier, der ikke umiddelbart er sammenlignelige.
Der skal derfor efter  

 de gældende regler ofte foretages komplicerede beregninger af fiktive  

 lejeværdier for indkomståret eller det forudgående år, således at der  

 fremkommer sammenlignelige størrelser.
Problemerne med opgørelsen af beregningsgrundlaget i disse særlige  

 situationer er foreslået løst ved, at ejendomsværdien pr. 1. januar i  

 indkomståret i alle tilfælde anvendes som beregningsgrundlag for lejeværdien.  

 Det gælder også, uanset om man i løbet af indkomståret foretager om- eller  

 nybygninger, eller om man anvender ejendommen til beboelse i et andet omfang  

 end forudsat ved vurderingen.
Ved at anvende ejendomsværdien pr. 1. januar i  

 indkomståret sikrer man også - i modsætning til efter de gældende regler - at  

 udgifter, der er afholdt på ejendommen i året forud for indkomståret,  

 medtages i beregningsgrundlaget for lejeværdien med netop den værdi, som den  

 afholdte udgift har tilført ejendommen.
Lejeværdiberegningen er efter de foreslåede regler som hovedregel knyttet  

 til ejendommen og ikke til den aktuelle ejer.
Det foreslås derfor, at  

 reglerne om begrænsning i stigningen i lejeværdi finder anvendelse på den  

 lejeværdi, der er beregnet for ejendommen i indkomståret og i det forudgående  

 indkomstår.
 De foreslåede regler medfører, at begrænsningsreglerne i de fleste  

 tilfælde gælder, når ejendommen i to på hinanden følgende år har været  

 vurderet som helt eller delvis benyttet som bolig for ejeren pr. 1. januar i  

 de pågældende indkomstår.
 De foreslåede regler gælder også for ejere, der har erhvervet deres  

 ejendom før 1. januar 1990, som foretager ombygninger m.v., eller som sælger  

 deres ejendom.
 1. Købs- og salgssituationen m.v.
 De ovenfor foreslåede regler medfører, at en køber i anskaffelsesåret skal  

 anvende den lejeværdi, der er beregnet for ejendommen, og som er relevant for  

 den pågældende køber.
 Efter de hidtil gældende regler er lejeværdien i  

 anskaffelsesåret/afståelsesåret beregnet forholdsmæssigt på grundlag af det  

 antal dage i året, ejendommen har været i den pågældende ejers besiddelse (og  

 til rådighed for ejeren). Ved beregningen er der taget udgangspunkt i det  

 faktiske antal dage i hele indkomståret.
 For at forenkle disse regler foreslås, at man ved den forholdsvise  

 beregning af lejeværdien i anskaffelsesåret/afståelsesåret anser indkomståret  

 for at have 360 dage med 30 dage i hver kalendermåned.
 Beregningen af lejeværdien kan i disse tilfælde ske maskinelt, således at  

 oplysningerne foreligger i forbindelse med selvangivelsen i det efterfølgende  

 år.
Hvis ejendommen - helt eller delvis - har været stillet til rådighed for  

 andre, skal der ligeledes alene foretages en forholdsmæssig beregning af  

 lejeværdien.
Ejeren må i disse tilfælde selv beregne sin eventuelle lejeværdi  

 på grundlag af den maskinelt beregnede helårslejeværdi.
For den periode, hvor  

 ejendommen har stået til rådighed for andre, må ejeren beregne lejeindtægten.
2. Ombygninger Som nævnt ovenfor foreslås, at den komplicerede 80 pct.-regel i  

 ligningslovens § 15 B, stk. 3, ophæves.
Det betyder, at en ombygning først  

 har betydning for lejeværdiberegningen fra det tidspunkt, hvor ombygningen  

 indgår i ejendomsværdien.
Efter de foreslåede regler skal lejeværdien i forbindelse med ombygninger  

 normalt begrænses efter de almindelige begrænsningsregler.
Det betyder, at  

 der ved sammenligningen mellem to indkomstårs lejeværdier ikke tages hensyn  

 til, at en forhøjelse af lejeværdien i det sidste af de to år kan være udtryk  

 for, at der er afholdt udgifter til en ombygning, der indgår i  

 ejendomsværdien for det pågældende indkomstår.
Hvis der er foretaget en  

 ombygning, og forskelsværdien pr. 1. januar i indkomståret efter ombygningen  

 overstiger forskelsværdien pr. 1. januar i ombygningsåret med mere end 100  

 pct., betragtes ombygningen dog som en nybygning.
 I de tilfælde, hvor ejerboligværdien ikke angiver en selvstændig  

 grundværdiansættelse, således at forskelsværdien ikke kan opgøres, er  

 sammenligningsgrundlaget de ejendomsværdier, der er henført til ejerboligen.
 Hvis den skattepligtiges indkomstår er forskudt, foreslås det, at de  

 forskelsværdier, der skal sammenlignes, er forskelsværdierne pr. 1. januar i  

 de kalenderår, som de forskudte indkomstår træder i stedet for.
3. Nybygninger (uvurderede ejendomme) For nybygninger beregnes der ikke lejeværdi i ibrugtagningsåret, hvis  

 ejendommen ikke er vurderet pr. 1. januar i året.
Dette er en konsekvens af  

 forslaget om, at det generelt er ejendomsværdien pr. 1. januar i  

 indkomståret, der er grundlag for beregningen af lejeværdien.
Som nævnt  

 ovenfor foreslås særreglerne i ligningslovens §§ 15 B og 15 C derfor ophævet.
I det år, hvor ejendommen tages i brug, findes der normalt ingen  

 ejendomsværdi for nybygningen, og der skal derfor ikke beregnes lejeværdi af  

 nybygningen.
Til gengæld vil lejeværdien for det efterfølgende år, hvor  

 ejendommen er vurderet pr. 1. januar, blive beregnet uden anvendelse af  

 begrænsningsreglerne.
For de følgende år beregnes lejeværdien ved anvendelse  

 af de almindelige begrænsningsregler.
 Skattelettelsen i det år, hvor ejendommen tages i brug, uden at der  

 foreligger en vurdering af nybygningen, modsvares således til dels af, at  

 ejendommen ikke er omfattet af begrænsningsreglerne i det efterfølgende år.
 Reglerne skal også gælde i de situationer, hvor der bygges på en vurderet  

 grund, idet der ikke er basis for at forskelsbehandle de to situationer.  

 Dette skal også gælde i de tilfælde, hvor der er beregnet lejeværdi af  

 grunden (nytteværdi).
For ombygninger, der er omfattet af reglerne for nybygninger, vil  

 lejeværdien for det år, hvor ombygningen indgår i vurderingen pr. 1. januar,  

 blive beregnet uden anvendelse af begrænsningsreglerne.
For de følgende år  

 beregnes lejeværdien ved anvendelse af de almindelige begrænsningsregler.
4. Ejendomme der er anvendt til beboelse i et andet omfang end forudsat  

 ved vurderingen a.
Det foreslås i § 1, nr. 8, at den gældende regel i ligningslovens § 15  

 H om beregning af lejeværdien, når der er sket en væsentlig ændring i  

 benyttelsen af ejendommen til beboelse, ophæves.
Efter den gældende regel i §  

 15 H skal der foretages en forholdsmæssig forhøjelse eller nedsættelse af  

 lejeværdien, hvis ejendommen i indkomståret har tjent til bolig for ejeren i  

 et andet omfang end forudsat ved den vurdering m.v. eller  

 vurderingsfordeling, der danner grundlag for lejeværdiberegningen.
Den  

 forholdsvise forhøjelse eller nedsættelse foretages i tilfælde, hvor der er  

 tale om en ændret benyttelse af ejendommen, f.eks. ved en større grad af  

 erhvervsmæssig benyttelse i løbet af indkomståret.
Forslaget om ophævelse af den gældende regel i § 15 H vil betyde, at  

 lejeværdien udelukkende skal beregnes på grundlag af den vurdering eller  

 vurderingsfordeling, der er foretaget pr. 1. januar i indkomståret, uanset om  

 der er sket ændringer i ejerens benyttelse af ejendommen i løbet af  

 indkomståret.
Ophævelsen af reglen vil i nogle tilfælde betyde, at  

 lejeværdien bliver lavere end efter de gældende regler.
I andre tilfælde kan  

 ophævelse af reglen medføre en skærpelse bl.a. i det år, hvor den ændrede  

 benyttelse indtræder.
Det gælder således i tilfælde, hvor den private  

 benyttelse reduceres i forhold til tidligere.
b.
Det er en forudsætning for forslaget om ophævelse af ligningslovens §  

 15 H om beregning af lejeværdi ved ændret benyttelse, at der i de fleste  

 tilfælde skal ske omvurdering af ejendommen pr. 1. januar i året efter, at  

 den ændrede benyttelse er indtrådt.
Herved opnår man, at lejeværdien for året  

 efter, at den ændrede benyttelse er indtrådt, bliver beregnet på grundlag af  

 den faktiske benyttelse af ejendommen pr. 1. januar i det pågældende  

 indkomstår.
I modsat fald vil den ændrede benyttelse først indgå ved  

 lejeværdiberegningen i det år, hvor den næste almindelige vurdering finder  

 sted.
Det er derfor i § 2, nr. 1, foreslået, at en ejendom, der overgår til  

 anden benyttelse, jf. vurderingslovens § 33, og som følge heraf eventuelt  

 ændrer værdi, optages til omvurdering.
Endvidere er det foreslået, at når en  

 ejendom overgår til at være omfattet af reglerne i vurderingslovens § 33 om  

 fordeling af ejendomsværdien på den del af ejendommen, der anvendes til  

 ejerbolig, og på den øvrige ejendom, skal der ligeledes foretages omvurdering  

 (tofamilieshuse, blandede ejendomme, landbrugsejendomme m.v. og  

 skovbrugsejendomme). Det foreslås endelig, at en ændring i ejerboligens areal  

 med mindst 25 pct. også skal medføre en omvurdering.
 Ejere, der har erhvervet deres ejendom før 1. januar 1990, og som helt  

 eller delvis har benyttet ejendommen til beboelse, vil få beregnet  

 lejeværdien for 1990 og efterfølgende år ved anvendelse af  

 begrænsningsreglerne, jf. § 1, nr. 5.
5. Ejerlejligheder Lejere, der bebor en udlejet ejerlejlighed, er beskyttet imod opsigelse  

 efter lejeloven.
Dette medfører, at udlejede ejerlejligheder vurderes op til  

 50 pct. lavere end frie ejerlejligheder.
Skønt overgangen til fri ejerbolig medfører en kraftig værdistigning, skal  

 der efter gældende regler ikke foretages omvurdering af ejerlejligheden i den  

 anledning.
Det får bl.a. den konsekvens, at den første køber af en  

 ejerlejlighed, der selv bebor denne, kun får beregnet lejeværdi af ca. det  

 halve af ejerlejlighedens værdi.
 Efter den gældende ordning vil ejerlejligheden først ved næste almindelige  

 vurdering blive vurderet til værdien som fri ejerbolig, såfremt der ikke af  

 anden årsag finder årsomvurdering sted.
 Det foreslås derfor i § 2, nr. 1, at der indsættes en bestemmelse i  

 vurderingslovens § 2 om omvurdering af ejerlejligheder, der frigøres for  

 lejemål.
 Herefter skal ejerlejligheder, der frigøres for lejemål, og som ikke  

 genudlejes, omvurderes pr. 1. januar i det indkomstår, der følger efter det  

 år, hvor lejligheden er frigjort for lejemål.
 Ejerlejligheder, der er frigjort for lejemål i perioden 1. januar 1986 til  

 31. december 1989, vil - såfremt lejlighederne ikke er blevet omvurderet af  

 andre grunde - blive omvurderet ved årsomvurderingen pr. 1. januar 1990.
 Ejerlejligheder, der bliver frigjort for lejemål den 1. januar 1990 eller  

 senere, vil blive omvurderet ved den førstkommende årsomvurdering/almindelige  

 vurdering efter frigørelsen.
 For det år, hvor boligen frigøres for lejemål, skal lejeværdien beregnes  

 på grundlag af den pr. 1. januar i indkomståret ansatte ejendomsværdi.
Den relativt lave lejeværdi i frigørelsesåret opvejes til dels af, at der  

 for det efterfølgende år, hvor boligens værdi er ansat på grundlag af en  

 vurdering af boligen som fri ejerbolig, skal beregnes lejeværdi på grundlag  

 af dennes ejendomsværdi uden anvendelse af begrænsningsreglerne.
Først for  

 det efterfølgende år anvendes begrænsningsreglerne ved beregning af  

 lejeværdien.
 Som overgangsregel foreslås, at ejere, der har erhvervet en frigjort  

 ejerlejlighed inden 1. januar 1990, får beregnet lejeværdien for 1990 og  

 efterfølgende år ved anvendelse af begrænsningsreglerne.
 Regler om aldersbetingelser m.v.
 For at bringe bestemmelserne om tidspunktet for opfyldelse af  

 aldersbetingelser m.v. i overensstemmelse med tilsvarende bestemmelser i den  

 øvrige skattelovgivning, foreslås, at aldersbetingelserne m.v. ved beregning  

 af lejeværdi fremover skal være opfyldt inden udgangen af indkomståret i  

 stedet for inden udgangen af kalenderåret.
 Den foreslåede ophævelse af den gældende bestemmelse i § 15 E er en  

 konsekvens af den foreslåede affattelse af § 15 B, stk. 3, og den foreslåede  

 ophævelse af de gældende regler i § 15 B, stk. 3, og § 15 C.
 Forslaget om ophævelse af § 15 G er en følge af de i § 1, nr. 3-8,  

 foreslåede nye regler for beregning af lejeværdien.
Til § 1, nr. 8 Det er i bestemmelsen præciseret, at skattepligtige, der har anskaffet  

 deres ejendom den 1. januar 1990 eller senere, skal beregne lejeværdi for  

 1990 ved anvendelse af § 15 E, stk. 1 eller 2. Begrænsningsreglerne for  

 stigningen i lejeværdi gælder således ikke ved beregningen af lejeværdien for  

 indkomståret 1990 for disse ejere.
 For skattepligtige, der har erhvervet deres ejendom før 1. januar 1990,  

 beregnes lejeværdien for 1990 ligeledes ved anvendelse af § 15 E, stk. 1  

 eller 2. Begrænsningsreglerne for stigning i lejeværdi finder anvendelse for  

 disse ejere, idet den helårslejeværdi, der er opgjort for indkomståret 1989,  

 danner udgangspunkt for den årlige stigning i lejeværdien efter § 15 E, stk.  

 3 eller 4.
 For skattepligtige, der har erhvervet deres ejendom før 1. januar 1990,  

 beregnes lejeværdien således som efter de gældende regler bortset fra, at  

 beregningsgrundlaget for lejeværdien er ejendomsværdien pr. 1. januar i  

 indkomståret.
Herved undgår man, at ejere, der har erhvervet deres ejendom før 1. januar  

 1990, og som efter de gældende regler ville få lejeværdien begrænset for 1990  

 og følgende år, får en større stigning i lejeværdien end efter de gældende  

 regler.
Disse ejere vil således få beregnet samme lejeværdi i 1990 som efter  

 det gældende regelsæt bortset fra, hvad der følger af, at grundlaget for  

 lejeværdiberegningen flyttes til den ejendomsværdi, der fastsættes pr. 1.  

 januar 1990.
 Når lejeværdien beregnet efter de ovenfor nævnte regler i et år svarer til  

 den lejeværdi, der beregnes efter de regler, der gælder for ejendomme, der er  

 anskaffet den 1. januar 1990 eller senere, anvendes de sidstnævnte regler ved  

 beregningen af lejeværdien for det pågældende og efterfølgende indkomstår.
 Den foreslåede overgangsregel gælder også, hvis ejeren i 1990 eller senere  

 anvender ejendommen til beboelse i et andet omfang end i indkomståret 1989.
 Overgangsreglen gælder kun for ejendomme, der ved udgangen af indkomståret  

 1989 helt eller delvis har tjent til bolig for ejeren.
 I tilfælde, hvor en skattepligtig, der har erhvervet ejendommen før 1.  

 januar 1990, foretager ombygninger m.v., og forskelsværdien pr. 1. januar i  

 indkomståret efter ombygningen overstiger forskelsværdien pr. 1. januar i  

 ombygningsåret med mere end 100 pct., foreslås, at ejendommen med virkning  

 fra det efterfølgende indkomstår betragtes som en nybygning, jf. de  

 foreslåede regler i § 15 E, stk. 7. Lejeværdien for disse ejere skal med  

 virkning fra og med det indkomstår, der følger efter ombygningsåret, beregnes  

 efter reglerne i § 15 E-§ 15 G.
 I tilfælde, hvor den skattepligtiges indkomstår er forskudt, foreslås, at  

 de forskelsværdier, der skal sammenlignes, er forskelsværdierne pr. 1. januar  

 i de kalenderår, som de forskudte indkomstår træder i stedet for.
Den gældende regel i ligningslovens § 15 H foreslås ophævet.
Der henvises  

 til bemærkningerne til § 1, nr. 5, 6 og 7.
Til § 1, nr. 9 Ændringen er af redaktionel karakter.
Til § 1, nr. 10 De ovenfor foreslåede regler i § 1, nr. 3, om fordeling af ejendomsværdien  

 på skovbrugsejendomme medfører, at lejeværdien for den del af en  

 skovbrugsejendom, der tjener til bolig for ejeren, altid kan opgøres efter  

 procentreglerne.
I konsekvens heraf foreslås, at ejere af disse ejendomme kan  

 foretage standardfradrag efter samme regler, som gælder for ejere af  

 enfamilieshuse og stuehuse.
Efter den gældende regel i ligningslovens § 15 J, stk. 2, jf. dog stk. 4,  

 kan der for enfamilieshuse og for stuehuse foretages et standardfradrag for  

 driftsudgifter på indtil 1 pct. af det beregningsgrundlag, der benyttes ved  

 lejeværdiberegningen.
Når beregningsgrundlaget generelt foreslås ændret til  

 ejendomsværdien pr. 1. januar i indkomståret, medfører dette umiddelbart, at  

 standardfradraget for de ovenfor nævnte ejendomme beregnes på dette grundlag.  

 Da det som nævnt foreslås, at de gældende 80- og 70 pct.-regler vedrørende  

 om- og nybygninger ophæves, skal der ved beregning af standardfradraget  

 heller ikke tages hensyn til disse udgifter.
Det foreslås i bestemmelsen, at 80- og 70 pct.- reglerne i forbindelse med  

 om- og nybygninger også ophæves ved beregning af standardfradraget for  

 ejendomme med to selvstændige lejligheder.
Dette er som også nævnt ovenfor en  

 konsekvens af, at det i § 1, nr. 2, er foreslået, at ejendomsværdien pr. 1.  

 januar i indkomståret danner grundlag for beregning af lejeværdien.
Der tages  

 således ved opgørelsen af beregningsgrundlaget for lejeværdien ikke hensyn  

 til afholdte udgifter til om- eller nybygninger, der ikke indgår i  

 ejendomsværdien.
Endvidere indeholder bestemmelsen en præcisering af reglerne  

 om standardfradrag for ejendomme, for hvilke der er foretaget en  

 vurderingsfordeling efter vurderingslovens § 33, stk. 5.
 Herudover indeholder bestemmelsen en ændring af redaktionel karakter.
Til § 1, nr. 11 Ændringen er af redaktionel karakter.
Til § 1, nr. 12 Det foreslås, at 80- og 70 pct.-reglerne i forbindelse med om- og  

 nybygninger ophæves ved opgørelsen af den skattepligtige formue.
Forslaget må  

 ses i sammenhæng med, at det i § 1, nr. 3 og 4, foreslås, at de gældende 80-  

 og 70 pct.-regler i forbindelse med opgørelse af beregningsgrundlaget for  

 lejeværdien, ophæves.
Det vil herefter være mest hensigtsmæssigt, at de  

 nævnte regler også ophæves i forbindelse med opgørelsen af den skattepligtige  

 formue.
Til § 2, nr. 1 Efter de gældende regler skal der ikke foretages omvurdering i anledning  

 af, at en ejerlejlighed frigøres for lejemål.
Såfremt der ikke af anden grund  

 finder omvurdering sted, vil ejerlejligheden først ved næste almindelige  

 vurdering blive vurderet til værdien som fri ejerbolig.
Ifølge lovforslaget skal en ejerlejlighed, der frigøres for lejemål, og  

 som ikke genudlejes, optages til omvurdering.
Ved lov nr. 197 af 29. marts  

 1989 er 19. almindelige vurdering udskudt fra den 1. januar 1990 til den 1.  

 januar 1992. I 1990 vil der i stedet for den almindelige vurdering blive  

 afholdt en årsomvurdering og en årsregulering.
De ejerlejligheder, der er  

 frigjort for lejemål i tiden efter 18. almindelige vurdering pr. 1. januar  

 1986, og som første gang skulle have været vurderet som frie ejerlejligheder  

 ved 19. almindelige vurdering pr. 1. januar 1990, vil efter nærværende  

 lovforslag i stedet blive optaget til årsomvurdering pr. 1. januar 1990.
Efter vurderingslovens § 33 skal det ved hver vurdering fastslås, hvad en  

 ejendom benyttes til.
Ifølge lovforslaget skal en ejendom, der overgår til en  

 anden benyttelse og som følge heraf eventuelt ændrer værdi, optages til  

 omvurdering.
 Når en ejendom samtidig anvendes til bolig for ejeren og til andet formål,  

 skal der efter vurderingslovens § 33, stk. 4-6, foretages en fordeling af  

 ejendomsværdien på den del af ejendommen, der anvendes til ejerbolig og på  

 den øvrige ejendom.
 Efter lovforslaget skal en ejendom optages til omvurdering, hvis den  

 overgår til at være omfattet af reglerne i § 33 om ejerboligfordeling, eller  

 hvis ejerboligens areal ændres med mindst 25 pct.
Til § 2, nr. 2 Ændringen er af redaktionel karakter.
Til § 2, nr. 3 Efter vurderingsloven er der ikke hjemmel til at foretage fordeling af  

 ejendomsværdien på skovejendommes boligandel og på resten af ejendommen.  

 Efter lovforslaget indføres der en sådan hjemmel.
Til § 2, nr. 4 Efter vurderingslovens § 33 A kan en ejer i forbindelse med  

 årsreguleringerne, jf. vurderingslovens § 2 A, forlange, at der træffes  

 fornyet afgørelse om ejendommens benyttelse, såfremt ejeren godtgør, at  

 benyttelsen er ændret.
 Efter lovforslaget skal en ejendom optages til omvurdering, når der sker  

 en sådan ændring i benyttelsen, jf. ovenfor. § 33 A bliver herefter  

 overflødig og foreslås ophævet.
Til § 2, nr. 5 og 6 Ændringerne er af redaktionel karakter.
Til § 3 Forslagets § 1 foreslås at have virkning fra og med indkomståret 1990.
 Det foreslås, at ligningslovens § 15 E, stk. 6, som indsat ved denne lovs  

 § 1, nr. 5, kun skal gælde for ejerlejligheder, der frigøres for lejemål den  

 1. januar 1990 eller senere.
 Ligningslovens § 15 E, stk. 5, som indsat ved denne lovs § 1, nr. 5,  

 foreslås at have virkning fra og med indkomståret 1991. Herved opnås, at  

 ejendomme, der er vurderet som erhvervsejendomme ved den almindelige  

 vurdering pr. 1. januar 1986, og som efterfølgende helt eller delvis er  

 overgået til at tjene til bolig for ejeren, også for indkomståret 1990 vil få  

 beregnet lejeværdien ved anvendelse af begrænsningsreglerne, jf. § 1, nr. 8,  

 uanset at ejendommen først vurderes som helt eller delvis benyttet til  

 beboelse for ejeren pr. 1. januar 1990.
Ligningslovens § 15 E, stk. 7, som indsat ved denne lovs § 1, nr. 5,  

 foreslås at have virkning fra og med indkomståret 1991. Forslaget medfører,  

 at ejere, der har erhvervet deres ejendom før 1. januar 1990, og som har  

 bygget om i 1989, altid vil få beregnet lejeværdien for 1990 ved anvendelse  

 af begrænsningsreglerne.
Ombygninger, der er foretaget i 1989, har således  

 ingen betydning for anvendelsen af begrænsningsreglerne ved  

 lejeværdiberegningen for 1990.
 Forslagets § 2 har virkning fra og med årsomvurderingen pr. 1. januar  

 1990.
Bilag 1 Eksempler på virkninger af lovforslaget.
Udgangspunktet er et  

 enfamilieshus, der er vurderet til 600.000 kr. pr. 1. januar 1988 og til  

 630.000 kr. pr. 1. januar 1989. For denne bolig er der beregnet lejeværdi for  

 årene 1989-1993, dels med uændret videreførelse af det gældende  

 lejeværdiregelsæt, dels efter de foreslåede regler, under forudsætning af, at  

 ejendomsværdierne i 1990 og følgende år 1) stiger med 5 pct. årligt, 2)  

 falder med 5 pct. årligt eller 3) er uændrede.
Ejendomsværdi pr. 1. januar.  

 Faldende Stagnerende Stigende kr. kr. kr.
1988 600.000 600.000 600.000 1989 630.000 630.000 630.000 1990 590.000 630.000 660.000 1991 560.000 630.000 690.000 1992 530.000 630.000 720.000 1993 500.000 630.000 750.000 Eksempel 1. Lejeværdi når ejeren af ejendommen er under 67 år og ikke  

 førtidspensionist.
 I 1990 og følgende år bliver lejeværdien ved faldende ejendomsværdier i  

 begge eksempler mindre efter lovforslaget, fordi beregningsgrundlaget er  

 ejendomsværdien pr. 1. januar i indkomståret og ikke som efter gældende  

 regler ejendomsværdien pr. 1. januar i året før indkomståret.
 Af samme årsag bliver lejeværdien efter lovforslaget højere end efter  

 gældende regler i 1990 og følgende år, hvis ejendomsværdierne er stigende.
 Hvis ejendomsværdierne er stagnerende, vil der ingen forskel være mellem  

 lejeværdien efter gældende regler og lovforslaget.
 Eksempel 3. Ejendommen ombygges i 1991. Ombygningen tages i brug 1. juli  

 1991. Ejeren er under 67 år og ikke førtidspensionist.
 Ejendommen ombygges for 300.000 kr. i 1991.
 Det antages, at forskelsværdien udgør 2/3 af ejendomsværdien, således at  

 der er tale om en egentlig ombygning efter lovforslaget. 80 pct. af  

 ombygningsudgifterne slår igennem som forhøjet vurdering i 1992.
For en ejerbolig, hvor der inden udgangen af indkomståret er afholdt  

 udgifter på mere end 200.000 kr. til forbedring af grund eller bygninger  

 eller opførelse af nye bygninger, skal beregningsgrundlaget for lejeværdien  

 efter gældende regler forholdsmæssigt forhøjes med 80 pct. af de afholdte  

 udgifter, såfremt værdien af forbedringerne m.v. ikke indgår i en  

 ejendomsværdi, der er ansat før indkomstårets begyndelse.
Efter de gældende  

 regler vil dette være tilfældet i eksemplet for 1991 og 1992, hvorimod  

 beregningsgrundlaget for 1993 vil være ejendomsværdien pr. 1. januar 1992,  

 fordi der på dette tidspunkt er taget hensyn til ombygningen i vurderingen.
De gældende begrænsningsregler for lejeværdiens stigning fra 1990 til  

 1991, hvor ombygningen tages i brug, tager udgangspunkt i en fiktiv lejeværdi  

 for 1990, beregnet som om ombygningen allerede havde eksisteret på dette  

 tidspunkt.
I eksemplet har begrænsningsreglerne dog ikke betydning for  

 lejeværdien, når den beregnes efter de gældende regler.
 Efter lovforslaget beregnes der først lejeværdi af ombygningen, når denne  

 indgår i vurderingen, det vil sige i 1992. Lejeværdien begrænses i forhold  

 til den faktiske lejeværdi i 1991. Lejeværdien i eksemplet kan altså højst  

 stige 20 pct., dog altid 3.500 kr., fra 1991 til 1992.
Eksempel 3. Lejeværdi for ombygget ejerbolig.
Ombygningen tages i brug 1.  

 juli 1991.
 (* 1) Lejeværdien begrænses med 1.750 kr.
 (* 2) Lejeværdien begrænses med 2.500 kr.
 (* 3) Lejeværdien begrænses med 3.250 kr.
 (* 4) Lejeværdien begrænses med 100 kr.
 I 1990 skyldes forskellen mellem lejeværdien efter gældende regler og  

 lovforslaget, at lovforslaget anvender et nyere beregningsgrundlag end  

 gældende regler.
I 1991 beregnes der lejeværdi af ombygningen i et halvt år efter gældende  

 regler, mens dette ikke er tilfældet efter forslaget.
I 1992 begrænses  

 lejeværdien efter lovforslaget, således at den stiger 3.500 kr. fra 1991 til  

 1992. Ved stigende ejendomsværdier begrænses lejeværdien også i 1993. I dette  

 tilfælde er stigningen på 20 pct., eller 4.150 kr.
Efter gældende regler  

 udløses der ikke begrænsning i lejeværdiens stigning i nogen af årene.
 Eksempel 4. Nyopført ejendom tages i brug 1. juli 1991. Ejeren er under 67  

 år og ikke førtidspensionist.
 I eksemplet bygges der et enfamilieshus på en grund, der er vurderet til  

 200.000 kr. i 1989. Efter gældende regler indregnes 80 pct. af  

 byggeomkostningerne i beregningsgrundlaget for lejeværdien i 1991, hvor huset  

 tages i anvendelse.
Efter lovforslaget beregnes der først lejeværdi, når der foreligger en  

 vurdering af det ibrugtagne hus.
Det sker pr. 1. januar 1992, og der beregnes  

 for dette år fuld lejeværdi uden anvendelse af begrænsningsreglerne.
Det antages, at 80 pct. af byggeomkostningerne slår igennem som forhøjet  

 vurdering i 1992. Ejendomsværdi pr. 1. januar.
Faldende Stagnerende Stigende  

 kr. kr. kr.
1989 (grund) 200.000 200.000 200.000 1990 (grund) 190.000 200.000 210.000 1991* (grund) 180.000 200.000 220.000 1992 810.000 840.000 870.000 1993 760.000 840.000 910.000 *) Byggeomkostninger 800.000 kr.
 Eksempel 4. Lejeværdi for nyopført ejendom taget i brug 1. juli 1991.
I 1991, hvor boligen tages i brug, beregnes efter lovforslaget ikke  

 lejeværdi, mens der til gengæld i 1992 beregnes fuld lejeværdi uden  

 anvendelse af begrænsningsreglerne.
Forskellen i lejeværdien i 1993 mellem  

 gældende regler og lovforslaget, når ejendomsværdierne henholdsvis stiger og  

 falder, hænger sammen med, at der efter lovforslaget anvendes et nyere  

 beregningsgrundlag, nemlig ejendomsværdien pr. 1. januar 1993.
Bilag 2 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 555 af 16. september 1988, som  

 ændret senest ved lov nr. 388 af 7. juni 1989, foretages følgende ændringer:
 1. § 15 A, stk. 2, affattes således:
 » Stk. 2. For ejendomme, der er omfattet af § 15 B, anvender  

 ejeren den lejeværdi, der beregnes for ejendommen.«.
 2. § 15 A, stk. 3-6, ophæves.
§ 15 A.
Ved opgørelsen af den skattepligtige indkomst medregnes  

 lejeværdien af bolig i egen ejendom, jf. § 4, stk. 1, litra b, 2. pkt., i  

 statsskatteloven.
 Stk. 2. For ejendomme, der kun indeholder een selvstændig lejlighed, som  

 tjener til bolig for ejeren, opgøres beregningsgrundlaget for lejeværdien  

 efter §§ 15 B og 15 C.
 Stk. 3. For tofamilieshuse, som tjener til bolig for ejeren, opgøres  

 beregningsgrundlaget efter § 15 D.
 Stk. 4. For stuehuse til landbrugsejendomme m.v., som tjener til bolig for  

 ejeren, opgøres beregningsgrundlaget efter § 15 E.
 Stk. 5. For visse ejendomme, som både benyttes erhvervsmæssigt og tjener  

 til bolig for ejeren, opgøres beregningsgrundlaget efter § 15 F.
 Stk. 6. Lejeværdien for de i stk. 2-5 nævnte ejendomme beregnes efter §§  

 15 G og 15 H.
 3. § 15 B affattes således:
» § 15 B.
Grundlaget for lejeværdiberegningen for en ejendom,  

 som kun indeholder een selvstændig lejlighed, er den ejendomsværdi, der er  

 ansat for ejendommen pr. 1. januar i indkomståret, reguleret efter  

 vurderingslovens § 2 A.
 Stk. 2. For tofamilieshuse, for hvilke ejendomsværdien efter  

 vurderingslovens § 33, stk. 6, fordeles på ejendommens to selvstændige  

 lejligheder, opgøres beregningsgrundlaget som nævnt i stk. 1. Ved opgørelsen  

 skal der dog kun tages hensyn til den del af ejendomsværdien, der er henført  

 til ejerens lejlighed.
 Stk. 3. For stuehuse med tilhørende grund og have til landbrugsejendomme  

 m.v., for hvilke ejendomsværdien og grundværdien efter vurderingslovens § 33,  

 stk. 4, fordeles på ejendommens stuehus m.v. og på den øvrige ejendom,  

 opgøres beregningsgrundlaget som nævnt i stk. 1. Ved opgørelsen skal der dog  

 kun tages hensyn til den del af ejendomsværdien, der er henført til stuehuset  

 m.v.
 Stk. 4. For skovbrugsejendomme, for hvilke ejendomsværdien efter  

 vurderingslovens § 33, stk. 7, fordeles på den del af ejendommen, der tjener  

 til bolig for ejeren og på den øvrige ejendom, opgøres beregningsgrundlaget  

 som nævnt i stk. 1. Ved opgørelsen skal der dog kun tages hensyn til den del  

 af ejendomsværdien, der er henført til ejerens bolig.
 Stk. 5. For ejendomme, som indeholder een eller to selvstændige  

 lejligheder, og som i væsentligt omfang benyttes erhvervsmæssigt, således at  

 ejendomsværdien efter vurderingslovens § 33, stk. 5, fordeles på den del, der  

 tjener til bolig for ejeren, og på den øvrige del af ejendommen, opgøres  

 beregningsgrundlaget som nævnt i stk. 1. Ved opgørelsen skal der dog kun  

 tages hensyn til den del af ejendomsværdien, der er henført til ejerens  

 bolig.
 Stk. 6. Lejeværdien for de i stk. 1-5 nævnte ejendomme beregnes efter §§  

 15 E-15 H.
 Stk. 7. Anvender den skattepligtige et andet indkomstår end kalenderåret  

 (forskudt indkomstår), beregnes lejeværdien på grundlag af den ejendomsværdi,  

 der er ansat pr. 1. januar i det kalenderår, som det forskudte indkomstår  

 træder i stedet for.«.
§ 15 B.
For ejendomme, som kun indeholder een selvstændig lejlighed,  

 beregnes lejeværdien på grundlag af den senest forud for indkomstårets  

 begyndelse ansatte ejendomsværdi, reguleret efter vurderingslovens § 2 A.
 Stk. 2. Anvender den skattepligtige et andet indkomstår end kalenderåret  

 (forskudt indkomstår), beregnes lejeværdien på grundlag af den ejendomsværdi,  

 reguleret efter vurderingslovens § 2 A, der er ansat senest forud for det  

 kalenderår, som det forskudte indkomstår træder i stedet for.
 Stk. 3. Er der inden udgangen af indkomståret afholdt udgift på mere end  

 200.000 kr. til forbedring af grund eller bygninger eller opførelse af nye  

 bygninger, og indgår værdien af forbedringerne m.v. ikke i en ejendomsværdi,  

 der er ansat før indkomstårets begyndelse, forhøjes det i stk. 1 nævnte  

 beregningsgrundlag med 80 pct. af de afholdte udgifter.
 4. § 15 C og § 15 D ophæves.
§ 15 C.
For ejendomme, for hvilke der ikke inden indkomstårets begyndelse  

 var ansat nogen ejendomsværdi, herunder for grunden, opgøres  

 beregningsgrundlaget som 70 pct. af anskaffelsessummen.
Er der afholdt  

 udgifter som nævnt i § 15 B, stk. 3, forhøjes det i 1. pkt. nævnte  

 beregningsgrundlag med 80 pct. af udgifterne.
Ved opgørelse af  

 beregningsgrundlaget efter denne paragraf finder § 15 B, stk. 2, tilsvarende  

 anvendelse for skattepligtige, der anvender forskudt indkomstår.
§ 15 D.
For tofamilieshuse, for hvilke vurderingsrådet efter  

 vurderingslovens § 33, stk. 6, fordeler ejendomsværdien på ejendommens to  

 selvstændige lejligheder, opgøres beregningsgrundlaget som nævnt i §§ 15 B og  

 15 C.
Ved opgørelsen skal der dog kun tages hensyn til den del af  

 ejendomsværdien, der er henført til ejerens lejlighed.
 Stk. 2. Ved forhøjelse efter § 15 B, stk. 3, tages der alene hensyn til de  

 udgifter, der vedrører ejerens lejlighed, og ved anvendelse af § 15 C regnes  

 med anskaffelsessummen og eventuelle udgifter vedrørende ejerens lejlighed.
 5. § 15 E affattes således:
» § 15 E.
Lejeværdien for ejendommen beregnes som 2,5 pct. af  

 den del af det efter § 15 B opgjorte beregningsgrundlag, der ikke overstiger  

 et grundbeløb på 1.200.000 kr., og 7,5 pct. af resten.
Grundbeløbet reguleres  

 efter personskattelovens § 20.
Stk. 2. Endvidere beregnes for ejendommen en lejeværdi, hvor de i stk. 1  

 nævnte 2,5 pct. nedsættes til 1,2 pct.
Denne lejeværdi anvendes:
 1) Hvis den skattepligtige eller den med denne samlevende ægtefælle inden  

 udgangen af indkomståret er fyldt 67 år.
2) Hvis en efterlevende ægtefælle, der ikke opfylder aldersbetingelsen, og  

 som efter den anden ægtefælles død bliver boende i en ejendom, som har  

 tilhørt en af ægtefællerne, før dødsfaldet omfattedes af disse  

 beregningsregler på grund af den afdøde ægtefælles alder.
Dette gælder dog  

 ikke, såfremt den efterlevende ægtefælle har indgået nyt ægteskab inden  

 indkomstårets begyndelse.
Stk. 3. Hvis lejeværdien efter stk. 1 er steget med mere end 3.500 kr. i  

 forhold til helårslejeværdien for det forudgående indkomstår, nedsættes  

 lejeværdien med det overskydende beløb.
Nedsættelse kan dog højst ske til et  

 beløb svarende til lejeværdien for det forudgående indkomstår forhøjet med 20  

 pct.
Stk. 4. Hvis lejeværdien efter stk. 2 er steget med mere end 1.000 kr. i  

 forhold til helårslejeværdien for det forudgående indkomstår, nedsættes  

 lejeværdien med det overskydende beløb.
Nedsættelse kan dog højst ske til et  

 beløb svarende til lejeværdien for det forudgående indkomstår forhøjet med 20  

 pct. og nedsat med 2.500 kr.
 Stk. 5. Stk. 3 og 4 gælder kun, hvis ejendommen ved vurderingen pr. 1.  

 januar i året forud for indkomståret har været vurderet som helt eller delvis  

 benyttet til beboelse for ejeren.
 Stk. 6. Stk. 3 og 4 gælder ikke for ejerlejligheder, der i året forud for  

 indkomståret er frigjort for lejemål.
Stk. 7. Stk. 3 og 4 gælder ikke for ejendomme, hvor der i året forud for  

 indkomståret er foretaget ombygninger m.v., hvis forskelsværdien efter  

 vurderingslovens § 5, stk. 3, pr. 1. januar i indkomståret overstiger  

 forskelsværdien pr. 1. januar i ombygningsåret med mere end 100 pct.
Hvis der  

 ikke kan opgøres en forskelsværdi, træder ejerboligens ejendomsværdi i stedet  

 for forskelsværdien.
Ved opgørelsen af forskelsværdierne gælder § 15 B, stk.  

 7, for skattepligtige, der anvender et forskudt indkomstår.«.
§ 15 E.
For stuehuse med tilhørende grund og have til landbrugsejendomme  

 m.v., for hvilke vurderingsrådet efter vurderingslovens § 33, stk. 4,  

 fordeler ejendomsværdien og grundværdien på ejendommens stuehus m.v. og på  

 den øvrige ejendom, opgøres beregningsgrundlaget som nævnt i §§ 15 B og 15 C.  

 Ved opgørelsen skal der dog kun tages hensyn til den del af ejendomsværdien,  

 der er henført til stuehuset m.v.
 Stk. 2. Ved forhøjelse efter § 15 B, stk. 3, tages der alene hensyn til de  

 udgifter, der vedrører stuehuset m.v., og ved anvendelse af § 15 C regnes med  

 anskaffelsessummen og eventuelle udgifter vedrørende stuehuset m.v.
 6. § 15 F affattes således:
»§ 15 F.
Den lejeværdi, der beregnes for ejendommen efter § 15 E,  

 stk. 1, nedsættes efter reglerne i § 15 E, stk. 4, for skattepligtige, 1) der inden udgangen af indkomståret er fyldt 60 år, og som i henhold til  

 lov om social pension modtager eller får forskud på førtidspension eller  

 modtager invaliditetsydelse med bistands- eller plejetillæg, 2) der ved indkomstårets udgang modtager efterløn, jf. lov om  

 arbejdsformidling og arbejdsløshedsforsikring, eller 3) hvis ægtefælle opfylder betingelserne i nr. 1 eller 2, og ægtefællerne  

 er samlevende ved indkomstårets udgang.
Stk. 2. Stk. 1 gælder også for en efterlevende ægtefælle, som ikke  

 opfylder betingelserne i stk. 1, nr. 1 eller 2, hvis denne efter den anden  

 ægtefælles død bliver boende i en ejendom, som har tilhørt en af ægtefællerne  

 og før dødsfaldet omfattedes af disse regler på grund af den afdøde  

 ægtefælles forhold.
Bestemmelsen gælder dog ikke, såfremt den efterlevende  

 ægtefælle har indgået nyt ægteskab inden indkomstårets begyndelse.«.
§ 15 F.
For ejendomme, som indeholder een eller to selvstændige  

 lejligheder, og som i væsentligt omfang benyttes erhvervsmæssigt, således at  

 vurderingsrådet efter vurderingslovens § 33, stk. 5, fordeler ejendomsværdien  

 på den del, der tjener til bolig for ejeren, og på den øvrige del af  

 ejendommen, opgøres beregningsgrundlaget som nævnt i §§ 15 B og 15 C.
Ved  

 opgørelsen skal der dog kun tages hensyn til den del af ejendomsværdien, der  

 er henført til ejerens bolig.
 Stk. 2. Ved forhøjelse efter § 15 B, stk. 3, tages der alene hensyn til de  

 udgifter, der vedrører ejerens bolig, og ved anvendelse af § 15 C regnes med  

 anskaffelsessummen og eventuelle udgifter vedrørende ejerens bolig.
 7. § 15 G affattes således:
» § 15 G.
Har ejendommen ikke været i den skattepligtiges  

 besiddelse og til rådighed i hele det pågældende indkomstår, nedsættes den  

 beregnede lejeværdi forholdsmæssigt.
 Stk. 2. Ved anvendelsen af stk. 1 anses indkomståret at udgøre 360 dage  

 med 30 dage i hver kalendermåned.«.
§ 15 G.
Lejeværdien beregnes som 2,5 pct. af den del af det efter §§ 15  

 B-15 F opgjorte beregningsgrundlag, der ikke overstiger et grundbeløb på  

 1.200.000 kr., og 7,5 pct. af resten.
Grundbeløbet reguleres efter  

 personskattelovens § 20.
Stk. 2. Er den skattepligtige eller den med denne samlevende ægtefælle  

 inden udgangen af kalenderåret fyldt 67 år, nedsættes de i stk. 1 nævnte 2,5  

 pct. til 1,2 pct.
Det samme gælder for en efterlevende ægtefælle, som ikke  

 opfylder aldersbetingelsen, hvis denne efter den anden ægtefælles død bliver  

 boende i en ejendom, som har tilhørt en af ægtefællerne og før dødsfaldet  

 omfattedes af disse beregningsregler på grund af den afdøde ægtefælles alder.  

 Bestemmelsen i 2. pkt. gælder dog ikke, såfremt den efterlevende ægtefælle  

 har indgået nyt ægteskab inden kalenderårets begyndelse.
Stk. 3. Hvis lejeværdien for skattepligtige omfattet af stk. 1 er steget  

 med mere end 3.500 kr. i forhold til lejeværdien for det forudgående  

 indkomstår, nedsættes lejeværdien med det overskydende beløb.
Nedsættelse kan  

 dog højst ske til et beløb svarende til lejeværdien for det forudgående  

 indkomstår forhøjet med 20 pct.
Stk. 4. Hvis lejeværdien for skattepligtige omfattet af stk. 2 er steget  

 med mere end 1.000 kr. i forhold til lejeværdien for det forudgående  

 indkomstår, nedsættes lejeværdien med det overskydende beløb.
Nedsættelse kan  

 dog højst ske til et beløb svarende til lejeværdien for det forudgående  

 indkomstår forhøjet med 20 pct. og nedsat med 2.500 kr.
Stk. 5. Stk. 4 finder tilsvarende anvendelse for skattepligtige, 1) der inden udgangen af kalenderåret er fyldt 60 år, og som modtager  

 eller får forskud på førtidspension eller modtager invaliditetsydelse med  

 bistands- eller plejetillæg, jf. lov om social pension, 2) der modtager efterløn, jf. lov om arbejdsformidling og  

 arbejdsløshedsforsikring, 3) hvis samlevende ægtefælle opfylder betingelserne i 1) eller 2). Det  

 samme gælder efterlevende ægtefæller, der opfylder de i stk. 2, 2. og 3.  

 pkt., nævnte betingelser.
 Stk. 6. Skatteministeren kan fastsætte nærmere regler om beregningen af  

 den lejeværdi for indkomståret og for det forudgående indkomstår, der skal  

 lægges til grund efter stk. 3 og 4, for følgende ejendomme:
 1) Ejendomme, hvis beregningsgrundlag skal opgøres efter § 15 B, stk. 3,  

 eller § 15 C.
 2) Ejendomme, for hvilke lejeværdien nedsættes eller forhøjes efter § 15  

 H.
 3) Ejendomme, som den skattepligtige ikke har ejet i hele indkomståret og  

 hele det forudgående indkomstår, eller som ikke i hele denne periode har  

 tjent til bolig for den skattepligtige.
 8. § 15 H affattes således:
» § 15 H.
For skattepligtige, der har erhvervet ejendommen den  

 1. januar 1990 eller senere, danner den for indkomståret 1990 beregnede  

 helårslejeværdi efter § 15 E, stk. 1 eller 2, udgangspunkt for den årlige  

 stigning i lejeværdien efter § 15 E, stk. 3 eller 4.
 Stk. 2. For skattepligtige, der har erhvervet ejendommen inden 1. januar  

 1990, danner den for indkomståret 1989 opgjorte helårslejeværdi udgangspunkt  

 for den årlige stigning i lejeværdien efter § 15 E, stk. 3 eller 4.
 Stk. 3. Hvis lejeværdien, beregnet med udgangspunkt i stk. 2, for et  

 indkomstår er højere end den lejeværdi, der beregnes for ejendommen med  

 udgangspunkt i stk. 1, anvendes den lejeværdi, der er beregnet med  

 udgangspunkt i stk. 1 for det pågældende og senere indkomstår.
 Stk. 4. Stk. 2 og 3 gælder kun for ejendomme, der ved udgangen af  

 indkomståret 1989 helt eller delvis har tjent til bolig for ejeren.«.
§ 15 H.
Den efter § 15 G beregnede lejeværdi nedsættes eller forhøjes  

 forholdsmæssigt, hvis ejendommen i indkomståret har tjent til bolig for  

 ejeren i et andet omfang end forudsat ved den vurdering m.v. eller  

 vurderingsfordeling, der efter §§ 15 B-15 F danner grundlag for  

 lejeværdiberegningen.
Der bortses dog fra uvæsentlige afvigelser.
 9. I § 15 I ændres » § 15 G« til: » §§ 15  

 B-15 H«.
§ 15 I. §§ 15 A-15 H gælder også, hvor en ejendom tjener til bolig for en  

 skattepligtig, der ejer ejendommen i sameje med andre.
Påhviler det  

 imidlertid den skattepligtige at betale en leje til medejere, skal den  

 beregnede lejeværdi nedsættes med lejen.
Lejeværdien efter § 15 G skal dog  

 mindst udgøre en så stor del af hele den beregnede lejeværdi, som svarer til  

 den skattepligtiges andel af ejendommen.
 10. § 15 J, stk. 2 og 3, affattes således:
 » Stk. 2. For enfamilieshuse, for stuehuse som nævnt i § 15 B,  

 stk. 3, for ejerboliger til skovbrugsejendomme som nævnt i § 15 B, stk. 4,  

 samt for ejendomme som nævnt i § 15 B, stk. 5, er standardfradraget 1 pct. af  

 det beregningsgrundlag, der benyttes ved beregningen af lejeværdien for det  

 pågældende år, jf. dog stk. 4.
 Stk. 3. For ejendomme med to selvstændige lejligheder er standardfradraget  

 1 pct. af den ejendomsværdi, der er ansat pr. 1. januar i indkomståret, jf.  

 dog stk. 4.«.
§ 15 J. - - - Stk. 2. For enfamilieshuse og for stuehuse som nævnt i § 15 E er fradraget  

 1 pct. af det beregningsgrundlag, der benyttes ved beregningen af lejeværdien  

 for det pågældende år, jf. dog stk. 4.
Stk. 3. For ejendomme med to selvstændige lejligheder er standardfradraget  

 1 pct. af den senest forud for indkomstårets begyndelse ansatte  

 ejendomsværdi, reguleret efter vurderingslovens § 2 A, jf. dog stk. 4. Er der  

 inden udgangen af indkomståret afholdt udgifter på mere end 200.000 kr. til  

 forbedring af grund eller bygninger eller opførelse af nye bygninger, og  

 indgår værdien af forbedringerne m.v. ikke i en ejendomsværdi, der er ansat  

 før indkomstårets begyndelse, forhøjes det i 1. pkt. nævnte  

 beregningsgrundlag med 80 pct. af de afholdte udgifter.
Var der ikke inden  

 indkomstårets begyndelse ansat nogen ejendomsværdi for ejendommen, herunder  

 for grunden, beregnes fradraget som 1 pct. af et beløb svarende til 70 pct.  

 af anskaffelsessummen og 80 pct. af eventuelt afholdte udgifter.
Stk. 4-6. - - - 11. I § 15 K, stk. 2, ændres » § 15 F« til: »  

§ 15 B, stk. 5,».
§ 15 K. - - - Stk. 2. For ejendomme som nævnt i § 15 F foretages fradrag for de faktiske  

 driftsudgifter, der kan henføres til den del af ejendommen, der benyttes  

 erhvervsmæssigt.
 12. § 15 L, stk. 2, ophæves:
§ 15 L. - - - Stk. 2. De ejendomme, der er omfattet af § 15 B, stk. 3 og § 15 J, stk. 3,  

 2. pkt., skal ved formueopgørelsen medregnes til den senest forud for  

 indkomstårets udløb ansatte ejendomsværdi, reguleret efter vurderingslovens §  

 2 A, med tillæg af 80 pct. af de afholdte udgifter.
De ejendomme, der er  

 omfattet af § 15 C og 15 J, stk. 3, 3. pkt., skal medregnes med 70 pct. af  

 anskaffelsessummen og med tillæg af 80 pct. af eventuelle udgifter som nævnt  

 i § 15 B, stk. 3, og § 15 J, stk. 3, 2. pkt.
§ 2 I lov om vurdering af landets faste ejendomme (vurderingsloven), jf.  

 lovbekendtgørelse nr. 437 af 14. august 1984, som ændret ved lov nr. 197 af  

 29. marts 1989, foretages følgende ændringer:
 1. I § 2, stk. 2, indsættes efter nr. 10:
»11) af ejerlejligheder, der helt eller delvis anvendes til beboelse,  

 når de frigøres for lejemål, og genudlejning ikke finder sted, 12) af ejendomme, hvis benyttelse er ændret i forhold til den benyttelse,  

 som ejendommen senest er henført til, jf. § 33, stk. 1, 13) af ejendomme, der bliver omfattet af § 33, stk. 4-7, 14) af ejendomme, hvor ejerboligens areal er ændret med mindst 25 pct. af  

 ejerboligens hidtidige areal,».
 Nr. 11 bliver herefter nr. 15.
 2. I § 2, stk. 3, og § 2, stk. 5, ændres »nr. 11«  

 til: »nr. 11-15«.
 § 2. I tiden mellem de almindelige vurderinger skal der hvert år finde en  

 »årsomvurdering« sted.
Stk. 2. Ved årsomvurderingerne foretages der vurdering 1) af ejendomme, med hensyn til hvilke der er afholdt bekostninger til  

 forbedringer af grunden eller bygninger eller til nybygninger, når  

 bekostningen (heri medregnet værdien af ejers eget arbejde og egne  

 materialer) udgør mindst 5 pct. af den hidtidige ejendomsværdi og mindst  

 25.000 kr., 2) af ejendomme, fra hvilke der er afhændet, eller til hvilke der er lagt  

 et særskilt matrikuleret areal, når erhvervelsesdokumentet er blevet tinglyst  

 som adkomst, 3) af ejendomme, ved hvilke der uden forandring af matrikelbetegnelsen er  

 sket arealændring som følge af omdeling eller skelforandring, for så vidt  

 ændringen har påviselig virkning på ejendomsværdien eller grundværdien, 4) af ejendomme, hvorfra der siden ejendommens sidste vurdering er udskilt  

 et areal, når dette er blevet ansat ved en vurdering i henhold til § 4, stk.  

 1, eller når arealet ved årsomvurderingen i overensstemmelse med reglerne i §  

 8, stk. 3, skal vurderes som en selvstændig ejendom, 5) af ejendomme, fra hvilke der er eksproprieret areal, eller til hvilke  

 der er lagt eksproprieret areal, for så vidt arealændringen har påviselig  

 indvirkning på ejendomsværdien eller grundværdien, samt af ejendomme, der er  

 omfattet af en foreløbig kendelse i henhold til lov om jordfordeling mellem  

 landejendomme, 6) af ejendomme, for hvilke ejendomsværdien eller grundværdien må antages  

 at være steget som følge af offentlige foranstaltninger såsom anlæg af  

 jernbaner, offentlige gader, pladser, samt af ejendomme, der, uden at være  

 omfattet af § 4 A, overføres fra landzone til byzone eller sommerhusområde,  

 fra sommerhusområde til byzone, eller for hvilke der er meddelt dispensation  

 til udstykning eller bebyggelse i landzone, 7) af ejendomme, der har lidt væsentlig skade ved brand, storm el.lign.,  

 eller hvis forskelsværdi må antages at være gået væsentligt ned som følge af  

 nedrivning af bygninger, 8) af ejendomme, der på grund af offentlige foranstaltninger er undergået  

 værdiforringelse, og der ved forlig med eller kendelse af vedkommende  

 myndighed er tillagt ejeren erstatning herfor, samt af ejendomme, der  

 overføres fra byzone eller sommerhusområde til landzone, 9) af nye ejendomme, herunder ejendomme, som er opstået ved opfyldning,  

 ved en ejendoms opdeling i ejerlejligheder eller ved opførelse af bygning på  

 lejet grund, 10) af ejendomme, som ejeren eller den bruger, hvem det ifølge  

 lovgivningen påhviler at udrede skatterne af ejendommen, begærer optaget til  

 omvurdering, 11) når forandringer med hensyn til en ejendom ifølge nærværende lovs  

 bestemmelser nødvendiggør en ny ansættelse.
 Stk. 3. I de i stk. 2, nr. 1-9 og nr. 11 omhandlede tilfælde skal  

 omvurderingsgrunden være indtrådt siden ejendommens sidste vurdering ved en  

 almindelig vurdering, en årsomvurdering eller en vurdering i henhold til § 4  

 eller § 4 A.
Stk. 4. I de i stk. 2, nr. 10, nævnte tilfælde skal begæring om  

 omvurdering være indgivet inden 1. januar i det pågældende år (jf. § 3).  

 Såfremt der for ejendommen skal indgives vurderingsskema, jf. § 38, stk. 1,  

 er foretagelsen af vurderingen betinget af, at skema indgives inden en af  

 vurderingsrådet fastsat frist.
Udgifterne ved omvurderingen afholdes af den,  

 der har begæret omvurderingen.
Ansættes ejendomsværdien eller grundværdien  

 mindst 10 pct. lavere end ved nærmeste forudgående vurdering, afholdes  

 udgifterne dog af det offentlige.
 Stk. 5. Offentlige myndigheder skal efter bestemmelse af ministeren for  

 skatter og afgifter være pligtige til uden betaling at meddele  

 vurderingsmyndighederne oplysninger til brug ved afgørelsen af, om  

 omvurdering i henhold til stk. 2, nr. 1-9 og nr. 11 skal finde sted.
 3. § 33, stk. 7, affattes således:
»Stk. 7. For skovbrugsejendomme foretages i forbindelse med  

 vurderingen fordeling af ejendomsværdien på den del, der tjener til bolig for  

 ejeren, og på den øvrige ejendom.
For skovbrugsejendomme, som omfatter mindst  

 25 ha skov, og som ejes af andre end stat og kommune, foretages desuden en  

 fordeling af ejendomsværdien på den del af ejendommen, der benyttes til skov,  

 og på den øvrige del af ejendommen.«.
 § 33. I forbindelse med vurderingen træffer vurderingsrådet bestemmelse  

 om, hvorvidt en ejendom helt eller delvis må anses for benyttet til landbrug,  

 gartneri, planteskole eller frugtplantage, eller til hvilken benyttelse  

 ejendommen i øvrigt henføres.
 Stk. 2. Vurderingsrådet foretager de fordelinger af ejendomsværdi,  

 grundværdi, eventuelt fradrag i grundværdien for forbedringer og eventuelt  

 differencebeløb, som i øvrigt er fornødne til gennemførelsen af bestemmelser  

 i loven om beskatning til kommunerne af faste ejendomme, loven om lån til  

 betaling af ejendomsskatter, loven om ejendomsskyld til staten og loven om  

 frigørelsesafgift m.v. af fast ejendom.
 Stk. 3. Er en ejendom delvis jordrentepligtig, foretager vurderingsrådet  

 fordeling af grundværdien og eventuelt fradrag i grundværdien for  

 forbedringer på det jordrentepligtige areal og den øvrige del af arealet.
 Stk. 4. I forbindelse med vurderingen af ejendomme, der er omfattet af  

 stk. 1, foretager vurderingsrådet en fordeling af ejendomsværdien og  

 grundværdien på henholdsvis stuehuset med tilhørende grund og have og på den  

 øvrige ejendom.
 Stk. 5. For ejendomme, som indeholder een eller to selvstændige  

 lejligheder, og som, uden at være omfattet af stk. 4, både tjener til bolig  

 for ejeren og benyttes erhvervsmæssigt i væsentligt omfang, foretager  

 vurderingsrådet fordeling af ejendomsværdien på den del, der tjener til bolig  

 for ejeren, og på den øvrige ejendom.
 Stk. 6. For ejendomme, som indeholder to selvstændige lejligheder, og som  

 tjener til bolig for ejeren uden at være omfattet af stk. 4 eller 5,  

 foretager vurderingsrådet fordeling af ejendomsværdien på de to selvstændige  

 lejligheder.
 Stk. 7. For ejendomme, som omfatter mindst 25 ha skov, og som ejes af  

 andre end stat og kommune, foretager vurderingsrådet i forbindelse med  

 vurderingen en fordeling af ejendomsværdien på den del af ejendommen, der  

 benyttes til skov, og på den øvrige del af ejendommen.
 Stk. 8. Fordeling af grundværdien og fradraget i samme eller af  

 ejendomsværdien foretages af vurderingsrådet i alle andre tilfælde, hvor  

 lovgivningen forudsætter en sådan fordeling (f.eks. hvor brugeren af en del  

 af en ejendom ifølge lovgivningen skal udrede skatterne af den pågældende del  

 af ejendommen), og der inden vurderingen er fremsat begæring herom under  

 meddelelse af de fornødne oplysninger.
 4. § 33 A ophæves.
§ 33 A.
Ejeren kan begære, at vurderingsrådet træffer fornyet afgørelse om  

 ejendommens benyttelse, jf. § 33, stk. 1, såfremt han godtgør, at ejendommens  

 benyttelse er ændret i forhold til den benyttelse, ejendommen blev henført  

 til ved den seneste vurdering.
Begæring skal være indgivet senest den 31.  

 december for at få virkning for årsreguleringen pr. 1. januar i det følgende  

 år.
 5. I § 42, stk. 1, 1. pkt., udgår »og § 33 A«.
 6. § 42, stk. 2, 3. pkt., ophæves.
§ 42. Klager over vurderingsrådenes ansættelser samt over vurderingsrådets  

 afgørelser og fordelinger i medfør af § 33 og § 33 A indgives af ejerne til  

 skyldrådet.
De reguleringsfaktorer, som er fastsat af ligningsrådet i medfør  

 af § 2 A, kan ikke påklages.
Er vurderingen foretaget efter begæring af en  

 anden end ejeren, kan klage desuden indgives af den, der har begæret  

 vurderingen; i de i § 8, stk. 3, 3. punktum, omhandlede tilfælde kan hver af  

 parterne i salget påklage ansættelsen m. v.
En ejer kan også påklage  

 ansættelsen m.v. af andres ejendom, når ejeren har en retlig og økonomisk  

 interesse heri.
Ansættelsen m.v. af en ejendom kan endvidere påklages af den  

 bruger, der ifølge lov eller kontrakt er forpligtet til at udrede skatterne  

 af ejendommen.
Stk. 2. Ved de almindelige vurderinger og årsomvurderingerne skal klage  

 være indgivet senest den 15. oktober i vurderingsåret.
Ved de i medfør af §§  

 4 og 4 A foretagne vurderinger er klagefristen 4 uger fra datoen for  

 meddelelsen om resultatet af vurderingen.
Ved vurderingsrådets afgørelse i  

 medfør af § 33 A er klagefristen 4 uger fra datoen for meddelelsen om  

 afgørelsen.
