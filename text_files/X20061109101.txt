Medarbejderaktieordninger  opgørelse af  

 årslønnen Spørgsmål Svar Beskrivelse af de faktiske forhold A A/S er et  

 børsnoteret selskab.
A A/S ønsker på  

 koncernniveau at anvende alternativ aflønning i videst mulige forstand.
Denne  

 anmodning om bindende svar vedrører LL §  

 7 A, stk. 1, nr. 1 og 3, og § 7 H.
A A/S og datterselskaberne  

 har planer om, at man vil lave en aktieaflønningsaftale til ca. 20 personer  

 på  

 koncernniveau, hvor fordelen er omfattet af LL § 7 H og generelt på  

 koncernniveau en medarbejderobligationsordning, jf.
LL §  

 7 A, stk. 1, nr. 3.
 Forinden dette  

 iværksættes, ønsker man at få afklaret navnlig, hvordan den økonomiske ramme  

 på  

 10 % af årslønnen i § 7 H, stk. 2, nr. 2, litra a og LL §  

 7 A, stk. 1, nr. 1 og 3, skal opgøres.
Aflønning i A  

 A/S på koncernniveau sker i to led.
Der er dels tale om en fast aflønning og  

 dels en variabel aflønning, der er resultatafhængig.
 Tre af de  

 ledende medarbejdere ønskes omfattet af den nye aktielønsordning.
For så vidt  

 angår ET er denne ansat i datterselskabet B A/S, og der forventes her en fast  

 årsløn på 900.000 kr.
Der er herudover aftalt en bonusordning.
For så vidt  

 angår BA er denne ansat i A A/S.
Dennes faste årsløn er aftalt til 1.500.000  

 kr.
BA har aftalt en fast og variabel løndel.
For så vidt angår CJ er han  

 ansat  

 i C A/S, der også er et 100 % ejet datterselskab under A A/S.
Dennes faste  

 årsløn er på 1.080.000 kr.
Der er også herudover aftalt en bonusordning.
Der er typisk  

 tale om en 70/30-ordning, hvor 30 % af lønnen er variabel.
Jo bedre  

 indtjening,  

 der opnås, jo større mulighed er der for at opnå en merindtjening.
Resultatlønnen  

 opgøres ved udgangen af hvert kvartal og udbetales herefter sammen med den  

 førstkommende  

 månedsløn, efter at bestyrelsen har godkendt resultatet.
I relation til 2006  

 vil man således få udbetalt 3/4 af resultatlønnen i 2006, mens 1/4 eller  

 sidste  

 kvartal af 2006 først kan udbetales i 2007.
 Det, der ønskes  

 afdækket ved spørgsmål 1 og 2 ved denne anmodning om bindende svar, er,  

 hvorvidt  

 man kan lave et estimat på den variable del af lønnen, f.eks. i januar 2006  

 og  

 lave en helårsomregning af lønnen og herefter tildele aktier i henhold til LL  

 §  

 7 H ud fra den herefter beregnede løn.
 For så vidt angår  

 de tre ansatte, kan oplyses, at den indberettede løndel for 2005 og den  

 forventede  

 lønindtjening for 2006 er som følger:
Løn 2005 Forventet løn 2006 ET 1.138.262 1.440.000 BA 1.120.240 1.500.000 CJ 2.660.495 2.180.000 Med det stillede  

 spørgsmål 1 ønskes der en stillingtagen til, om man i forbindelse med måling  

 af  

 10 % kan tage udgangspunkt i den target-løn, som man forventer kan opnås  

 på det tidspunkt, hvor man opstarter året eller i løbet af året, når man skal  

 beregne rammen efter LL § 7 H, stk. 2, nr. 2, litra a, og LL §  

 7 A, stk. 1, nr. 1 og 3.
 Vedrørende  

 spørgsmål 2 ønskes der en stillingtagen til, hvordan kontraktsforholdet  

 rubriceres, hvis man kan beregne 10 % grænsen i forhold til target-løn, men  

 target-løn ikke opnås på grund af udefra kommende omstændigheder.
Spørgers eventuelle opfattelse ifølge anmodning og bemærkninger til  

 sagsfremstilling Vedrørende  

 spørgsmål 1.
 Det gøres  

 gældende, at dette spørgsmål skal besvares med et "ja".
 LL § 7 H, stk.  

 2, nr. 2, litra a, og LL §  

 7 A, stk. 1, nr. 1  

 og nr. 3, angiver, at den ansatte i samme år kan modtage aktie- og købe- og  

 tegningsretter, hvor værdien af de modtagne aktier m.v. ikke overstiger 10 %  

 af  

 den ansattes årsløn.
Spørgsmålet er  

 herefter, hvad der forstås ved årsløn.
LL § 7 H blev indsat ved lov nr. 394  

 af  

 28. maj 2003 - lovforslag L 67. Bemærkningerne i det pågældende lovforslag  

 bidrager ikke til afklaring af, hvad der forstås ved begrebet årsløn.
I  

 bemærkningerne er der alene anført følgende:
"Ved årsløn  

 forstås løn, der modtages fra arbejdsgiverselskabet eller et selskab, der er  

 koncernforbundet hermed, jf.
KGL § 4, stk. 2. Årslønnen skal opgøres efter  

 objektive kriterier, der sikrer en realistisk opgørelse af lønnen for det år,  

 hvori ordningen udbydes. Årslønnen er indkomstskattepligtig løn tillagt  

 værdien  

 af eventuelle indkomstskattepligtige personalegoder og eventuelt selskabets  

 pensionsbidrag." Forarbejderne  

 angiver således, at det afgørende alene er, at årslønnen kan opgøres efter  

 såkaldte  

 objektiver kriterier.
Der foreligger ikke i relation til LL § 7 H yderligere  

 bidrag, der kan medvirke til at afgøre, hvorvidt man kan indregne en variable  

 løndel ved opgørelse af årslønnen.
 LL §  

 7 A, stk. 1, nr. 1, har en lignende formulering, idet man  

 her kan få værdier, der ikke overstiger "10 % pr. år af den ansattes  

 løn". Denne bestemmelse er noget ældre, og de bidrag, der er til denne,  

 kan muligvis anvendes i relation til LL § 7 H.
 I praksis er det  

 således blevet godkendt, at en årsløn kan opgøres som 12 x lønnen i den  

 måned,  

 hvor beslutningen om en ordning er blevet godkendt, jf.  


  

 SKM2001.3.LR  


.
 Det er endvidere  

 godkendt, at årslønnen kan fremfindes ved omregning af årets til dato  

 optjente  

 bruttoindkomst til helårsindkomst, jf.  


  

 SKM2001.4.LR  


.
I relation til  

 den incitaments-aflønning, man har i A A/S, herunder på koncernniveau, gøres  

 det derfor gældende, at man godt kan indregne den forventede variable del i  

 beregningen af grænsen på 10 %. Afgørende er om man f.eks. på baggrund af den  

 periode, der er forløbet siden 1. januar frem til tildelingstidspunktet, kan  

 beregne sig til en samlet lønsum.
Sker beregningen f.eks. i januar måned, kan  

 man tage afsæt i den indtjening, der er foretaget i sidste kvartal året før.  

 Dette giver en variabel del, som kan ganges op og kan omregnes til  

 helårsindkomst. Årslønnen kan med andre ord opgøres realistisk.
Det gøres derfor  

 gældende, at årslønnen i relation til A A/S's incitaments-aflønning opgøres  

 efter tilstrækkelige objektive kriterier, der sikrer en realistisk opgørelse  

 af  

 lønnen.
Det gøres derfor gældende, at det første spørgsmål skal besvares med  

 et  

 ja.
 Vedrørende  

 spørgsmål 2.
 Det gøres  

 gældende, at dette spørgsmål skal besvares med et nej.
Ved at anvende  

 de beregningsmetoder, der er stipuleret, er der tale om en forventet  

 aflønning.  

 Som udgangspunkt er virksomhedens drift stabil og uden de helt store udsving.  

 Man kan dog naturligvis ikke sikre sig i mod ekstraordinære omstændigheder,  

 der  

 kan medføre og bevirke, at der ikke er grundlag for at beregne en bonus med  

 den  

 konsekvens, at aflønningen for det pågældende år ikke når det forventede  

 niveau.
Spørgsmålet er herefter, hvordan dette får indflydelse på anvendelsen  

 af LL § 7 H og LL §  

 7 A.
Det er spørgers  

 opfattelse, at dette ikke får indflydelse på LL § 7 H og LL §  

 7 A.
I det omfang man på det tidspunkt aftalen indgås med  

 tilstrækkelig sikkerhed kunne opgøre den samlede årsløn efter de  

 retningslinjer, der er redegjort for i relation til spørgsmål 1 og den  

 incitaments-aflønning, som A A/S vedrører, jf. bilag 4 og 5, er kriterierne i  

 LL § 7 H og LL §  

 7 A  

 opfyldt.
 Såfremt man  

 efterfølgende mod forventning måtte konstatere, at disse rammer ikke kan  

 opfyldes,  

 får det derfor ikke konsekvenser for en anvendelse af LL § 7 H og LL §  

 7 A, da dette er efterfølgende omstændigheder.
 Det gøres derfor  

 gældende, at dette spørgsmål skal besvares med et nej.
SKATs indstilling og begrundelse Ad spørgsmål 1.
 Det fremgår af  

 ligningslovens §  

 7 A, at der kan udloddes  

 aktier og obligationer til en værdi, der ikke overstiger 10 pct. af den  

 ansattes årsløn, og det følger ligeledes af § 7 H, at en ansat kan modtager  

 aktier, købe- og tegningsretter, hvor værdien af det modtagne ikke overstiger  

 10 pct. af den ansattes årsløn.
 Det angives  

 imidlertid ikke i bestemmelserne, hvordan årslønnen skal opgøres.
 Det er SKATs  

 opfattelse, at medarbejderes årsløn skal opgøres efter de samme  

 retningslinjer  

 i relation til ligningslovens §  

 7 A  

 og § 7 H.
 Efter praksis  

 skal beregningen af årslønnen foretages ud fra objektive kriterier, der  

 sikrer  

 en realistisk opgørelse af lønnen for det år, hvori  

 medarbejderaktie-/obligationsordningen tilbydes.
 Ligningsrådet  

 har, som også anført af repræsentanten, godkendt forskellige modeller til  

 beregning  

 af årslønnen, eksempelvis har man accepteret en årsløn opgjort som 12 gange  

 lønnen i den måned, hvori beslutning om tildeling blev truffet og en  

 omregning  

 af årets til dato optjente løn omregnet til helårsindkomst er tillige  

 godkendt.
 I en situation  

 som den foreliggende, hvor medarbejderens løn udgør en fast og en ikke  

 uvæsentlig  

 variabel del, er der efter SKATs opfattelse ikke tvivl om, at den variable  

 del  

 skal medregnes til medarbejderens årsløn for at sikre en realistisk opgørelse  

 heraf.
 Repræsentanten  

 oplyser, at beregningen af de nævnte medarbejderes årsløn tager afsæt i de  

 respektive arbejdsgiverselskabers budgetter for 2006. På baggrund af de  

 budgetterede forventninger beregnes den forventede variable løn.  

 Repræsentanten  

 har endvidere oplyst til SKAT, at medarbejderne i 2005 nåede de opstillede  

 mål.
Det er SKATs  

 opfattelse, at A A/S ved udarbejdelsen af budgettet har forsøgt at foretage  

 en  

 realistisk beregning af medarbejdernes årsløn.
Det er således SKATs  

 vurdering,  

 at A A/S ved beregningen af rammen på 10 pct. i LL §  

 7 A  

 og § 7 H kan tage udgangspunkt i budgettet over den  

 forventede samlede løn.
 SKAT indstiller,  

 at der svares ja til spørgsmål 1.
 Ad spørgsmål 2.
 Det fremgår af  

 Ligningsvejledningen 2006-3; Almindelig del, afsnit  


  

 A.B.1.15  


  

 samt af bemærkningerne til ligningslovens § 7 H, at konsekvensen af, at  

 grænsen  

 på de 10 pct. overskrides, er, at tildelte aktier m.v. op til de 10 pct.  

 omfattes af den foreslåede § 7 H, såfremt de øvrige betingelser er opfyldt,  

 mens den overskydende del vil blive omfattet af reglen om beskatning på  

 retserhvervelsestidspunktet med en eventuel modsvarende fradragsret for  

 selskabet for denne del efter reglerne i statsskattelovens § 6, litra a,  

 eller  

 af reglen om beskatning på udnyttelsestidspunktet, såfremt betingelserne  

 herfor  

 er opfyldt.
Såfremt en  

 medarbejderaktieordning er gennemført, og det viser sig, at ikke alle  

 betingelser i LL §  

 7 A  

 er opfyldt, foretager  

 Told- og Skatteforvaltningen en konkret vurdering af, hvorvidt der indtræder  

 skattepligt for alle deltagende medarbejdere, for den del af tildelingen, der  

 ikke kunne have været tildelt efter LL §  

 7 A, eller hvorvidt der er adgang til rettelse/ skal  

 søges omgørelse, jf.
Ligningsvejledningen 2006-3, Almindelig del, afsnit  


  

 A.B.1.10  


.
Ligningsrådet  

 har truffet afgørelse om, at såfremt der ved en fejl tildeles en enkelt  

 medarbejder mere end 10 pct. af hans årsløn, vil der som udgangspunkt være  

 adgang til at rette fejlen.
Såfremt denne ikke rettes, vil medarbejderen  

 blive  

 skattepligtig af det overskydende beløb, jf.  


  

 SKM2001.579.LR  


.  

 I afgørelsen udtaler Ligningsrådet, at såfremt der er tale om omgåelse eller  

 ordningen  

 mister sin generelle karakter, vil hele ordningen falde, således at alle  

 medarbejdere  

 bliver skattepligtige af de tildelte aktier.
I en situation  

 som den foreliggende, hvor medarbejdernes årsløn ikke kan opgøres præcist ved  

 tildelingen, men hvor A A/S har forsøgt at foretage en realistisk beregning  

 heraf, er det SKATs vurdering, at en overskridelse af grænsen på 10 pct. i LL  

 §  

 7 A  

 ikke kan  

 betegnes som en omgåelse af betingelserne i LL §  

 7 A.
Der er i det tilfælde tale om en undskyldelig  

 overskridelse af grænsen på de 10 pct.
 SKAT indstiller  

 som følge af ovenstående, at der svares nej til spørgsmål 2, idet en  

 overskridelse  

 af grænsen på 10 pct. i LL §  

 7 A  

 og LL § 7 H,  

 ikke får den konsekvens, at bestemmelserne ikke kan anvendes på de beskrevne  

 aktielønsordninger.
Skatterådets afgørelse og begrundelse Skatterådet tiltræder  

 SKATs indstilling.
