Bekendtgørelse om  

 stikprøvekontrol af velfærd for landbrugsdyr og heste, som ikke holdes med  

 henblik på landbrugsmæssige formål I medfør af § 4 a, stk. 1, og § 24 a,  

 stk. 1,  

 i dyreværnsloven, jf.  

 lov nr. 386 af 6. juni 1991, som ændret ved lov nr. 183 af 14. april 1993,  

 lov  

 nr. 80 af 9. februar 1999 og ved lov nr. 384 af 28. maj 2003, § 15 i lov  

 nr. 336 af 16. maj 2001 om hold af slagtekyllinger og efter forhandling med  

 fødevareministeren og de organisationer, der efter justitsministerens skøn  

 særligt berøres af reglerne, fastsættes:
§ 1.  

  

 Fødevareregionerne  

 skal hvert år foretage en stikprøvebaseret fysisk kontrol (stikprøvekontrol)  

 af  

 mindst 5 procent af alle besætninger med mindst 10 landbrugsdyr eller heste,  

 som ikke holdes med henblik på landbrugsmæssige formål.
Stikprøvekontrollen  

 kan  

 være risikobaseret.
 Stk. 2.  

  

 Ved  

 landbrugsdyr forstås hvirveldyr  bortset fra fisk, reptiler og padder  

  som  

 holdes med henblik på produktion af fødevarer, uld, skind eller pels eller  

 med  

 henblik på andre landbrugsmæssige formål.
 § 2.  

  

 Kontrollen  

 skal foretages af en embedsdyrlæge med særlig indsigt i dyrevelfærd.  

 Kontrollen  

 kan gennemføres i forbindelse med udførelse af anden kontrol i medfør af  

 anden  

 lovgivning.
 Stk. 2.  

  

 Ved  

 embedsdyrlæge forstås ansatte dyrlæger i fødevareregionerne og i  

 Fødevaredirektoratet og privatpraktiserende dyrlæger, der af  

 Fødevaredirektoratet er bemyndiget hertil, som foretager kontrol i medfør af  

 denne bekendtgørelse.
 § 3.  

  

 Fødevaredirektoratet  

 koordinerer udførelsen og indberetningen af stikprøvekontrollen i  

 fødevareregionerne.
 § 4.  

  

 Ved  

 udførelse af stikprøvekontrollen i besætninger med landbrugsdyr eller heste,  

 som ikke holdes med henblik på landbrugsmæssige formål, skal embedsdyrlægen  

 påse, at reglerne i dyreværnsloven og forskrifter, der udfærdiges med hjemmel  

 i dyreværnsloven, er overholdt, herunder reglerne i bekendtgørelse om  

 halekupering og kastration af dyr, bekendtgørelse om afhorning af dyr,  

 bekendtgørelse om slagtning og aflivning af dyr, bekendtgørelse om forbud mod  

 brug af visse aggregater, halsbånd mv. til dyr og bekendtgørelse om  

 øremærkning  

 af dyr.
 § 5.  

  

 Embedsdyrlægen  

 skal herudover ved udførelse af stikprøvekontrollen i besætninger med  

 landbrugsdyr påse, at reglerne i bekendtgørelse om mindstekrav til  

 beskyttelse  

 af landbrugsdyr er overholdt.
 § 6.  

  

 Endelig  

 skal embedsdyrlægen ved udførelse af stikprøvekontrollen i besætninger med  

 landbrugsdyr eller heste, som ikke holdes med henblik på landbrugsmæssige  

 formål,  

 påse, at love eller forskrifter,  

 som særskilt beskytter de enkelte dyrearters velfærd, er overholdt.
 § 7.  

  

 Fødevareregionerne  

 orienterer besætningsejeren om resultatet af stikprøvekontrollen.
 § 8.  

  

 Bekendtgørelsen  

 træder i kraft den 1. januar 2004.
