Resumé  


  

 A påklagede et afslag på anmodning om aktindsigt i to notitser om den  

 såkaldte "gebyrsag" udarbejdet af Justitsministeriets Lovafdeling,  

 samt et udkast til brev med bilag udarbejdet af Lovafdelingens chef.
Brevet  

 indeholdt bl.a. meningsudvekslinger vedrørende hjemmelsgrundlaget for visse  

 gebyrer samt en gengivelse af en telefonsamtale mellem vicerigspolitichefen  

 og  

 Lovafdelingens chef.
Afslaget var begrundet med en henvisning til  

 offentlighedslovens § 7 om interne dokumenter.
Ombudsmanden udtalte, at de to notitser, som udelukkende  

 indeholdt en gengivelse af Lovafdelingens synspunkter vedrørende  

 "gebyrsagen" og forslag til, hvorledes sagen burde gribes an, måtte  

 betragtes som udarbejdet til ministeriets eget brug, hvorfor de i medfør af §  

 7  

 kunne undtages fra aktindsigt.
For så vidt angik brevet kunne det overvejes,  

 om  

 den del, der indeholdt en fremstilling af ministeriets drøftelser af de  

 retlige  

 problemer i forbindelse med de nævnte gebyrer var omfattet af  

 ekstraheringspligten i offentlighedslovens § 11. Såfremt formålet med § 7 -  

 at  

 begrænse adgangen til aktindsigt af hensyn til den interne beslutningsproces  

 -  

 skulle tilgodeses, måtte § 11 forstås med den begrænsning, at også interne  

 beskrivelser af interne diskussionsforløb ansås for undtaget i henhold til §  

 7.
 For så vidt der forelå et notat i henhold til § 6 om den nævnte  

 telefonsamtale, var notatet omfattet af retten til aktindsigt, jf. § 8, nr.  

 2.  

 Udkastets gengivelse af telefonsamtalen måtte i øvrigt anses for omfattet af  

 §  

 11, stk. 1, hvorfor ministeriet burde have overvejet, om der var grundlag for  

 efter denne bestemmelse at meddele aktindsigt i denne del af udkastet. (J.  

 nr.  

 1992-1153-601.
Aktindsigt i "gebyrsagen". Interne  

 arbejdsdokumenter.
Ekstraheringspligt.
 Journalist A klagede over, at Justitsministeriet i skrivelse af  

 6. maj 1992 afslog A's ansøgning om aktindsigt vedrørende visse papirer i den  

 såkaldte "gebyrsag".
Klagen blev indgivet for A selv samt på vegne af tre andre  

 dagbladsjournalister.
Senere har yderligere journalister tilsluttet sig A's  

 klage.
 Justitsministeriet sendte mig sagens akter samt henholdt sig til  

 ministeriets skrivelse af 6. maj 1992 til A.
Rigsrevisionen sendte den 1. april 1992 en foreløbig beretning  

 om opkrævning af gebyrer og formålsbestemte afgifter til høring hos en række  

 myndigheder.
Rigsrevisionen gav i udkastet af 1. april 1992 udtryk for  

 betænkelighed med hensyn til hjemmelsgrundlaget for en række gebyrer inden  

 for  

 Justitsministeriets område, bl.a. i forbindelse med udstedelse af pas og  

 kørekort samt udlevering af nummerplader.
I den anledning indhentede Justitsministeriet en udtalelse af  

 22. april 1992 fra Kammeradvokaten, som i modsætning til Rigsrevisionen  

 fandt,  

 at de pågældende gebyrer havde fornøden hjemmel.
Som følge heraf fandt  

 Kammeradvokaten ikke, at der som antydet af Rigsrevisionen opstod spørgsmål  

 om  

 tilbagebetaling af en del af de opkrævede gebyrer.
Den 1. maj 1992 sendte Justitsministeriet en redegørelse til  

 Folketingets Retsudvalg om sagen.
Ministeriet refererede i redegørelsen  

 Rigsrevisionens betænkeligheder ved gebyropkrævningen på Justitsministeriets  

 område og bemærkede, "at ministeriet kan tiltræde de af Rigsrevisionen  

 anførte synspunkter". Ministeriet refererede endvidere Kammeradvokatens  

 konklusion i udtalelsen af 22. april 1992 og oplyste i den forbindelse bl.a.  

 følgende:
 "1.4. Kammeradvokatens bemærkninger vedrørende spørgsmålet  

 om foretagelse af en yderligere uddybende undersøgelse må ses i sammenhæng  

 med  

 nogle overvejelser, som man i Justitsministeriet i foråret 1989 gjorde sig i  

 forbindelse med besvarelsen af et spørgsmål fra et medlem af Folketinget.  

 Spørgsmålet vedrørte bemyndigelsen til at opkræve gebyr via  

 nummerpladeafgiften  

 til "færdselsovervågning" og "kontrol med motorpakken".
 Til belysning af disse overvejelser har Justitsministeriets  

 Lovafdeling afgivet en redegørelse af 11. november 1991.
 Redegørelsen har været tilsendt Kammeradvokaten i forbindelse  

 med hans vurdering af de ovenfor nævnte spørgsmål.
Redegørelsen vedlægges til orientering for Retsudvalget.  

 Ligeledes vedlægges det pågældende folketingsspørgsmål og Justitsministeriets  

 besvarelse heraf." Lovafdelingens redegørelse af 11. november 1991 havde følgende  

 indhold:
 "1. Efter færdselslovens § 73, stk. 1, nr. 5, fastsætter  

 justitsministeren bestemmelser om gebyr for registrering, nummerplader,  

 godkendelse af køretøjers indretning og udstyr m.v. samt godkendelse af  

 udstyr  

 og dele til køretøjer.
 2. Folketingets Finansudvalg har den 18. februar 1986 (bilag nr.  

 18.08) anmodet Justitsministeriet (Lovafdelingen) om en udtalelse om, i  

 hvilke  

 tilfælde h.h.v. en afgift, et gebyr og en takst kan fastsættes rent  

 administrativt, og i hvilke tilfælde indførelse eller ændring heraf skal ske  

 ved lov.
Justitsministeriet (Lovafdelingen, j.nr.
L.A. 1986-702-623) henviste  

 i besvarelsen til den almindelige opfattelse af begrebet "skat" i  

 den  

 statsretlige litteratur og understregede de almindelige principper om  

 lovmæssig  

 forvaltning.
 Folketingets Finansudvalg anmodede herefter i et spørgsmål af  

 28. november 1986 (bilag nr. 18.09) om en argumentation for, at afgiften på  

 salg af nummerplader er et gebyr og ikke en skat.
Justitsministeriet gav i den anledning blandt andet udtryk for,  

 at gebyret for nummerplader ikke alene skal dække de omkostninger, der er  

 forbundet med fremstillingen af nummerpladen og den til salget knyttede  

 administration.
Færdselslovens system med tvungen anvendelse af nummerplade  

 og  

 betalingen herfor måtte betragtes som led i den mere omfattende kontrol med  

 motorparken, der varetages af politiet, og som omfatter færdselsovervågning  

 m.v.
 I vurderingen af nummerpladegebyrets retlige karakter måtte  

 derfor efter Justitsministeriets opfattelse indgå på den ene side de  

 indtægter,  

 som salg af nummerplader indbringer, og på den anden side de omkostninger i  

 videste forstand, der knytter sig til politiets samlede kontrolsystem på  

 dette  

 område.
 Justitsministeriet understregede samtidig, at det ikke var  

 muligt mere præcist at opgøre den nøjagtige størrelse af disse omkostninger.  

 Det skyldes blandt andet, at prioriteringen af de forskellige politimæssige  

 opgaver i de enkelte politikredse - herunder også indsatsen med hensyn til  

 færdselsovervågning m.v., der varetages af ordenspolitiet - afgøres af de  

 enkelte politimestre.
 3. Spørgsmålet om nummerpladegebyret blev på ny rejst i  

 Folketinget i forbindelse med et spørgsmål efter forretningsordenens § 20 af  

 24. april 1989 fra Pia Kjærsgaard.
 Der blev i forbindelse med udarbejdelsen af besvarelsen af dette  

 spørgsmål afholdt en række møder mellem 1. afdeling og Lovafdelingen, hvori  

 Lovafdelingen gav udtryk for, at den besvarelse, der var givet Folketingets  

 Finansudvalg den 23. januar 1987 ikke kunne antages at være en fuldt ud  

 dækkende beskrivelse af gældende ret for så vidt angår den del af  

 besvarelsen,  

 som inddrager den almindelige færdselskontrol.
 En så vidtgående fortolkning af grundlovens § 43 og  

 hjemmelsbestemmelsen i færdselslovens § 73, stk. 1, nr. 5, kunne ikke støttes  

 på udtalelserne i den statsretlige litteratur og kunne ikke forventes at få  

 tilslutning fra de kontrollerende myndigheder (Folketingets Ombudsmand og  

 Rigsrevisionen).
Sagen blev forelagt for daværende justitsminister H.P.
Clausen  

 med den indstilling, at nummerpladegebyret med den størrelse det med tiden  

 havde fået, nu måtte anses for at have karakter af en egentlig afgift, og at  

 beløbet derfor skulle optages i færdselsloven.
 Justitsministeren var enig heri, og det blev i overensstemmelse  

 hermed i svaret til Pia Kjærsgaard tilkendegivet, at Justitsministeriet ville  

 være indstillet på at foreslå reglerne om betaling for alle nummerplader  

 (såvel  

 ønskenummerplader som almindelige nummerplader) samlet i færdselsloven.
Da Folketingssamlingen var ved at udløbe, kunne lovforslag herom  

 først fremsættes ved begyndelsen af næste folketingssamling.
Det blev derfor  

 tillige tilkendegivet, at lovforslag ville kunne fremsættes i næste  

 folketingssamling.
 4. Færdselssikkerhedsafdelingen har i et mavebælte til  

 ministeren af 18. august 1989 fremsendt 2 udkast til ændring af  

 færdselsloven.  

 Det tilkendegives i mavebæltet, at fastsættelsen af nummerpladegebyret på 800  

 kr. i selve lovteksten er udeladt, idet høringsinstansernes syn på dette  

 spørgsmål må anses for at være uden interesse.
 Lovafdelingen rettede på den baggrund henvendelse til  

 Færdselssikkerhedsafdelingen og gjorde opmærksom på, at det var en  

 forudsætning, at afgiften for nummerplader fastsættes i selve færdselsloven.
I F-afdelingen og 1. afdeling frygtede man, at et forslag om at  

 fastsætte gebyret i loven kunne føre til ændringsforslag i Folketinget om  

 nedsættelse af gebyret.
Der blev derfor indhentet en udtalelse fra  

 Rigspolitichefen, som nærmere kunne belyse indtægter og udgifter i  

 forbindelse  

 med administrationen af nummerpladeordningen.
 Rigspolitichefen har i en telefax af 7. september 1989 i den  

 forbindelse oplyst, at de årlige driftsudgifter inklusive lønudgifter til  

 administration af nummerplader ikke andrager under ca.  

  

 200 mill. kr.  

  

 årligt.
 Der er ikke ved afgivelsen af dette udgiftsskøn taget hensyn til  

 de ressourcer, som den egentlige politistyrke anvender på dette  

 forvaltningsområde, ligesom der ikke er taget hensyn til de øvrige  

 retshåndhævelsesmyndigheders driftsudgifter på området.
 Rigspolitichefen tog dog det forbehold, at administrationen og  

 regnskabsførelsen ikke er tilrettelagt på en sådan måde, at man direkte kan  

 henføre de ressourcer, som medgår til køb og administration af nummerplader.
 Rigspolitichefen fandt endvidere, at der var grund til at  

 forvente et fald i indtægtsprovenuet.
 Indtægtsprovenuet for 1989 ville efter et foreløbigt skøn komme  

 til at andrage ca.  

  

 180 mill. kr.
 5. Under hensyn til de drøftelser, der havde fundet sted i maj  

 måned, blev der i Lovafdelingen og 1. afdeling rejst spørgsmål om, hvorvidt  

 de  

 tal, som Rigspolitichefen nu fremdrog, kunne være rigtige.
Rigspolitichefen bekræftede i den forbindelse, at udgifterne til  

 den egentlige administration af nummerpladeordningen oversteg indtægterne med  

 ca. 20 mill. kr.
Herefter fandt Lovafdelingen ikke grundlag for at opretholde  

 kravet om, at betalingen for nummerplader fastsættes direkte i færdselsloven  

 som en nummerpladeafgift.
Man kunne efter Lovafdelingens opfattelse, så længe  

 gebyret ikke blev øget yderligere, eller der skete en ikke uvæsentlig  

 stigning  

 i salget af nummerplader og dermed i det samlede indtægtsprovenue, fortsætte  

 den hidtil gældende gebyrordning." Umiddelbart efter modtagelsen af Rigsrevisionens foreløbige  

 redegørelse var denne blevet forelagt til udtalelse i Justitsministeriets  

 Lovafdeling.
Lovafdelingen udarbejdede en notits af 10. april 1992 om  

 gebyrspørgsmålet.
 Efter modtagelsen af Kammeradvokatens skrivelse af 22. april  

 1992 udarbejdede Lovafdelingen den 23. april 1992 en notits, hvori  

 Kammeradvokatens udtalelse blev kommenteret.
 Endelig forelagde Lovafdelingens chef den 23. april 1992 et  

 udkast til et brev, som han overvejede at sende til Rigsrevisionen og  

 Folketingets Ombudsmand.
 Lovafdelingen gav i notitserne af 10. og 23. april 1992 udtryk  

 for afdelingens retlige vurdering af gebyrsagen samt fremlagde denne  

 afdelings  

 forslag til, hvilke initiativer Justitsministeriet burde foretage i den  

 anledning.
Afdelingschefens brevudkast indeholdt en beskrivelse af de  

 skiftende opfattelser med hensyn til hjemmelsgrundlaget for de omhandlede  

 gebyrer.
Udkastet beskrev tillige forløbet af de meningsudvekslinger om  

 spørgsmålet, der siden maj 1988 havde været ført i ministeriet om  

 spørgsmålet.  

 Udkastet indeholdt endvidere en gengivelse af hovedindholdet af en  

 telefonsamtale i september 1989 mellem vicerigspolitichefen og Lovafdelingens  

 chef om størrelsen af de relevante udgifter.
 Den 4. maj 1992 indgav A ansøgning til Justitsministeriet om  

 aktindsigt "i det brev med tilhørende bilag, som (Lovafdelingens chef)  

 har  

 afleveret til dig (departementchef B; min bemærkning) og Hans Engel".
I klagen af 11. maj 1992 til mig præciserede A, at hans ansøgning  

 om aktindsigt især vedrørte "et brev af 23.4.1992, - efter vort kendskab  

 med et antal underliggende bilag - som er stilet til bl.a.
Rigsrevisionen,  

 fra  

 chefen for Justitsministeriets Lovafdeling (...) og afleveret til  

 departementchef (B) og justitsminister Hans Engell".
 Ministeriet afslog i skrivelse af 6. maj 1992 anmodningen med  

 henvisning til, at der var tale om interne dokumenter, som i medfør af  

 offentlighedslovens § 7 er undtaget fra aktindsigt.
 I udtalelsen til mig henholdt Justitsministeriet sig til denne  

 afgørelse.
 I min afsluttende skrivelse til A udtalte jeg følgende:
 "I forbindelse med min undersøgelse af sagen har jeg lagt  

 til grund, at Deres anmodning om aktindsigt angik afdelingschef (C's)  

 udaterede  

 udkast til brev til Rigsrevisionen og Folketingets Ombudsmand samt  

 Lovafdelingens notitser af henholdsvis 10. og 23. april 1992 om gebyrsagen.
Ministeriets afgørelse blev truffet i henhold til § 7 i  

 offentlighedsloven.
Denne bestemmelse har følgende indhold:
"Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses 1)dokumenter, der udarbejdes af en myndighed til eget brug, 2)brevveksling mellem forskellige enheder inden for samme  

 myndighed og ..." Formålet med bestemmelsen og dens rækkevidde blev indgående  

 beskrevet i forbindelse med fremsættelsen i Folketinget af forslaget til  

 offentlighedsloven.
Det anførtes heri bl.a.:
 "...
 Retten til aktindsigt omfatter efter denne bestemmelse som  

 udgangspunkt ikke dokumenter, der udarbejdes af en myndighed til eget brug  

 ved  

 behandlingen af en sag.
 Denne adgang til at undtage interne arbejdsdokumenter fra retten  

 til aktindsigt gælder i almindelighed dog kun, så længe materialet er i den  

 pågældende myndigheds besiddelse og således udelukkende danner grundlag for  

 myndighedens egne interne overvejelser, jfr. betænkningen om  

 offentlighedslovens revision (857/1978), side 183 ff.
Bestemmelsen angiver tillige, hvornår et dokument anses for  

 internt.
Det er dog ikke muligt udtømmende at opregne, hvilke dokumenttyper  

 begrebet "internt arbejdsmateriale" dækker over.
I tvivlstilfælde  

 vil  

 et afgørende moment ofte være, om dokumentet i det væsentlige alene  

 indeholder  

 eller i øvrigt afspejler en forvaltningsmyndigheds egne interne overvejelser  

 med hensyn til en sags fortsatte behandling eller afgørelse.
Ifølge bestemmelsen i  

  

 nr.  

 1  

  

 anses dokumenter for det første for interne, i det omfang de udarbejdes  

 af en myndighed til eget brug.
Som eksempel på sådanne dokumenter kan nævnes:  

 (1) referater, notater og lignende, der udover en beskrivelse af sagens  

 faktum,  

 således som det fremtræder på grundlag af sagens dokumenter, typisk vil  

 indeholde den eller de pågældende medarbejderes juridiske eller anden  

 vurdering  

 af sagen samt i tilslutning hertil et forslag til dens afgørelse eller  

 fortsatte behandling, (2) patient- og klientjournaler, (3) udkast til  

 skrivelser og til administrative retsforskrifter og planer, (4) referater af  

 møder eller andre drøftelser med udenforstående, der alene udarbejdes til  

 myndighedens eget brug, og (5) "visdomsbøger", praksisoversigter og  

 lignende.
Som interne dokumenter anses ifølge  

  

 nr. 2  

  

 også brevveksling mellem forskellige enheder inden for samme  

 myndighed.
Det er uden betydning, om brevvekslingen foregår ved udveksling af  

 formelige skrivelser eller mere uformelt ved påtegninger,  

 "mavebælter" eller lignende, hvilket ganske svarer til den  

 tilsvarende undtagelsesbestemmelse i den gældende lovs § 5, nr. 4.  

 Bestemmelsen  

 indeholder ikke - lige så lidt som den gældende lovs § 5, nr. 4 - nogen  

 nærmere  

 angivelse af, hvad der skal anses for "forskellige enheder inden for  

 samme  

 myndighed".
Afgrænsningen heraf beror på en konkret vurdering af det  

 underliggende retsgrundlag.
Herved må den organisatoriske opbygning af de  

 pågældende administrative enheder tages i betragtning (f.eks. hvilken grad af  

 selvstændighed, den enkelte enhed indtager, om der træffes afgørelse på egne  

 vegne, rekursadgangen, instruktionsbeføjelsen m.v.). Endvidere må der lægges  

 vægt på, om varetagelsen af de enkelte enheders indbyrdes funktioner må  

 antages  

 at forudsætte, at udveksling af dokumenter enhederne imellem betragtes som  

 intern.
..." (Folketingstidende 1985/86, tillæg A, sp. 219-220).
 Der er ikke tvivl om, at Lovafdelingen må anses for en enhed  

 inden for Justitsministeriet, og at dokumenter, der er udarbejdet af denne  

 afdeling til brug for andre af ministeriets afdelingers sagsbehandling, som  

 udgangspunkt må betragtes som interne.
De to notitser af henholdsvis 10. og 23. april 1992 indeholdt  

 udelukkende en gengivelse af Lovafdelingens synspunkter vedrørende gebyrsagen  

 samt afdelingens forslag til, hvorledes sagen burde gribes an.
Notitserne må  

 således betragtes som udarbejdet til ministeriets eget brug.
 Disse to dokumenter er i deres helhed omfattet af bestemmelsen i  

 § 7 og vil dermed kunne undtages fra aktindsigt.
Ved bedømmelsen af Deres adgang til aktindsigt i udkastet til  

 brev til Rigsrevisionen og Folketingets Ombudsmand kommer yderligere § 6,  

 stk.  

 1, og § 11 i offentlighedsloven i betragtning.
Disse bestemmelser har  

 følgende  

 indhold:
"  

  

 § 6.  

  

 I sager,  

 hvor der vil blive truffet afgørelse af en forvaltningsmyndighed, skal en  

 myndighed, der mundtligt modtager oplysninger vedrørende en sags faktiske  

 omstændigheder, der er af betydning for sagens afgørelse, eller som på anden  

 måde er bekendt med sådanne oplysninger, gøre notat om indholdet af  

 oplysningerne.
Det gælder dog ikke, såfremt oplysningerne i øvrigt fremgår af  

 sagens dokumenter." "  

  

 § 11.  

  

 Oplysninger i dokumenter, der er omfattet af § 7 og § 10, nr. 1-5, om  

 faktiske  

 omstændigheder, der er af væsentlig betydning for sagsforholdet, skal uanset  

 disse bestemmelser meddeles i overensstemmelse med lovens almindelige  

 regler." I lovforslagsbemærkningerne til § 6 anførtes bl.a.:
 "...
 Efter Justitsministeriets opfattelse gør de hensyn, der  

 begrunder en notatpligt i afgørelsessager, navnlig hensynet til parten eller  

 parternes mulighed for kontradiktion, sig typisk ikke gældende inden for den  

 faktiske forvaltningsvirksomhed.
En pligt til at notere faktiske oplysninger bør normalt ikke i  

 første række fastsættes alene med henblik på adgangen til aktindsigt på et  

 bestemt faktisk forvaltningsområde.
Det bør først og fremmest være hensynet  

 til  

 at løse den pågældende forvaltningsopgave bedst muligt, der afgør, i hvilket  

 omfang oplysninger skal noteres med henblik på administrativ sagsbehandling.
 ...
Reglerne om notatpligten skal ses i sammenhæng med forslagets §  

 11 om "ekstraheringspligt", der som udgangspunkt gælder for al  

 forvaltningsvirksomhed.
Denne bestemmelse indebærer, at oplysninger, som  

 nedskrives i henhold til andre forskrifter (klientjournaler, uheldsrapporter,  

 fraværsprotokoller, køresedler osv.) under udøvelsen af faktisk  

 forvaltningsvirksomhed, er undergivet aktindsigt efter offentlighedslovens  

 almindelige bestemmelser.
 Bestemmelsen i  

  

 stk. 1  

  

 svarer til den gældende lovs § 4, idet notatpligtens rækkevidde dog er søgt  

 præciseret på to punkter.
Efter den gældende lov omfatter notatpligten "faktiske  

 oplysninger". Efter forslaget omfatter notatpligten "oplysninger  

 vedrørende en sags faktiske omstændigheder". Ændringen betyder, at  

 notatpligtens udstrækning ikke i første række er afhængig af, om en oplysning  

 efter sit indhold må karakteriseres som faktisk eller ej, men i højere grad  

 beror på, hvilken funktion oplysningen har i myndighedens sagsbehandling.  

 Afgørende for, om en oplysning skal noteres ned, er, om oplysningen er af en  

 sådan karakter, at den bidrager til at supplere sagens bevismæssige grundlag  

 eller i øvrigt tilvejebringes for at skabe klarhed med hensyn til sagens  

 faktiske omstændigheder.
Notatpligten vil således også kunne omfatte  

 oplysninger, der indeholder en subjektivt præget stillingtagen til et  

 forhold,  

 for så vidt vurderingen er af betydning for den administrative  

 bevisoptagelse...." (Folketingstidende 1985/86, tillæg A, sp. 216-217).
Som anført indeholdt udkastet bl.a. en beskrivelse af forløbet  

 af ministeriets drøftelser af de retlige problemer i forbindelse med de  

 nævnte  

 gebyrer.
Det kunne på denne baggrund overvejes, om denne fremstilling var  

 omfattet af bestemmelsen i § 11, og om denne del af udkastet derfor burde  

 være  

 ekstraheret og udleveret.
Formålet med § 7 er som anført at gøre det muligt for  

 myndighederne at begrænse adgangen til aktindsigt af hensyn til den interne  

 beslutningsproces.
Såfremt dette formål skal tilgodeses, må også interne  

 beskrivelser (som i det foreliggende tilfælde) af interne diskussionsforløb  

 anses for undtaget i henhold til § 7. Udtrykket "oplysninger om faktiske  

 omstændigheder" i § 11 må efter min opfattelse derfor forstås med denne  

 begrænsning.
Udkastet indeholdt som omtalt ovenfor, (...), også en gengivelse  

 af hovedindholdet af en telefonsamtale mellem vicerigspolitichefen og chefen  

 for Lovafdelingen.
Samtalen blev ført som et led i ministeriets daværende  

 overvejelser om at lovfæste gebyrernes størrelse.
Bl.a. på baggrund af den  

 nævnte telefonsamtale fastholdtes den hidtidige ordning, hvorefter gebyrerne  

 fastsattes administrativt.
Samtalens oplysninger indgik således i en sag om  

 udformningen af ministeriets bekendtgørelser på området og dermed også i en  

 sag, "hvor der vil blive truffet afgørelse af en  

 forvaltningsmyndighed", jf. § 6 i offentlighedsloven.
 Ifølge § 8, nr. 2, i offentlighedsloven omfatter retten til  

 aktindsigt dokumenter, der alene indeholder en gengivelse af oplysninger, som  

 myndigheden har haft pligt til at notere efter bestemmelserne i § 6.
 For så vidt der foreligger notat i henhold til § 6 om den nævnte  

 samtale, var notatet således omfattet af retten til aktindsigt.
Udkastets gengivelse af telefonsamtalen måtte i øvrigt anses for  

 omfattet af § 11, stk. 1, i offentlighedsloven.
Ministeriet burde derfor  

 efter  

 min opfattelse have overvejet, om der var grundlag for i henhold til denne  

 bestemmelse at ekstrahere den pågældende del af udkastet og meddele Dem  

 aktindsigt heri.
 Jeg har samtidig hermed gjort Justitsministeriet bekendt med min  

 opfattelse.
