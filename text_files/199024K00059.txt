Nr BTL 59 Betænkning over Forslag til lov om ændring af ligningsloven og  

 personskatteloven (Beskatning af sociale ydelser efter bistandsloven)   

 Nr L 59 1990-91, 2. samling Afgivet af Skatteudvalget Afgivet: 19910313 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes og Kristeligt Folkepartis medlemmer af  

 udvalget) lovforslaget til vedtagelse med de stillede ændringsforslag.
 Et flertal inden for flertallet (Socialdemokratiets medlemmer af udvalget)  

 ønsker at udtale følgende:
 Socialdemokratiet har sammen med SF stillet ændringsforslag om, at  

 offentlige tilskud til pensionisters højskoleophold fritages for beskatning.
Socialdemokratiet er generelt betænkelig ved at løse alle mulige problemer  

 gennem særordninger i skattelovgivningen.
Når Socialdemokratiet her er  

 medforslagsstiller til et ændringsforslag, der fritager pensionister for skat  

 af ovennævnte tilskud, skyldes det, at det er helt uforståeligt for borgerne,  

 at små offentlige tilskud af den karakter i dag undergives en meget uensartet  

 skattemæssig behandling i de enkelte kommuner, og ofte halveres tilskuddet  

 gennem skattebetaling.
 Da ændringsforslaget samtidig indeholder en meget klar afgrænsning, er det  

 forsvarligt at løse problemet gennem en konsekvent skattefritagelse.
 Et mindretal (Det Konservative Folkepartis, Venstres,  

 Fremskridtspartiets og Det Radikale Venstres medlemmer af udvalget)  

 indstiller lovforslaget til vedtagelse med de af skatteministeren  

 stillede ændringsforslag.
Ændringsforslag Af skatteministeren, tiltrådt af udvalget:
Til titlen 1) Lovforslagets titel affattes således:
»Forslag til Lov om ændring af ligningsloven, personskatteloven og skattekontrolloven (Beskatning af sociale ydelser efter bistandsloven)».
 Af et mindretal (S og SF), tiltrådt af et mindretal (CD og  

 KRF):
Underændringsforslag til ændringsforslag nr. 1 2) I den under ændringsforslag nr. 1 foreslåede affattelse af  

 titlen indsættes efter ordet »bistandsloven«: »og tilskud i  

 henhold til lov om folkehøjskoler, landbrugsskoler, husholdningsskoler og  

 efterskoler«.
Til § 1 3) Efter den foreslåede ændring, der bliver nr. 1, indsættes som  

 nyt nummer:
 »01. I § 7 indsættes som litra ø:
»ø) Tilskud i henhold til kapitel 4 i lov om folkehøjskoler,  

 landbrugsskoler, husholdningsskoler og efterskoler til personer, som, når  

 tilskuddet modtages, opfylder aldersbetingelsen efter lov om social pension  

 for at modtage folkepension, som modtager eller får forskud på  

 førtidspension, eller som modtager invaliditetsydelse med bistands- eller  

 plejetillæg.«» Af skatteministeren, tiltrådt af udvalget:
Ny paragraf 4) Efter § 2 indsættes som ny paragraf:
»§ 01 I skattekontrolloven, jf. lovbekendtgørelse nr. 596 af 17. august 1990,  

 foretages følgende ændring:
I § 11 C, 1. pkt., ændres »bistandslovens kapitel 9 og  

 10« til: »bistandslovens kapitel 9 samt bistandslovens § 49 b, stk.  

 2, og § 49 f, stk. 3«.' Til § 3 Af et mindretal (S og SF), tiltrådt af et mindretal (CD og  

 KRF):
 5) Efter 1. pkt. indsættes som nyt punktum:
»Lovens § 1, nr. 01, har virkning fra og med indkomståret 1991.« Af skatteministeren, tiltrådt af udvalget:
 6) Efter 1. pkt. indsættes som nyt punktum:
»Lovens § 01 har virkning for indberetning om udbetaling af ydelser i  

 kalenderåret 1991 og senere år.« Bemærkninger Til nr. 1 og 4 Skattefrie ydelser, der udbetales efter bistandsloven, og som efter  

 personskattelovens § 1 medfører en nedsættelse af personfradraget, skal efter  

 skattekontrollovens § 11 C årligt indberettes til skattemyndighederne af de  

 sociale myndigheder.
 Herved sikres på den ene side, at ydelserne ikke beskattes, og på den  

 anden side, at den påbudte personfradragsreduktion foretages ved  

 skatteberegningen.
I lovforslagets § 2 foreslås personskattelovens § 11 ændret, således at  

 også ydelser efter bistandslovens § 49 b, stk. 2, og § 49 f, stk. 3, skal  

 medføre en nedsættelse af personfradraget.
Gennemførelsen af dette forslag  

 nødvendiggør en tilsvarende ændring i skattekontrollovens § 11 C.
 Henvisningen i skattekontrollovens § 11 C til ydelser efter bistandslovens  

 kapitel 10 er uden betydning i dag, efter at de tidligere bestemmelser om  

 varig hjælp i bistandslovens kapitel 10 blev ophævet i 1986.
 Ændringsforslagene har ingen provenumæssige og administrative  

 konsekvenser.
Til nr. 2, 3 og 5 Ændringsforslagene indebærer, at tilskud til højskoleophold bliver gjort  

 skattefri.
Skatteudvalget har tidligere haft henvendelser fra pensionister,  

 der opnår kommunale tilskud til højskoleophold.
Sådanne tilskud er - selv om  

 de blot dækker merudgifterne ved opholdet - skattepligtige.
Det betyder i  

 praksis, at skatten bagefter tager halvdelen af tilskuddet, og at  

 pensionisten det efterfølgende år risikerer at miste »frynsegoder«  

 på grund af denne ekstra indtægt.
Det finder forslagsstillerne  

 uhensigtsmæssigt, hvorfor tilskuddene foreslås gjort skattefrie.
I øvrigt har  

 en rundspørge hos kommunerne vist, at disse tilskud behandles ganske  

 forskelligt, idet en række kommuner fortsat ikke beskatter dem.
Til nr. 6 De sociale myndigheders indberetninger til skattemyndighederne om ydelser  

 efter bistandslovens § 49 b, stk. 2, og § 49 f, stk. 3, skal efter  

 ændringsforslaget foretages om alle udbetalinger i kalenderåret 1991.  

 Indberetningen skal foretages første gang i januar måned 1992.
