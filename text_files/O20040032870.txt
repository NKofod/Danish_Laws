Resumé En advokat klagede på vegne af sin klient over at klientens  

 ægtefælle havde fået afslag på ægtefællesammenføring på grund af manglende  

 opfyldelse af udlændingelovens tilknytningskrav.
Det fremgik af sagen blandt andet at den herboende ægtefælle,  

 efter at Udlændingestyrelsen havde truffet afgørelse i sagen, fik dansk  

 statsborgerskab.
Tilknytningskravet i familiesammenføringssager fandt efter  

 de  

 dagældende regler ikke anvendelse hvis den herboende havde dansk  

 statsborgerskab.
Ministeriet for Flygtninge, Indvandrere og Integration traf  

 efterfølgende afgørelse i sagen og meddelte i den forbindelse at det forhold  

 at  

 den herboende i mellemtiden havde opnået dansk statsborgerskab, ikke kunne  

 føre  

 til en ændret vurdering af sagen.
 Ombudsmanden bad ministeriet om at uddybe begrundelsen for  

 ministeriets retsopfattelse på dette punkt.
 Ministeriet for Flygtninge, Indvandrere og Integration  

 bemærkede hertil at ministeriet på baggrund af ombudsmandens gennemgang af  

 relevant litteratur havde besluttet at ændre sin retsopfattelse således at  

 meddelelsen af statsborgerskab skulle have været inddraget i sagen.  

 Ministeriet  

 havde derfor genoptaget sagen og konstateret at tilknytningskravet ikke efter  

 tidspunktet for meddelelse af dansk statsborgerskab havde været til hinder  

 for  

 meddelelse af ægtefællesammenføring til ægtefællen, og ministeriet havde  

 derfor  

 sendt sagen tilbage til Udlændingestyrelsen med henblik på en vurdering af om  

 de øvrige betingelser for ægtefællesammenføring var opfyldt.
 Ombudsmanden foretog sig herefter ikke mere i den konkrete  

 sag, men bad ministeriet om nærmere oplysninger vedrørende behandlingen af  

 tilsvarende sager i ministeriet.
Ministeriet oplyste efterfølgende at ministeriet efter  

 gennemgang af 355 afgjorte klagesager havde fundet grundlag for at genoptage  

 7  

 sager. (J.nr. 2004-0311-643) Opholdstilladelse til ægtefælle  

  

 Inddragelse af nye faktiske omstændigheder under rekursmyndighedens  

 behandling  

 af sagen Nedenstående gennemgang af  

 sagens forløb er af pladsmæssige årsager begrænset til hovedsagelig at angå  

 den  

 del af sagen som vedrører spørgsmålet om inddragelse af nye faktiske  

 omstændigheder i forbindelse med rekursmyndighedens behandling af sagen:
 A, som er udenlandsk statsborger, indgik i hjemlandet X-land  

 ægteskab med den herboende B, der da var statsborger i samme land, og som den  

 4. oktober 1996 var blevet meddelt tidsubegrænset opholdstilladelse efter  

 udlændingelovens § 7, stk. 1.
Den 18. oktober 2000 søgte A via en dansk ambassade i udlandet  

 om opholdstilladelse på baggrund af ægteskabet.
Udlændingestyrelsen meddelte  

 den 30. april 2001 via ambassaden A afslag på opholdstilladelse og skrev i  

 den  

 anledning bl.a. følgende:
  

  

 Retsgrundlag Styrelsen anmoder repræsentationen om at oplyse ansøgeren om, at  

 der efter udlændingelovens § 9, stk. 1, nr. 2, litra b-d, kan gives  

 opholdstilladelse til en udlænding over 25 år, som lever i ægteskab eller i  

 fast samlivsforhold af længere varighed med en i Danmark fastboende person  

 over 25 år, der har indfødsret i et af de nordiske lande, har  

 opholdstilladelse  

 efter §§ 7-8 eller har haft tidsubegrænset opholdstilladelse her i landet i  

 mere end de sidste 3 år.
De to personer skal leve sammen på en fælles adresse  

 i  

 Danmark.
 Efter udlændingelovens § 9, stk. 2, nr. 7, kan der endvidere  

 uden for de i § 9, stk. 1, nr. 2, nævnte tilfælde gives opholdstilladelse til  

 en udlænding over 18 år, der samlever på fælles bopæl i ægteskab eller i fast  

 samlivsforhold af længere varighed med en i Danmark fastboende person over 18  

 år, der er omfattet af § 9, stk. 1, nr. 2, litra a-d, og ægteskabet eller  

 samlivsforholdet utvivlsomt må anses for indgået efter den herboendes eget  

 ønske eller særlige personlige forhold i øvrigt taler derfor.
 Når den herboende ikke har dansk indfødsret, kan der ifølge  

 udlændingelovens § 9, stk. 10, kun gives opholdstilladelse efter de  

 nævnte  

 bestemmelser, hvis ægtefællernes eller samlevernes samlede tilknytning til  

 Danmark mindst svarer til deres samlede tilknytning til et andet land, eller  

 hvis særlige personlige forhold i øvrigt taler herfor.
Det fremgår af bemærkningerne til lovbestemmelsen, at formålet  

 med bestemmelsen er at opnå, at der som udgangspunkt alene meddeles  

 tilladelse  

 til ægtefællesammenføring, når ægtefællernes samlede tilknytning til Danmark  

 er så stærk, at ægtefællesammenføring bør ske til Danmark.
Dette vil alene  

 være tilfældet, hvis ægtefællernes samlede tilknytning til Danmark mindst  

 svarer til ægtefællernes samlede tilknytning til et andet land.
Er dette  

 tilfældet, meddeles der opholdstilladelse til ægtefællesammenføring, hvis de  

 øvrige betingelser herfor er opfyldt.
 Er ægtefællernes samlede tilknytning til et andet land derimod  

 stærkere end de pågældendes samlede tilknytning til Danmark, vil  

 udgangspunktet være, at der meddeles afslag på ægtefællesammenføring.  

 Ægtefællerne  

 må herefter henvises til at optage familielivet i et andet land, såfremt det  

 er muligt.
Har ægtefællerne ikke det samme hjemland, vil den herboendes  

 tilknytning til Danmark ofte være tilstrækkelig til, at ægtefællernes samlede  

 tilknytning til Danmark må anses for mindst at svare til tilknytningen til et  

 andet land.
Dette vil dog efter en konkret vurdering ikke være tilfældet,  

 hvis  

 den herboende har personlig og/eller kulturel tilknytning til det land,  

 hvortil ansøgeren har overvejende tilknytning, eller hvis den herboende kun  

 har opholdt sig i Danmark i forholdsvis få år.
Ved vurderingen af den  

  

 herboendes  

 tilknytning til Danmark  

  

 skal der bl.a. lægges vægt på ·  

  

 	  

 varigheden af den herboendes ophold her i  

 landet, ·  

  

 	  

 den pågældendes tilknytning til andre  

 herboende personer, herunder herboende familie, ·  

  

 	  

 om den herboende her i landet har hel eller  

 delvis forældremyndighed over eller samværsret med børn af tidligere  

 ægteskaber  

 eller samlivsforhold, ·  

  

 	  

 om den herboende har været i et uddannelsesforløb  

 her i landet eller har opnået fast tilknytning til det danske arbejdsmarked, ·  

  

 	  

 den herboendes danske sprogfærdigheder, ·  

  

 	  

 den herboendes tilknytning til et andet  

 land, herunder i hvilket omfang den herboende har været på længerevarende  

 besøgsophold i et andet land.
Også  

  

 ansøgerens  

 tilknytning til Danmark  

  

 skal inddrages ved vurderingen af ægtefællernes  

 samlede personlige og familiemæssige situation.
Der skal i den forbindelse  

 lægges  

 vægt på de samme forhold, som er anført ovenfor for den herboendes  

 vedkommende.  

 Der skal endvidere lægges vægt på ansøgerens tilknytning til et andet land,  

 herunder om ansøgeren har børn eller anden familie i et andet land.
Har ansøgeren ingen anden tilknytning til Danmark end, hvad der  

 følger af, at den pågældende har indgået ægteskab med en herboende person,  

 vil der som udgangspunkt kun blive meddelt tilladelse til  

 ægtefællesammenføring,  

 hvis den herboende har overvejende tilknytning til Danmark.
Det må i  

 almindelighed  

 anses for at være tilfældet, hvis den herboende er født og opvokset her i  

 landet  

 eller er kommet hertil som mindre barn.
Taler den pågældendes sproglige og  

 uddannelsesmæssige færdigheder, familiemæssige relationer eller andre forhold  

 imidlertid klart for, at den pågældende har overvejende tilknytning til et  

 andet land, kan ægtefællesammenføring nægtes.
Dette gælder i særdeleshed,  

 hvis den pågældende har familie i det andet land, som den pågældende har stor  

 kontakt med, herunder i form at længerevarende besøgsophold.
Er den herboende derimod opvokset i sit hjemland og først kommet  

 her til landet som voksen, vil den pågældende i almindelighed ikke blive  

 anset  

 for at have overvejende tilknytning til Danmark, før den pågældende har  

 opholdt sig her i landet i en længere årrække.
Dette gælder i særdeleshed,  

 hvis den herboende har familie i hjemlandet, som den pågældende fortsat har  

 kontakt med, herunder i form af længerevarende besøgsophold.
 Navnlig den herboendes familiemæssige relationer her i landet og  

 i et mindre omfang den pågældendes sprog- og uddannelsesmæssige færdigheder  

 og  

 anden tilknytning til det danske samfund, herunder arbejdsmarkedet, kan  

 imidlertid tale for, at den herboende anses for at have overvejende  

 tilknytning  

 til Danmark, selvom den pågældende ikke har opholdt sig her i landet i en  

 længere årrække.
 Der vil i særlige tilfælde ud fra en samlet vurdering af  

 ægtefællernes personlige forhold kunne være særlige personlige forhold, der  

 bevirker, at der må meddeles tilladelse til ægtefællesammenføring, selvom  

 ægtefællernes samlede tilknytning til Danmark ikke mindst svarer til  

 ægtefællernes samlede tilknytning til et andet land.
Sådanne  

  

 særlige personlige  

 forhold  

  

 kan være til stede, hvis ·  

  

 	  

 ægtefællerne herved henvises til at optage  

 familielivet i et land, hvor den herboende ikke har mulighed for sammen med  

 ansøgeren at indrejse eller tage ophold, eksempelvis en herboende flygtning,  

 der er gift med en person fra sit hjemland, og som ikke kan tage ophold i  

 hjemlandet,  

 hvor den pågældende fortsat risikerer forfølgelse, ·  

  

 	  

 henvisning af ægtefællerne til at optage  

 familielivet i et andet land vil være særlig belastende for den herboende,  

 herunder fordi den pågældende er alvorligt syg eller alvorligt handicappet og  

 ikke kan tilbydes pasnings- eller behandlingsmuligheder i dette andet land,  

 eller ·  

  

 	  

 ægtefællerne under lovligt ophold her i  

 landet har haft et længerevarende samliv  som udgangspunkt i mindst 1½  

 år  på  

 fælles bopæl i ægteskabet, idet samliv uden for Danmark ikke indgår i denne  

 vurdering.
Begrundelse Styrelsen har gennemgået ansøgerens sag.
Styrelsen finder ikke,  

 at ansøgerens og hendes herboende ægtefælles samlede tilknytning til Danmark  

 er af en sådan styrke, at den svarer til eller overstiger deres samlede  

 tilknytning til (X)-land.
 Styrelsen har lagt vægt på, at ansøgeren, der er ( )  

 statsborger, er født og opvokset i (X)-land, hvor hun fortsat opholder sig,  

 samt at hun ikke har anden tilknytning til Danmark end ægteskabet med (B).  

 Ansøgeren har aldrig været i Danmark.
 Styrelsen har tillige tillagt det betydning, at ansøgerens  

 forældre bor i (X)-land, og at ansøgeren ifølge egne oplysninger ikke  

 tidligere  

 har opholdt sig uden for hjemlandet i mere end seks måneder.
 Som ovenfor anført vil der herefter som udgangspunkt kun blive  

 meddelt tilladelse til ægtefællesammenføring, hvis den herboende har  

 overvejende tilknytning til Danmark, f.eks. fordi den herboende ægtefælle er  

 født her i landet eller er kommet hertil som mindre barn.
 Styrelsen finder ikke, at den herboende ægtefælle har en  

 overvejende tilknytning til Danmark.
 Styrelsen har herved lagt vægt på, at den herboende ægtefælle  

 kom til Danmark som 23-årig den 23. november 1993. Han fik ved afgørelse af  

 3.  

 december 1993 midlertidig opholdstilladelse ( ). Den 4. oktober 1996 fik den  

 herboende ægtefælle opholdstilladelse efter udlændingelovens § 7, stk. 1. Den  

 herboende ægtefælle er ligesom ansøgeren født og opvokset i (X)-land, hvor  

 han  

 har tilbragt den overvejende del af sit liv.
 Styrelsen har endvidere lagt vægt på, at ægteparret mødte  

 hinanden i (X)-land i maj 1998, og at de blev gift den 6. oktober 2000 i ( ),  

 (X)-land.
 Styrelsen har herudover lagt vægt på, at den herboende  

 ægtefælle, siden rejsebegrænsningen i hans danske konventionspas blev ophævet  

 den 31. januar 1997, mindst fem gange har været på besøgsophold i (X)- land.
Det fremgår af stemplerne i passet, at han ·  

  

 	  

 indrejste i ( ) den 11. februar 1997 og  

 indrejste i Danmark den 26. februar 1997, ·  

  

 	  

 indrejste i ( ) den 9. maj 1998 og indrejste  

 i Danmark den 18. maj, ·  

  

 	  

 var i transit i ( ) den 31. oktober 1998 og  

 indrejste i Danmark den 9. november 1998, ·  

  

 	  

 indrejste i ( ) den 12. juni 1999 og indrejste  

 i Danmark den 12. juli 1999, ·  

  

 	  

 udrejste af ( ) den 27. maj 2000 og ·  

  

 	  

 indrejste i ( ) den 30. september 2000 og  

 indrejste i Danmark den 21. oktober 2000.
 Styrelsen har tillige lagt vægt på at den herboendes forældre  

 fortsat bor i (X)-land.
 Styrelsen har derudover tillagt det betydning, at den herboende  

 har oplyst ikke at have været i et uddannelsesforløb i Danmark.
 Styrelsen finder således, at den herboende ægtefælle har  

 overvejende tilknytning [til] hans og ansøgerens fælles hjemland.
 Det forhold, at den herboende ægtefælle siden 1. september 1999  

 har haft arbejde som altmuligmand, kan ikke føre til en ændret vurdering,  

 ligesom oplysningen om, at den herboende ægtefælle har en fætter i Danmark,  

 ikke kan føre til en anden vurdering af sagen.
 Den herboende ægtefælle må, på grund af sine familiemæssige  

 relationer til (X)-land, herunder især ægteskabet med ansøgeren, sine rejser  

 dertil, og da han kun har boet i Danmark i syv år og fem måneder, antages at  

 have bevaret en stærk tilknytning til hjemlandet.
 Styrelsen finder ikke, at der foreligger sådanne særlige  

 personlige forhold, der taler for at give ansøgeren opholdstilladelse, selvom  

 ansøgerens og hendes ægtefælles samlede tilknytning til Danmark ikke  

 overstiger deres samlede tilknytning til (X)-land.
 Styrelsen har i den forbindelse foretaget en konkret vurdering  

 af den herboendes muligheder for at indrejse og tage ophold i hjemlandet.
 Styrelsen finder ikke grund til at antage, at den herboende  

 ægtefælle ved tilbagevenden til (X)-land, ( ), risikerer asylrelevant  

 forfølgelse.
 Styrelsen har herved lagt vægt på, at han flere gange har været  

 i (X)-land, og han ikke i den forbindelse har angivet, at han skulle have  

 haft  

 problemer med myndighederne i hjemlandet.
 Styrelsen har tillige lagt vægt på, at han som muslim kan tage  

 ophold i sin og ansøgerens fælles fødeby, ( ), uden risiko for asylrelevant  

 forfølgelse, da denne er beliggende i ( ) del af (X)-land.
 Styrelsen er derfor af den opfattelse, at ægtefællerne ikke vil  

 være henvist til at optage familielivet i et land, hvor den herboende ikke  

 har mulighed for sammen med ansøgeren at indrejse eller tage ophold, da  

 styrelsen  

 har vurderet, at den herboende ægtefælle ikke længere risikerer forfølgelse i  

 ( ) del af (X)-land.
 Styrelsen har også lagt vægt på, at der ikke i sagen er oplyst  

 om alvorlige helbredsmæssige problemer, der vil gøre det særligt belastende  

 for den herboende at tage ophold sammen med ansøgeren i (X)-land.
 Styrelsen har tillige lagt vægt på, at ægtefællerne ikke har  

 haft fast samliv af længere varighed i Danmark.
 Ansøgeren kan som følge af, at ægtefællernes samlede  

 tilknytning til Danmark ikke svarer til deres samlede tilknytning til (X)-  

 land, ikke gives opholdstilladelse i Danmark efter udlændingelovens § 9, stk.  

 2, nr. 7, jf. § 9, stk. 10.
Styrelsen har ikke ved denne afgørelse foretaget en vurdering  

 af, hvorvidt de øvrige betingelser for at give opholdstilladelse på grundlag  

 af  

 ægteskab er opfyldt. Udlændingestyrelsens afgørelse blev den 29. maj 2001 af advokat  

 C påklaget til Indenrigsministeriet (nu Ministeriet for Flygtninge,  

 Indvandrere og Integration). Til støtte for klagen anførte advokaten bl.a. at  

 B  

 havde besluttet sig for en fremtid i Danmark og i den anledning havde søgt om  

 dansk indfødsret.
I den forbindelse anførte advokaten at B ved opnåelse af  

 dansk indfødsret ville have retskrav på at få sin ægtefælle hertil, og  

 betingelserne for at afvise ansøgningen i medfør af udlændingelovens § 9,  

 stk.  

 10, ville således ikke være til stede.
 Ministeriet for Flygtninge, Indvandrere og Integration traf den  

 22. februar 2002 afgørelse i sagen og skrev bl.a.:
Ministeriet for  

 Flygtninge, Indvandrere og Integrations afgørelse Ministeriet finder ikke, at Deres klient og dennes ægtefælles  

 samlede tilknytning til Danmark mindst svarer til ægtefællernes samlede  

 tilknytning til (X)-land, jf. udlændingelovens § 9, stk. 10. Deres klients  

 ægtefælle kan derfor ikke gives opholdstilladelse efter udlændingelovens § 9,  

 stk. 2, nr. 7.
 Ministeriet har herved lagt vægt på, at både Deres klient og  

 dennes ægtefælle er født og opvokset i (X)-land, hvorfor de pågældende må  

 antages at have en stærkere tilknytning dertil end til Danmark, hvor Deres  

 klient først kom til for otte år siden i en alder af 23 år.
 Ministeriet har endvidere lagt vægt på, at Deres klients  

 forældre bor i (X)-land, at Deres klients ægtefælles forældre bor i (X)-land,  

 at Deres klient og hans ægtefælle indgik ægteskab i (X)-land, at Deres klient  

 og hans ægtefælle taler ( ) sammen, og at Deres klient siden 1997 flere gange  

 årligt har været i (X)- land.
 Ministeriet finder endvidere ikke, at der foreligger sådanne  

 særlige personlige forhold, der taler for, at Deres klients ægtefælle gives  

 opholdstilladelse, selv om Deres klient og dennes ægtefælles samlede  

 tilknytning til Danmark ikke mindst svarer til ægtefællernes samlede  

 tilknytning til (X)-land.
 Det forhold, at Deres klient føler sig forfulgt og ikke mener  

 sig i stand til at vende tilbage til sin hjemby, kan ikke føre til en ændret  

 vurdering.
 Ministeriet har herved lagt vægt på, at Udlændingestyrelsen  

 efter en konkret vurdering ikke har fundet grundlag for at antage, at Deres  

 klient ved en tilbagevenden til ( ) i (X)-land risikerer asylrelevant  

 forfølgelse.
Udlændingestyrelsens afslag på ansøgning om opholdstilladelse  

 stadfæstes derfor. Den 11. april 2002 klagede B til mig.
Ministeriet besluttede  

 efterfølgende at genoptage sagen, og jeg meddelte derfor den 2. september  

 2002  

 ministeriet at jeg på den baggrund indstillede den undersøgelse af sagen som  

 jeg havde iværksat.
 I brev af 3. juni 2003 til ministeriet oplyste advokaten at B  

 ved lov var blevet meddelt dansk indfødsret, og at loven trådte i kraft den  

 17.  

 juni 2003.
 Den 8. juli 2003 traf Ministeriet for Flygtninge, Indvandrere  

 og Integration afgørelse i sagen og skrev i den anledning bl.a.:
Ministeriet for  

 Flygtninge, Indvandrere og Integrations afgørelse Ministeriet finder ikke, at Deres klients og Deres klients  

 ægtefælles samlede tilknytning til Danmark mindst svarer til ægtefællernes  

 samlede tilknytning til (X)-land, jf. udlændingelovens § 9, stk. 10.
 Ministeriet har herved lagt vægt på, at Deres klients ægtefælle  

 efter det for ministeriet oplyste ikke har anden tilknytning, end hvad der  

 følger af ægteskabet med Deres klient, og at Deres klient ikke kan anses for  

 at have overvejende tilknytning til Danmark.
 Ministeriet har i den forbindelse lagt vægt på, at både Deres  

 klient og Deres klients ægtefælle er født og opvokset i (X)-land, hvorfor de  

 pågældende må antages at have en stærkere tilknytning dertil end til Danmark,  

 hvor Deres klient først kom til for godt 9½ år siden i en alder af 23 år.
 Ministeriet har endvidere lagt vægt på, at Deres klient siden  

 1997 flere gange årligt har været i (X)-land, at Deres klient og Deres  

 klients  

 ægtefælle mødtes i 1998 og efterfølgende holdt telefonisk kontakt, at Deres  

 klient og Deres klients ægtefælle indgik ægteskab i (X)-land i oktober 2000  

 cirka 7 år efter Deres klients indrejse her i landet, at Deres klients og  

 Deres  

 klients ægtefælles forældre bor i (X)-land, samt at Deres klient og Deres  

 klients  

 ægtefælle kommunikerer sammen på ( ).
 Ministeriet finder på denne baggrund, at Deres klient har  

 bevaret og fortsat har en stærk tilknytning til sit hjemland.
 Ministeriet har ved vurderingen taget i betragtning, at Deres  

 klient siden den 1. september 1999 har arbejdet som altmuligmand i en  

 virksomhed, hvor han den 7. maj 2001 tillige påbegyndte en uddannelse som  

 industritekniker.  

 Ministeriet finder dog ikke, at denne tilknytning til det danske  

 arbejdsmarked  

 er af en sådan varighed og karakter, at den kan føre til en ændret vurdering  

 af  

 ægtefællernes samlede tilknytning til Danmark.
 Det forhold, at Deres klient ved lov, som trådte i kraft den 17.  

 juni 2003, er blevet meddelt dansk indfødsret, samt at Deres klient har en  

 fætter her i landet, kan ligeledes ikke føre til en ændret vurdering.
 Ministeriet finder endvidere ikke, at der foreligger sådanne  

 særlige personlige forhold, der taler for, at Deres klients ægtefælle gives  

 opholdstilladelse, selv om Deres klients og Deres klients ægtefælles samlede  

 tilknytning til Danmark ikke mindst svarer til ægtefællernes samlede  

 tilknytning til (X)- land.
 Ministeriet har herved lagt vægt på, at der ikke er oplyst om  

 sådanne personlige forhold, herunder helbredsmæssige forhold, der vil gøre  

 det  

 særligt belastende for Deres klient at tage ophold i (X)-land for dér at  

 udøve  

 familielivet, samt at der ikke er grundlag for at antage, at Deres klient  

 ikke  

 skulle kunne indrejse og tage ophold i (X)-land.
 Det forhold, at Deres klient føler sig forfulgt og ikke mener  

 sig i stand til at vende tilbage til sin hjemby, kan ikke føre til en ændret  

 vurdering.
 Ministeriet har herved lagt vægt på, at Udlændingestyrelsens  

 Asylafdeling efter en konkret vurdering ikke har fundet grundlag for at  

 antage,  

 at Deres klient ved en tilbagevenden til ( ) i (X)-land risikerer  

 asylrelevant  

 forfølgelse.
 Endvidere kan det ikke føre til en ændret vurdering, at De og  

 Deres klient finder, at Deres klients sag er identisk med ( )s sag ( ),  

 og at  

 Deres klients sag derfor bør behandles på samme grundlag.
 Ministeriet bemærker endvidere, at afgørelser efter  

 udlændingelovens § 9, stk. 10, afgøres efter et konkret skøn over sagens  

 omstændigheder.  

 Den omstændighed, at et eller flere forhold i forskellige sager er ens, fører  

 således ikke nødvendigvis til, at udfaldet af sagerne bliver ens.
Udlændingestyrelsens afslag på ansøgning om opholdstilladelse  

 stadfæstes derfor. Ved brev af 5. september 2003 til ministeriet bad advokaten om  

 en uddybende begrundelse for ministeriets afslag på familiesammenføring.
Hun  

 anførte bl.a. at B var blevet meddelt dansk indfødsret inden ministeriet  

 havde  

 truffet afgørelse i sagen, og henviste til at afgørelsen var blevet truffet  

 efter lovbekendtgørelse nr. 711 af 1. august 2001 ifølge hvilken,  

 tilknytningskravet ikke var gældende, hvis den herboende var dansk  

 statsborger.  

 Advokaten bemærkede at det havde taget næsten tre år at træffe afgørelse, og  

 at dette forhold primært måtte tilskrives udlændingemyndighedernes  

 langsommelige sagsbehandling; eftersom det hverken af loven eller af  

 forarbejderne  

 dertil fremgik hvorvidt man skulle have dansk statsborgerskab ved  

 indgivelses-  

 eller ved afgørelsestidspunktet for en ansøgning, fandt hun at myndighederne  

 havde haft pligt til at inddrage det faktum at B var blevet meddelt dansk  

 indfødsret i den mellemliggende periode.
Advokatens brev var vedlagt kopi af  

 Bs statsborgerbevis af 17. juni 2003.
 Ministeriet traf den 19. december 2003 på ny afgørelse i sagen  

 og skrev bl.a. følgende:
Ministeriet for  

 Flygtninge, Indvandrere og Integrations afgørelse De har ikke anført nye væsentlige oplysninger, som kan føre til  

 en ændret vurdering af sagen.
 Ministeriet tager ved behandlingen af en klage over en afgørelse  

 truffet af Udlændingestyrelsen som udgangspunkt stilling til, om styrelsens  

 afgørelse er korrekt under hensyn til de foreliggende faktiske omstændigheder  

 og retsgrundlaget på tidspunktet for Udlændingestyrelsens afgørelse.
 Det forhold, at Deres klient den 17. juni 2003 blev meddelt  

 dansk indfødsret, kan ikke føre til en ændret vurdering af sagen.
 Det bemærkes i den forbindelse, at Deres klients ægtefælle først  

 er blevet meddelt dansk indfødsret betydelig tid efter Udlændingestyrelsens  

 afgørelse.
 Det bemærkes i øvrigt, at reglerne om ægtefællesammenføring på  

 en række punkter blev ændret ved lov nr. 365 af 6. juni 2002, der gælder for  

 alle ansøgninger indgivet efter den 1. juli 2002. Det forhold, at Deres  

 klient  

 efter den 1. juli 2002 blev meddelt dansk indfødsret vil således alene kunne  

 indgå i grundlaget for en ansøgning om opholdstilladelse til Deres klients  

 ægtefælle, der behandles efter de regler, der trådte i kraft den 1. juli  

 2002.
 Det bemærkes herved, at udlændingelovens tilknytningskrav blev  

 ændret ved vedtagelsen af lov nr. 365 af 6. juni 2002, således at  

 tilknytningskravet herefter nu også finder anvendelse i sager, hvor den  

 herboende ægtefælle er dansk statsborger.
 Det forhold, at De har anført, at et afslag på opholdstilladelse  

 til Deres klients ægtefælle er i strid med Den Europæiske  

 Menneskerettighedskonventions  

 artikel 8, kan ligeledes ikke føre til en ændret vurdering.
 Ministeriet har herved lagt vægt på, at der ikke på baggrund af  

 de i sagen foreliggende oplysninger er grundlag for at antage, at Deres  

 klient  

 ikke skulle kunne indrejse og tage ophold sammen med Deres klients ægtefælle  

 og barn i (X)-land for dér at udøve familielivet.
 Det bemærkes i den forbindelse, at ægtefæller efter  

 ministeriets opfattelse ikke efter Den Europæiske  

 Menneskerettighedskonventions  

 artikel 8 har en umiddelbar ret til at vælge det land, hvori de vil udøve  

 deres  

 familieliv.
 Endvidere kan det ikke føre til en ændret vurdering, at De har  

 anført, at Deres klient de sidste fire år har været ansat hos ( ), at Deres  

 klient har en lejlighed til familien, at der ikke vil være  

 forsørgelsesproblemer,  

 samt at Deres klient ikke menes at kunne vende tilbage til sin fødeegn.
 Disse oplysninger forelå allerede på tidspunktet for  

 ministeriets afgørelse og er indgået i grundlaget for ministeriets vurdering  

 af sagen i forbindelse med afgørelsen af 8. juli 2003.
Ministeriet kan således fortsat henholde sig til sin afgørelse  

 af 8. juli  

 2003. Den 22. januar 2004 klagede advokat C til mig.
Til støtte for  

 klagen anførte hun bl.a. at ministeriet havde pligt til at inddrage det  

 faktum  

 at B var blevet meddelt dansk indfødsret inden afgørelsen blev truffet, og at  

 dette faktum derfor burde have medført at der blev bortset fra  

 tilknytningskravet.
Den 3. februar 2004 bad jeg Ministeriet for Flygtninge,  

 Indvandrere og Integration og Udlændingestyrelsen om en udtalelse og om udlån  

 af sagens akter.
Jeg anmodede i den forbindelse udlændingemyndighederne om  

 bl.a. at forholde sig til det som advokat C havde anført om ( af at B efter  

 Udlændingestyrelsens  

 afgørelse, men inden ministeriet traf sin afgørelse, opnåede dansk  

 statsborgerskab,  

 og bad ministeriet om i den forbindelse at begrunde den retsopfattelse der  

 var  

 kommet til udtryk i ministeriets afgørelse af 19. december 2003 om afslag på  

 genoptagelse.
Ministeriet for Flygtninge, Indvandrere og Integration  

 fremsendte den 16. april 2004 sin egen og Udlændingestyrelsens udtalelse samt  

 sagsakterne.
Ministeriet fremsendte endvidere akterne i den sag som advokaten  

 sammenlignede med sin klients sag.
Styrelsen henviste i sin udtalelse,  

 dateret  

 23. februar 2004, til ministeriets afgørelse af 8. juli 2003. Ministeriet  

 skrev i sin udtalelse bl.a. følgende:
Betydningen af dansk  

 statsborgerskab (A) indgav ansøgning om ægtefællesammenføring den 18. oktober  

 2000, hvor (B) var ( ) statsborger.
På daværende tidspunkt gjaldt  

 tilknytningskravet ved ægtefællesammenføring ikke, hvis den herboende  

 ægtefælle  

 var dansk statsborger.
Ved lov nr. 365 af 6. juni 2002 blev  

 tilknytningskravet  

 ved ægtefællesammenføring skærpet og udvidet til også at gælde tilfælde, hvor  

 den herboende ægtefælle er dansk statsborger.
Lov nr. 365 af 6. juni 2002 har  

 virkning for ansøgninger indgivet efter den 1. juli 2002, hvorimod  

 ansøgninger  

 indgivet før den 1. juli 2002 behandles efter de hidtil gældende regler.
(B) blev først dansk statsborger ca. et år efter, at det  

 retsgrundlag, som afgørelsen i (A)s sag er truffet efter, blev ophævet  

 med  

 virkning for fremtidige ansøgninger. (B) opfyldte således ikke betingelsen om  

 at være dansk statsborger på et tidspunkt, hvor retsgrundlaget fortsat var  

 gældende.
Dette er baggrunden for, at ministeriet i sin afgørelse af 8. juli  

 2003 og afslag på genoptagelse af 19. december 2003 ikke har fundet, at  

 oplysningen om, at (B) den 17. juni 2003 blev dansk statsborger, kunne føre  

 til en ændret vurdering.
Som det fremgår af ministeriets afgørelse af 8. juli 2003 og  

 afslag på genoptagelse af 19. december 2003 er oplysningen om, at (B) er  

 blevet  

 dansk statsborger, indgået i grundlaget for afgørelserne.
Det, der er anført  

 i  

 afslaget på genoptagelse af 19. december 2003, og som De henviser til i Deres  

 brev af 3. februar 2004, skal forstås således, at henvendelsen til  

 ministeriet  

 med oplysningen om dansk statsborgerskab betragtes som en ny ansøgning om  

 opholdstilladelse, der i givet fald skal behandles efter de nugældende regler  

 om ægtefællesammenføring, herunder det udvidede tilknytningskrav.
 Ministeriet kan henholde sig til sin afgørelse af 8. juli 2003  

 og afslag på genoptagelse af 19. december 2003.
Ministeriet vil efterfølgende fremsende en supplerende udtalelse  

 vedrørende det af advokat (C) anførte i brevet af 2. april 2004 til Dem som  

 fremsendt til ministeriet ved Deres brev af 6. april  

 2004. I brev af 19. maj 2004 bemærkede Bs advokat over for mig  

 bl.a.:
Ad dansk statsborgerskab Min klient fik statsborgerskab d. 17.06.2003, hvilket allerede  

 d. 03.06.2003 blev meddelt Ministeriet, der efterfølgende d. 08.07.2003  

  dvs.  

 en måned senere  traf afgørelse om afslag.
 Ministeriet har med andre ord forinden afgørelsen fået  

 orientering om, at min klient har fået dansk statsborgerskab.
 Ministeriet anfører øverst side 3, at man opfatter meddelelsen  

 om, at min klient har fået dansk statsborgerskab som en ansøgning om  

 familiesammenføring efter de nye regler.
 Det kunne være meget rart at få en redegørelse fra Ministeriet  

 om, hvordan man kan opfatte en oplysning givet i en verserende sag som en  

 anmodning om at rejse en ny sag.
 Specielt henset til, at referencens danske statsborgerskab efter  

 lovændringen var uden betydning.
 Ministeriet har endvidere ikke behandlet det som en ny  

 sag/hjemvist sagen til udlændingestyrelsen til fornyet behandling.
 Ministeriets bemærkning forekommer derfor at være en  

 sproglig/teknisk konstruktion hvorved Ministeriet forsøger at undlade at  

 inddrage det faktum at min klient har fået dansk statsborgerskab i  

 afgørelsesgrundlaget.
Det bemærkes i den forbindelse, at min klient og hans kone søgte  

 om familiesammenføring i 2000, og at sagen således på daværende tidspunkt  

 allerede havde verseret i 3 år.
At sagen trak så længe ud skyldes udelukkende  

 overordentlig langsommelig sagsbehandling hos Ministeriet og af samme grund  

 er  

 det undertegnedes opfattelse, at samtlige relevante oplysninger, der  

 fremkommer  

 i sagsbehandlingsperioden, skal inddrages i afgørelsesgrundlaget.
 Det skal i den forbindelse bemærkes, at såfremt den nye  

 oplysning havde været, at min klient ikke længere f.eks. opfyldte  

 forsørgelseskravet,  

 er jeg ikke i tvivl om, at Ministeriet ville have brugt denne begrundelse til  

 at meddele afslag til trods for, at forsørgelseskravet havde været opfyldt på  

 ansøgningstidspunktet også selvom oplysningerne om den manglende mulighed for  

 forsørgelse først fremkom 14 dage før afgørelse i sagen blev truffet.
 Når negative oplysninger kan medføre afslag bør positive  

 oplysninger ligeledes kunne medføre meddelelse af opholdstilladelse.
Ministeriet bemærker i øvrigt  i modstrid med det umiddelbart  

 foran anførte  at man har inddraget det faktum, at min klient har fået  

 dansk  

 statsborgerskab i sin sagsbehandling, men hvis det faktum havde været  

 inddraget  

 i sagsbehandlingen, havde min klient været berettiget til at blive  

 familiesammenført  

 med sin hustru. Ved brev af 25. maj 2004 bad jeg ministeriet og  

 Udlændingestyrelsen om eventuelle bemærkninger til advokatens brev af 19. maj  

 2004. Ministeriet bemærkede i brev af 7. juni 2004 følgende:
 Ministeriet fremsendte ikke oplysningerne om, at den herboende  

 reference havde erhvervet dansk statsborgerskab til Udlændingestyrelsen som  

 en ny ansøgning om opholdstilladelse, således at styrelsen kunne tage  

 stilling  

 hertil i 1. instans, jf. udlændingelovens § 46, stk. 1, da reglerne på  

 tidspunktet  

 for oplysningernes fremkomst var blevet skærpet til ugunst for parret.  

 Såfremt  

 (A) ønsker at søge om familiesammenføring efter de nugældende regler, kan  

 parret eller deres advokat rette henvendelse til Udlændingestyrelsen herom.
For så vidt angår advokat (C)s henvisning til  

 udlændingemyndighedernes administration af forsørgelseskravet ( ), skal  

 ministeriet oplyse, at såfremt Udlændingestyrelsen i en sag om  

 familiesammenføring  

 har fundet, at forsørgelseskravet er opfyldt, efterprøves dette ikke af  

 ministeriet.
I en sådan sag skal forsørgelseskravet dog ikke blot være  

 opfyldt  

 på ansøgningstidspunktet, men stadig være opfyldt på tidspunktet for  

 meddelelse  

 af opholdstilladelse.
Ministeriet kan i øvrigt henholde sig til det af ministeriet  

 anførte i udtalelserne af 16. og 30. april  

 2004. I et brev af 12. juli 2004 bad jeg Ministeriet for Flygtninge,  

 Indvandrere og Integration og Udlændingestyrelsen om supplerende udtalelser  

 til sagen.
Jeg skrev bl.a. således:
 Udlændingemyndighedernes afgørelse er truffet efter  

 udlændingelovens dagældende § 9, stk. 1, nr. 2, litra c, jf. § 9, stk. 2, nr.  

 7, der havde følgende indhold (lovbekendtgørelse nr. 711 af 1. august 2001):
   

  

 § 9.  

  

 Efter ansøgning  

 kan der gives opholdstilladelse til:
En udlænding over 25 år, som samlever på fælles bopæl i ægteskab  

 eller fast samlivsforhold af længere varighed med en i Danmark fastboende  

 person over 25 år, der c) har opholdstilladelse efter §§ 7-8 eller Stk. 2. Der kan efter ansøgning gives opholdstilladelse til  

 andre udlændinge:
Hvis en udlænding over 18 år uden for de i stk. 1, nr. 2, nævnte  

 tilfælde samlever på fælles bopæl i ægteskab eller fast samlivsforhold af  

 længere varighed med en i Danmark fastboende person over 18 år, der er  

 omfattet af stk. 1, nr. 2, litra a-d, og ægteskabet eller samlivsforholdet  

 utvivlsomt må anses for indgået efter den herboendes eget ønske, eller  

 særlige  

 personlige forhold i øvrigt taler herfor. Af lovens § 9, stk. 10, fremgik følgende:
Stk. 10. Opholdstilladelse efter stk. 1, nr. 2, litra b-d, og  

 efter stk. 2, nr. 7, når den herboende person ikke har dansk indfødsret, kan  

 kun gives, såfremt ægtefællernes eller samleverens samlede tilknytning til  

 Danmark  

 mindst svarer til ægtefællernes eller samlevernes samlede tilknytning til et  

 andet land, eller såfremt særlige personlige forhold i øvrigt taler  

 herfor. ...
1.  

  

 Advokat (C) har  

 under sagen gjort gældende at (B) med virkning fra 17. juni 2003 var blevet  

 meddelt dansk indfødsret.
Advokaten mener at ministeriet havde pligt til at  

 inddrage dette forhold og henviste i den forbindelse til at sagen var blevet  

 afgjort efter bekendtgørelse af udlændingeloven nr. 711 af 1. august 2001  

 ifølge hvilken tilknytningskravet ikke var gældende hvis den herboende var  

 dansk statsborger (lovens § 9, stk. 10). Jeg forstår advokaten sådan at (A)  

 og  

 (B) efter hendes opfattelse fra det tidspunkt hvor (B) blev dansk  

 statsborger,  

 ikke skulle opfylde tilknytningskravet i udlændingelovens § 9, stk. 10.
Ved lov nr. 365 af 6. juni 2002 om ændring af udlændingeloven og  

 ægteskabsloven med flere love blev bestemmelsen i den hidtil gældende  

 udlændingelovs § 9, stk. 10, ændret således at tilknytningskravet også skal  

 opfyldes i tilfælde hvor den herboende reference er dansk statsborger  

 (ændringslovens  

 § 9, stk. 7). Ændringsloven trådte i kraft den 1. juli 2002, jf. lovens § 8,  

 stk. 1, dog således at bestemmelsen i lovens § 9, stk. 7, ikke finder  

 anvendelse for udlændinge der inden lovens ikrafttræden havde indgivet  

 ansøgning om eller var meddelt opholdstilladelse.
For sådanne udlændinge  

 fandt  

 de hidtil gældende regler anvendelse, jf. § 8, stk. 2. Jeg er på den baggrund  

 enig med Ministeriet for Flygtninge, Indvandrere og Integration i at  

 (A)s sag  

 skulle afgøres efter bestemmelsen i udlændingelovens § 9, stk. 10, som denne  

 bestemmelse var affattet ved lovbekendtgørelse nr. 711 af 1. august 2001.
 Efter § 9, stk. 10, i lovbekendtgørelse nr. 711 var  

 tilknytningskravet som nævnt ikke gældende i tilfælde hvor den herboende  

 reference  

 var dansk statsborger. (B) opnåede dansk statsborgerskab med virkning fra 17.  

 juni 2003, og den 8. juli 2003 traf ministeriet (ny) afgørelse i (A)s  

 sag og  

 meddelte i den forbindelse at dette forhold ikke kunne føre til en ændret  

 vurdering af sagen.
Det antages normalt at der ikke gælder nogen begrænsning i  

 klagerens adgang til for rekursinstansen at fremføre nye påstande,  

 anbringender og faktiske omstændigheder (nova), jf.
Karsten Loiborg m.fl.,  

 Forvaltningsret (2002), side 991, med omtale af ombudsmandspraksis om  

 spørgsmålet  

 (Folketingets Ombudsmand beretning for 1996, s. 193*, for 1998, s.158*, og  

 for  

 2000, s. 378*).
 Jeg henviser endvidere til Karsten Revsbech m.fl.,  

 Forvaltningsret  Almindelige emner (1997), s. 274 ff, hvoraf følgende  

 fremgår:
 I forbindelse med sagens ramme er det af interesse at overveje,  

 om klageren har adgang til at fremføre nye påstande, anbringender og faktiske  

 omstændigheder for rekursorganet.
Sådanne nye forhold betegnes nova.
Det er den almindelige antagelse, at der ikke er nogen begrænsning  

 i denne adgang.
Heller ikke ved ankenævn, der kan have en vis  

 domstolslignende  

 karakter, gælder en sådan begrænsning.
Det hænger sammen med, at  

 officialprincippet indebærer, at rekursmyndigheden aktivt skal medvirke til,  

 at sagen får den materielt rigtige afgørelse.
Dette kan medføre, at det er  

 nødvendigt at inddrage nye forhold i klagesagen  herunder ikke kun nye  

 forhold vedrørende de faktiske omstændigheder, men også vedrørende påstande  

 og anbringender (argumenter).
Et andet spørgsmål vedrørende nova drejer sig om mellemkommende  

 fakta.
Spørgsmålet er her, om rekursmyndigheden kan og skal lægge faktum på  

 tidspunktet for førsteinstansens afgørelse til grund, eller om den skal bygge  

 på de oplysninger (fakta), som nu foreligger på tidspunktet for  

 rekursinstansens  

 afgørelse.
Hovedreglen går ud på det sidstnævnte, dvs. at mellemkommende,  

 nye faktiske omstændigheder skal lægges til grund.
Kun hvis sagen vedrører et  

 fortidigt forhold i den forstand, at klageren (eller en anden borger) havde  

 et  

 retskrav på tidspunktet for førsteinstansens afgørelse, skal de oprindelige  

 faktiske omstændigheder lægges til grund.
 Til illustration af den omtalte hovedregel skal nævnes FOB  

 1982.138*.
 Reglerne om nova har som allerede antydet den tilfredsstillende  

 konsekvens, at man lettere kommer frem til den afgørelse, som er den  

 materielt  

 rigtige på det tidspunkt, hvor det samlede forvaltningssystem er færdig med  

 behandlingen af sagen.
Et problem, som er beslægtet med spørgsmålet om nova, drejer  

 sig om, hvad rekursorganet skal lægge til grund ved ny mellemkommende  

 lovgivning og lignende retlige ændringer.
Dette er vanskeligt at svare på  

 generelt.
Hvis der er tale om en skærpelse af kriterierne for, at en  

 tilladelse  

 kan gives, må formodningen være for, at det er reglerne på tidspunktet for  

 sagens rejsning, som er afgørende.
En lang sagsbehandling i det  

 administrative  

 system bør ikke komme borgeren til skade.
 Jeg henleder desuden opmærksomheden på sagen refereret i  

 Ugeskrift for Retsvæsen 2002.1385 Ø.
 På den baggrund beder jeg ministeriet uddybe begrundelsen for  

 ministeriets retsopfattelse hvorefter meddelelsen af indfødsret til (B) ikke  

 kunne føre til en ændret vurdering af (A)s sag, og hvorefter advokatens  

 henvendelse til ministeriet med oplysning om dansk statsborgerskab må  

 betragtes  

 som en ny ansøgning om opholdstilladelse der i givet fald skal behandles  

 efter  

 de nugældende regler om ægtefællesammenføring, herunder det udvidede  

 tilknytningskrav (ministeriets udtalelse af 16. april 2004).
 I brev af 20. oktober 2004 skrev Ministeriet for Flygtninge,  

 Indvandrere og Integration bl.a. følgende:
 For så vidt angår spørgsmål 1 i Deres brev, skal ministeriet  

 bemærke, at ministeriet på baggrund af Deres gennemgang af relevant  

 litteratur  

 om nova har besluttet at ændre sin retsopfattelse, således at meddelelsen af  

 dansk indfødsret til (B) den 17. juni 2003 anses som nova, der skulle have  

 været inddraget i sagen, da oplysningerne fremkom inden den endelige  

 afgørelse i ministeriet.
Ministeriet har herefter besluttet at genoptage sagen  

 vedrørende (A) og konstaterer, at det tilknytningskrav, der gjaldt efter  

 lovbekendtgørelse  

 nr. 711 af 1. august 2001, som sagen er behandlet efter, ikke efter den 17.  

 juni 2003 har været til hinder for meddelelse af ægtefællesammenføring til  

 (A).  

 Sagen vil således blive sendt tilbage til Udlændingestyrelsen med henblik på  

 en vurdering af, hvorvidt de øvrige betingelser for ægtefællesammenføring  

 efter lovbekendtgørelse nr. 711 af 1. august 2001 er opfyldt. På den baggrund meddelte jeg den 11. november 2004 ministeriet  

 at jeg havde besluttet ikke at foretage mere i den konkrete sag vedrørende A.  

 Samtidig bad jeg ministeriet om at oplyse følgende:
 Jeg beder ministeriet oplyse hvorvidt omstændigheder svarende  

 til dem der forelå i (A)s sag (herboende reference opnår dansk  

 indfødsret  

 inden ministeriets endelige afgørelse i sagen) har gjort sig gældende i andre  

 konkrete familiesammenføringssager som har foreligget for ministeriet, og  

 hvor  

 tilknytningskravet skulle bedømmes efter lovbekendtgørelse nr. 711 af 1.  

 august 2001.
I givet fald beder jeg ministeriet om at oplyse hvilke  

 overvejelser ministeriets ændrede retsopfattelse har givet anledning til for  

 så vidt angår sådanne sager, herunder hvorvidt ministeriet har overvejet også  

 at genoptage disse sager. I brev af 16. december 2004 meddelte ministeriet følgende:
 I den anledning skal ministeriet oplyse, at ministeriet ikke  

 umiddelbart er bekendt med, hvorvidt tilsvarende omstændigheder som i  

 (A)s sag  

 har foreligget i andre sager.
Det skyldes, at det ikke er muligt at udtrække  

 disse oplysninger særskilt af udlændingemyndighedernes statistiksystem   

 Udlændingeregistret  

  som bl.a. indeholder data om afgjorte klagesager.
 Det er ministeriets opfattelse, at ministeriet er retligt  

 forpligtet til at genoptage sager, hvor der foreligger tilsvarende  

 omstændigheder  

 som i (A)s sag, således at den ændrede retsopfattelse vil føre til et  

 andet  

 udfald, da afgørelserne i de enkelte sager er af indgribende betydning, og da  

 det ikke kan antages at indebære store administrative vanskeligheder at  

 gennemgå de afgjorte sager.
Til brug for gennemgangen at de afgjorte sager har ministeriet  

 fået udskrevet en liste fra Udlændingeregistret over afgjorte klagesager,  

 hvori ministeriet i perioden fra den 1. juli 2002 til den 30. september 2004  

 har stadfæstet afslag på ægtefællesammenføring som følge af, at det tidligere  

 tilknytningskrav i lovbekendtgørelse nr. 711 af 1. august 2001 ikke blev  

 anset  

 for opfyldt.
Listen indeholder 355 afgørelser, som ministeriet nu vil  

 gennemgå  

 nærmere med henblik på en vurdering af genoptagelsesspørgsmålet.
Når  

 gennemgangen er afsluttet, vil ministeriet orientere Dem om, hvor mange sager  

 der var grundlag for at genoptage.
 Den 11. marts 2005 skrev ministeriet således til mig:
 I forlængelse af Ministeriet for Flygtninge, Indvandrere og  

 Integrations brev af 16. december 2004 til Dem om sagen vedrørende (A), skal  

 ministeriet orientere Dem om, at ministeriet nu har gennemgået listen over  

 355  

 afgjorte klagesager, hvori ministeriet i perioden fra den 1. juli 2002 til  

 den  

 30. september 2004 har stadfæstet afslag på ægtefællesammenføring som følge  

 af, at det tidligere tilknytningskrav ikke blev anset for opfyldt.
 Ministeriet kan oplyse Dem om, at ministeriet har fundet  

 grundlag for at genoptage syv sager, hvor referencen har opnået dansk  

 indfødsret inden ministeriets afgørelse.
Ministeriet anser således Deres brev af 11. november 2004 for  

 besvaret. I den anledning skrev jeg den 17. marts 2005 til ministeriet at  

 jeg gik ud fra at Udlændingestyrelsen (eller ministeriet) herefter på samme  

 måde som i As sag ville foretage en vurdering af om de øvrige  

 betingelser for  

 ægtefællesammenføring var opfyldt i de omtalte syv sager.
Jeg meddelte  

 ministeriet at jeg ikke foretog mere vedrørende spørgsmålet.
 NOTER: (*) FOB 1982, s. 138,  

 1996, s. 193,  

 1998, s. 158,  

 og  

 2000, s. 378.
