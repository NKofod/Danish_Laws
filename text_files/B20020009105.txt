 Bekendtgørelse om ansøgning og  

 udbetaling af statstilskud  

 til virksomheder med arbejdsmiljøcertifikat m.v.
 I medfør af § 20 i lov nr. 442 af 7. juni 2001 om  

 arbejdsmiljøcertifikat til virksomheder og om statstilskud til  

 virksomheder med certifikat fastsættes:
Tilskud til virksomheder med  

 arbejdsmiljøcertifikat § 1. En virksomhed, der har fået udstedt et  

 arbejdsmiljøcertifikat i henhold til lov om  

 arbejdsmiljøcertifikat til virksomheder og om statstilskud til  

 virksomheder med certifikat og de i medfør af denne lov fastsatte  

 regler, kan efter ansøgning få statstilskud til 1)	virksomhedens udgifter til arbejdsmiljøafgift, jf. lov om en  

 generel arbejdsmiljøafgift, og 2)	virksomhedens udgifter til inspektion eller certificering.
 Stk. 2. Tilskud ydes enten for den samlede virksomhed (den  

 juridiske enhed med alle tilhørende produktionsenheder) eller for en  

 eller flere produktionsenheder, for hvilken certifikat er udstedt.
Opgørelse af tilskud til udgifter til  

 arbejdsmiljøafgift § 2. Tilskuddet til den virksomhed eller  

 produktionsenhed, som certifikatet omfatter, opgøres for det enkelte  

 kalenderår svarende til den del af nedenstående beløb, som  

 vedrører den pågældende virksomhed eller produktionsenhed,  

 jf. dog § 14:
 1)	Den afgift, som virksomheden i det pågældende  

 kalenderår har betalt til Arbejdsmarkedets Tillægspension i  

 medfør af § 2 i lov om en generel arbejdsmiljøafgift.
 2)	Den del af arbejdsskadeforsikringspræmien, som virksomheden  

 for det kalenderår, der ligger to år forud for det  

 pågældende kalenderår, har betalt til det  

 forsikringsselskab, hvor virksomheden har tegnet en arbejdsskadeforsikring,  

 og som kan henføres til den a contoafgift, som forsikringsselskabet  

 har betalt til staten i medfør af § 5 i lov om en generel  

 arbejdsmiljøafgift.
 3)	Den del af det bidrag, som virksomheden for det kalenderår,  

 der ligger to år forud for det pågældende kalenderår,  

 har betalt til Arbejdsmarkedets Erhvervssygdomssikring, og som kan  

 henføres til den a contoafgift, som Arbejdsmarkedets  

 Erhvervssygdomssikring har betalt til staten i medfør af § 5 i  

 lov om en generel arbejdsmiljøafgift.
 Stk. 2. For kommuner, amtskommuner og andre virksomheder, der  

 ikke har tegnet arbejdsskadeforsikring (selvforsikrede), beregnes tilskud  

 vedrørende den virksomhed eller produktionsenhed, som certifikatet  

 omfatter, svarende til de beløb, der følger af stk. 1, nr.  

 1 og 3, samt den a contoafgift, som de pågældende har betalt til  

 staten efter § 5, stk. 1, nr. 1, i lov om en generel  

 arbejdsmiljøafgift for det pågældende kalenderår, og  

 som vedrører den pågældende virksomhed eller  

 produktionsenhed.
 § 3. Tilskud til virksomhedens udgifter til  

 arbejdsmiljøafgift ydes for en treårig periode: Det  

 kalenderår, hvor certifikatet er udstedt, samt de følgende to  

 kalenderår, jf. dog § 16.
 Stk. 2. Tilskudsperioden regnes fra starten af det  

 kalenderår, hvor certifikatet er udstedt.
 Stk. 3. Tilskud kan alene udbetales for den virksomhed eller  

 produktionsenhed, som certifikatet omfatter.
Tilskud til udgifter til inspektion eller  

 certificering § 4. En virksomhed, der har fået udstedt et  

 arbejdsmiljøcertifikat i henhold til lov om  

 arbejdsmiljøcertifikat til virksomheder og om statstilskud til  

 virksomheder med certifikat og de i medfør af denne lov fastsatte  

 regler, kan få tilskud til virksomhedens udgifter til inspektion eller  

 certificering.
 Stk. 2. Tilskuddet efter stk. 1 til virksomhedens  

 udgifter til inspektion eller certificering udgør 4.500 kr. pr.  

 virksomhed.
 Stk. 3. En virksomhed kan højest få ét  

 tilskud efter stk. 1 i hver tilskudsperiode i forbindelse med udstedelse  

 af arbejdsmiljøcertifikat, jf. § 3.
Ansøgning om tilskud, herunder oplysninger til  

 brug for Arbejdstilsynets opgørelse af tilskud § 5. Ansøgning om tilskud efter  

 §§ 2 og 4 skal sendes til Arbejdstilsynet.
 Stk. 2. Ved ansøgningen skal anvendes et skema, som  

 fås ved henvendelse til Arbejdstilsynet.
 Stk. 3. Ansøgningen skal være vedlagt kopi af det  

 udstedte certifikat og skal indeholde oplysninger om, i hvilket  

 forsikringsselskab virksomheden har tegnet arbejdsskadeforsikring og om  

 nummeret på policen.
§ 6. Hvis certifikatet kun dækker én  

 eller flere produktionsenheder i en virksomhed, skal virksomheden i  

 ansøgningsskemaet oplyse om 1)	virksomhedens samlede indbetalte ATP-bidrag til Arbejdsmarkedets  

 Tillægspension for det foregående kalenderår, samt 2)	hvilken del af det samlede indbetalte ATP-bidrag, der  

 vedrører den eller de produktionsenheder, som certifikatet er udstedt  

 for.
 Stk. 2. Offentlige institutioner skal endvidere oplyse om,  

 hvordan ATP-bidragene fordeler sig på de tre bidragssatser i § 4 a  

 og § 15 i lov om Arbejdsmarkedets Tillægspension.
 Stk. 3. Virksomhedens oplysning efter stk. 1 og 2 skal  

 være forsynet med en revisorerklæring.
 § 7. Virksomheder, der er etableret inden for de  

 seneste to kalenderår, regnet fra den 1. januar i det år, hvor  

 virksomheden får et certifikat, skal oplyse om de a contobeløb,  

 som virksomheden som følge af lov om en generel  

 arbejdsmiljøafgift har betalt til sit forsikringsselskab og  

 Arbejdsmarkedets Erhvervssygdomssikring i de pågældende  

 kalenderår.
 Stk. 2. Virksomhedens oplysning efter stk. 1 skal  

 være forsynet med en revisorerklæring.
Oplysninger fra andre til brug for Arbejdstilsynets  

 opgørelse af tilskud § 8. Til brug for Arbejdstilsynets  

 opgørelse af tilskuddet efter § 2 skal Arbejdsmarkedets  

 Tillægspension, forsikringsselskaber, der tegner  

 arbejdsskadeforsikring, og Arbejdsmarkedets Erhvervssygdomssikring hvert  

 år give Arbejdstilsynet de oplysninger, som fremgår af § 2,  

 stk. 1, nr. 1-3.
 Stk. 2. Arbejdsmarkedets Tillægspension skal senest den  

 1. september hvert år elektronisk give Arbejdstilsynet de oplysninger,  

 som fremgår af § 2, stk. 1, nr. 1.
 Stk. 3. Forsikringsselskaberne skal senest den 1. maj hvert  

 år elektronisk give Arbejdstilsynet de oplysninger, som fremgår  

 af § 2, stk. 1, nr. 2.
 Stk. 4. Arbejdsmarkedets Erhvervssygdomssikring skal senest  

 den 1. marts hvert år elektronisk give Arbejdstilsynet de oplysninger,  

 som fremgår af § 2, stk. 1, nr. 3.
Udbetaling af tilskud § 9. På grundlag af virksomhedens  

 ansøgning og oplysningerne efter §§ 5-8, jf. dog § 15, giver  

 Direktøren for Arbejdstilsynet virksomheden tilsagn om tilskud efter  

 § 2 for det kalenderår, hvor certifikat er udstedt, samt for de to  

 efterfølgende kalenderår, jf. dog § 16. Endvidere gives  

 tilsagn om tilskud efter § 4.
Stk. 2. Tilskud til arbejdsmiljøafgiften, jf. § 2,  

 udbetales for det kalenderår, hvor certifikatet er udstedt.
Samtidig  

 udbetales tilskud til udgiften til inspektion eller certificering, jf.  

 § 4.
 Stk. 3. Udbetaling af tilskud for hvert af de to  

 efterfølgende kalenderår sker på grundlag af fornyet  

 ansøgning om tilskud efter § 2 samt oplysninger efter  

 §§ 5-8, jf. dog § 15, vedrørende de pågældende  

 kalenderår.
 Stk. 4. Tilskuddet opgøres og udbetales én gang  

 årligt senest i 1. kvartal det efterfølgende år, jf. dog  

 § 4, stk. 3.
Bortfald m.v. af tilskud § 10. Tilsagn om og udbetaling af tilskud til  

 virksomhedens udgifter til arbejdsmiljøafgift, jf. § 2, kan  

 udskydes eller bortfalde under de omstændigheder, som er nævnt i  

 §§ 12-17 i lov om arbejdsmiljøcertifikat til virksomheder og om  

 statstilskud til virksomheder med certifikat.
 Stk. 2. Tilsagn om og udbetaling af tilskud til virksomhedens  

 udgifter til inspektion eller certificering, jf. § 4, kan udskydes eller  

 bortfalde under de omstændigheder, som er nævnt i §§ 12, 13  

 og 17 i lov om arbejdsmiljøcertifikat til virksomheder og om  

 statstilskud til virksomheder med certifikat.
Stk. 3. Virksomheder, som har fået udstedt et certifikat  

 af et akkrediteret certificeringsorgan, skal meddele Arbejdstilsynet, hvis  

 certificeringsorganet har konstateret, at betingelserne for certifikatet ikke  

 længere er opfyldt.
Tilskud efter § 2 bortfalder i så fald  

 med virkning fra det tidspunkt, hvor certificeringsorganet har konstateret,  

 at betingelserne ikke længere er opfyldt, og indtil virksomheden gennem  

 en rapport fra certificeringsorganet har dokumenteret, at betingelserne for  

 at få et certifikat på ny er opfyldt.
 Stk. 4. Hvis tilskud efter §§ 2 og 4 bortfalder, jf. stk.  

 3, samt §§ 14, 15 og 17 i lov om arbejdsmiljøcertifikat til  

 virksomheder og om statstilskud til virksomheder med certifikat, skal  

 virksomheden helt eller delvist tilbagebetale et allerede udbetalt tilskud  

 efter de regler, der er fastsat i § 18 i lov om  

 arbejdsmiljøcertifikat til virksomheder og om statstilskud til  

 virksomheder med certifikat.
Klage § 11. Klage over afgørelser  

 vedrørende ydelse eller tilbagebetaling af tilskud kan inden for en  

 frist af 4 uger fra den dag, hvor virksomheden har modtaget  

 afgørelsen, indbringes for Arbejdsmarkedets Ankenævn.
Stk. 2. Klagen sendes til Arbejdstilsynet.
Hvis  

 Arbejdstilsynet fastholder afgørelsen, videresendes klagen til  

 behandling i Arbejdsmarkedets Ankenævn.
 Stk. 3. Arbejdsmarkedets Ankenævn kan se bort fra  

 overskridelse af klagefristen i stk. 1, når der er særlig  

 grund hertil.
 Stk. 4. Sagerne forberedes af Arbejdsmarkedets  

 Ankenævns sekretariat og behandles i øvrigt i overensstemmelse  

 med de regler, der er fastsat for ankenævnet, jf. § 100 i lov om  

 arbejdsløshedsforsikring m.v.
 Stk. 5. Ankenævnets afgørelser kan ikke  

 indbringes for anden administrativ myndighed.
Offentliggørelse § 12. Virksomheder eller produktionsenheder, for  

 hvilke der er udstedt certifikat, og for hvilke der udbetales tilskud,  

 offentliggøres på Arbejdstilsynets hjemmeside.
 Stk. 2. Når Arbejdstilsynet fra virksomheden har  

 modtaget dokumentation for, at virksomheden har fået udstedt  

 certifikat, offentliggøres virksomheden på en foreløbig  

 liste på Arbejdstilsynets hjemmeside, indtil afgørelse om  

 tilskud er truffet.
 Stk. 3. Når Arbejdstilsynet har udbetalt tilskud til  

 virksomheden, offentliggøres denne på en endelig liste på  

 Arbejdstilsynets hjemmeside frem til det tidspunkt, hvor certifikatet skal  

 fornys.
 Stk. 4. Hvis tilskuddet til virksomheden udskydes, udgår  

 virksomheden af den i stk. 2 nævnte liste.
 Stk. 5. Hvis tilskuddet til virksomheden bortfalder,  

 udgår virksomheden af den i stk. 3 nævnte liste.
Ikrafttræden og overgangsbestemmelser § 13. Bekendtgørelsen træder i kraft  

 den 2. marts 2002.
 § 14. For 2001 fastsættes tilskuddet i  

 medfør af § 2, stk. 1, nr. 2, på grundlag af den del  

 af arbejdsskadeforsikringspræmien, som virksomheden for året ved  

 hovedforfald eller senere er opkrævet a conto af det  

 forsikringsselskab, hvor virksomheden har tegnet en arbejdsskadeforsikring,  

 og som kan henføres til den a contoafgift, som forsikringsselskabet  

 har betalt til staten i medfør af § 5 i lov om en generel  

 arbejdsmiljøafgift.
 Stk. 2. For 2002 fastsættes tilskuddet i medfør  

 af § 2, stk. 1, nr. 2, på grundlag af den del af  

 arbejdsskadeforsikringspræmien, som virksomheden for året er  

 opkrævet a conto af det forsikringsselskab, hvor virksomheden har  

 tegnet en arbejdsskadeforsikring, og som kan henføres til den a  

 contoafgift, som forsikringsselskabet har betalt til staten i medfør  

 af § 5 i lov om en generel arbejdsmiljøafgift.
 Stk. 3. For 2001 og 2002 fastsættes tilskuddet i  

 medfør af § 2, stk. 1, nr. 3, på grundlag af den del  

 af det bidrag, som virksomheden for året er opkrævet a conto af  

 Arbejdsmarkedets Erhvervssygdomssikring, og som kan henføres til den a  

 contoafgift, som Arbejdsmarkedets Erhvervssygdomssikring har betalt til  

 staten i medfør af § 5 i lov om en generel  

 arbejdsmiljøafgift.
 § 15. De oplysninger, som fremgår af  

 § 14, stk. 1 og 2, indhentes manuelt af Arbejdstilsynet fra det  

 enkelte forsikringsselskab i forbindelse med behandling af virksomhedens  

 tilskudsansøgning.
 Stk. 2. Beskæftigelsesministeren kan dog beslutte, at  

 oplysningerne efter § 14, stk. 1 og 2, i stedet skal gives  

 elektronisk.
 Stk. 3. Arbejdsmarkedets Erhvervssygdomssikring skal senest  

 den 1. marts 2002 elektronisk give Arbejdstilsynet de oplysninger, som  

 fremgår af § 14, stk. 3.
 § 16. Virksomheder, der får udstedt et  

 certifikat i 2002, kan udover tilskud til arbejdsmiljøafgiften for  

 2002 og de efterfølgende to kalenderår, få tilskud til  

 arbejdsmiljøafgiften for 2001.
 Stk. 2. Tilsagn om og udbetaling af tilskud for 2001 sker  

 samtidig med tilsagn om og udbetaling af tilskud for 2002, jf. § 9,  

 stk. 1, på grundlag af virksomhedens ansøgning og  

 oplysninger efter §§ 5-8, jf. dog § 15.
