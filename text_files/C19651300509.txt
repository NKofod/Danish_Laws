 (Til de af landbrugsministeriet autoriserede kødvarefabrikker og  

 tarmeksportvirksomhede m.v. samt de ved disse virksomheder ansatte  

 kontrollerede dyrlæger og tilsynsassistenter).
 I cirkulære herfra af 1. februar 1963 vedrørende statens overtagelse af  

 udgifter ved offentlig kontrol i forbindelse med udførsel af kød m.m. er det  

 i stk. 4 anført, at der i de beløb, hvorefter de i cirkulæret angivne grænser  

 for statens overtagelse helt eller delvis af kontroludgifter fastsættes, kan  

 medregnes salgsindtægter (fakturaværdien) fra bl.a. leverancer af varer til  

 videre forarbejdning til eksport på andre autoriserede virksomheder under  

 forudsætning af, at virksomheden udøver en egentlig opskæringsvirksomhed.
 Med henvisning til denne bestemmelse er der bl.a. blevet fremsat begæring  

 om, at der i det beløb, hvorefter refusionens omfang beregnes, medregnes  

 værdien af skinker, som en autoriseret virksomhed har fraskåret kroppe, der i  

 øvrigt er blevet anvendt i virksomhedens normale produktion til  

 hjemmemarkedet, og videresolgt til anden autoriseret virksomhed til brug ved  

 fremstilling af eksportvarer.
 Da man ikke kunne anse fraskæring af skinker for en egentlig  

 opskæringsvirksomhed i den forstand, dette udtryk er anvendt i cirkulæret,  

 måtte landbrugsministeriet indtage det standpunkt, at der ved afgørelsen af  

 spørgsmålet om refusionens omfang ikke kan tages hensyn til værdien af  

 sådanne skinker.
Landbrugsministeriet har senere efter anmodning forhandlet nærmere med  

 kødindustriens fabrikantforening og eksportsvineslagteriernes salgsforening  

 om nævnte spørgsmål.
Under forhandlingerne har kødindustriens  

 fabrikantforening oplyst, at efter den indenfor branchen gældende opfattelse  

 må også fraskæring af skinker betragtes som en egentlig opskæringsvirksomhed,  

 og foreningen har henstillet, at landbrugsministeriet ændrer sit standpunkt i  

 overensstemmelse hermed.
Landbrugsministeriet er imidlertid af den  

 opfattelse, at fraskæring af skinker, der også i vidt omfang finder sted hos  

 slagtere og viktualiehandlere, ikke indebærer nogen speciel forarbejdning med  

 henblik på eksport, og at det derfor vil være i strid med forudsætningerne  

 for lov nr. 346 af 6. december 1961 om statens overtagelse af visse udgifter  

 ved offentlige kontrol i forbindelse med udførsel af landbrugsprodukter at  

 medregne værdien af sådanne skinker i beregningsgrundlaget for refusion.  

 Landbrugsministeriet må derfor fastholde det hidtil indtagne standpunkt.
 Der er med nævnte organisationer opnået enighed om, at formuleringen af  

 stk. 4b i nævnte cirkulære bør ændres, og i overensstemmelse hermed ændres  

 ordlyden af denne bestemmelse herved til følgende:
»b. leverancer af varer til videre forarbejdning til eksport på andre  

 autoriserede virksomheder under forudsætning af, at en væsentlig del af  

 varens forarbejdning med henblik på eksport efter landbrugsministeriets skøn  

 har fundet sted på virksomheden..« Såfremt der opstår tvivl om, hvorvidt den forarbejdning, som en vare har  

 været underkastet forinden levering fra en autoriseret virksomhed til en  

 anden, har været væsentlig, vil spørgsmålet blive afgjort af  

 landbrugsministeriet efter forhandling med kødindustriens fabrikantforening  

 og eksport-svineslagteriernes salgsforening.
 Landbrugsministeriet, den 7. januar  

 1965.
Chr.
Thomsen.
/J.
Jensen.
