Nr LSF 136 Forslag til Lov om afskaffelse af ventelister på sygehusene Fremsat af Pia Dahl (FP) Knud Lind (FP) Jane Oksen (FP) Poulsgaard (FP) den 13. december 1988 § 1. Enhver, som har stået på venteliste til behandling på offentlige  

 danske sygehuse i de seneste 3 måneder, har ved henvendelse til  

 sygehusforvaltningen ret til at kræve behandling iværksat inden 14 dage.
 § 2. Loven træder i kraft torsdag den 16. februar 1989.
Bemærkninger til lovforslaget Det er for usselt, at medmennesker år efter år skal døje med smerter i  

 øjne, i hofter, i hjerte, i knæ eller andetsteds, blot fordi de regerende  

 partier ødsler med bevillinger til mindre væsentlige formål og derfor ikke  

 kan finde de fornødne penge til at holde operationsstuerne åbne langt flere  

 af ugens 168 timer.
Lige indtil ventelisterne er helt væk, skal flere af dem,  

 der ønsker det, kunne blive opereret for det offentliges regning på  

 udenlandske sygehuse eller private klinikker.
At sikre de enkelte danskeres gode helbred er den vigtigste af alle  

 Folketingets pligter.
Derfor skulle der ikke bevilges een øre til andre  

 offentlige formål, så længe der stadig er så mange på venteliste, som de  

 gamle politikere har tilladt i de senere år, og med så elendige udsigter for  

 at udrydde denne samfundspest.
På trods af mangfoldigheden af statistikker, tabeller, oversigter,  

 betænkninger osv. hersker der stadig usikkerhed om, hvad en operation, en  

 sengedag, et ambulatorium etc. etc. koster i virkelighedens verden (indtægter  

 minus udgifter). Dette vil antagelig først blive afdækket, når erkendelsen af  

 det hensigtsmæssige i ensartede og neutrale opgørelsesmetoder slår igennem.  

 Når man for eksempel indser, at investeringer i bygninger og teknisk udstyr  

 ikke skal afskrives 100 procent på en dag - den dag man køber det - og når  

 disse utallige økonomiske processer og arbejdsgange bliver gjort til genstand  

 for en uvildig rationaliseringsanalyse.
I tilgift vil en sådan analyse  

 afsløre, at betydelige summer forsvinder ud i nytteløs administration og  

 patientskadelig fagforeningsforkælelse (alene 1981-overenskomsten for  

 underordnede sygehuslæger kostede det samlede sygehusvæsen ekstra 247,6 mio.  

 kr. årligt og 1.829 nye stillinger). Arbejdstidsforkortelserne pr. 1. januar  

 1987 og 1. september 1988 kostede amtskommunerne over 1 mia. kr. (også  

 opgjort på årsbasis).
Udgifterne til den foreslåede ordning i dette lovforslag er minimale.
Den  

 samfundsøkonomiske gevinst ligger først og fremmest i, at patienterne ikke  

 skal have deres lidelser unødigt forlænget.
Det er dyrere for samfundet for  

 en lang række operationers vedkommende at udsætte eller helt undlade dem end  

 at foretage dem straks.
I ventefasen koster patienten det offentlige enorme summer til forskellige  

 former for bistand, f.eks. sygedagpenge, hjemmehjælp, lægebesøg,  

 plejehjemspladser, førtidspensioner og medicinudgifter - og for de  

 erhvervsaktive ikke mindst produktionstabet ved, at de ikke arbejder (for  

 fuld kraft). Også økonomisk er det elendigt, at de ventende måned efter måned  

 kun kan arbejde med halv eller kvart styrke.
Skulle det vise sig - mod  

 forventning - at regnestykket alligevel ikke holder, mener vi i  

 Fremskridtspartiet, at andre offentlige udgifter må vige for at tilgodese  

 dette for os højest prioriterede anliggende.
Der er tilstrækkelig med  

 muligheder for besparelser andetsteds i vor prestige-orienterede finanslov.
 Hellere sørge for de fornødne øjenoperationer, så mennesker bevarer synet,  

 end betale for den finkultur, som syge og handicappede alligevel ikke kan  

 nyde.
 Begrebet ventelister har tidligere været belastet af, at der er - eller  

 kan være - flere forskellige metoder at opgøre det på, måske udarbejdet  

 forskelligt fra sygehus til sygehus, fra amt til amt med henblik på at  

 tilgodese det ønskede formål fra situation til situation.
 Det er derfor vigtigt at få fastslået, at begrebet ventelister nu er lagt  

 bedre fast, så sammenligningsgrundlaget fra kvartal til kvartal er nogenlunde  

 ensartet opgjort.
 De offentliggjorte tal er tilgængelige i Sundhedsstyrelsens statistik over  

 ventetider til sygehusbehandling, som udkom første gang i maj 1987. Også  

 Indenrigsministeriets betænkning fra december 1987, Amtskommunalt udgiftspres  

 og styringsmuligheder (1123/1987), er medvirkende til en klassificering af  

 problemstillinger, ansvarsområder og styringsmuligheder.
En gennemgang af dette voluminøse og grundige materiale for hele landet  

 viser - med mindre udsving op og ned her og der - at ventelisterne befinder  

 sig i et statisk eller næsten konstant leje af ca. 20.000 patienter.
Det er  

 helt og holdent uacceptabelt.
 Et af de nyeste eksempler er følgende oplysninger (citeret fra  

 Jyllands-Posten den 30. september 1988):
Danske øjenlæger opererer flere tilfælde af grå stær end nogen sinde, men  

 alligevel slår ventelisterne alle rekorder.
Knap 12.000 patienter venter på  

 at få et bedre syn, og mange kommer først på operationsbordet i løbet af et  

 par år.
Selv om der findes tilstrækkeligt mange kvalificerede læger, som  

 kunne hjælpe dem nu.
»Men sygehusenes øjenafdelinger lukker kl. 16.00, og politikerne vil  

 ikke acceptere, at vi mod honorar arbejder efter dette tidspunkt,» siger  

 chefen for øjenafdelingen på Hjørring Sygehus, overlæge Niels Vedel-Jensen:  

 »Det er en skandale, at det danske samfund tolererer sådanne  

 tilstande.« I 1985 blev 7.787 danskere opereret for grå stær, i 1986 var tallet 8.921  

 og i fjor 10.689. På trods heraf steg ventelisten fra 10.456 i 1986 til  

 11.882 i fjor.
»Nu om stunder vil folk ikke acceptere, at de har nedsat syn,»  

 siger Vedel-Jensen videre. »Tidligere blev patienter først opereret, når  

 de næsten var blinde.
Nu kommer de, så snart synet begynder at svigte, og  

 derfor stiger antallet af operationer.« Men der går altså fortsat 12.000 handicappede medborgere, der ikke kan få  

 hjælp straks, blot fordi amtspolitikerne vil spare.
Politikerne har den  

 holdning, at 12.000 halvblinde og ulykkelige mennesker hellere må vente, end  

 at 40-50 øjenkirurger tjener et ekstra beløb, der beskattes med 70 pct.
»Vi har tilbudt at arbejde uden for normal arbejdstid mod et honorar,  

 naturligvis.
Det er blevet afvist.
Det betragtes nærmest som noget kriminelt,  

 at læger skal have ekstrahonorar.
Så hellere lade de handicappede  

 vente,» siger overlægen.
 Niels Vedel-Jensen redegør for tilstandene i fagbladet Oftalmolog, der  

 henvender sig til nordiske øjenlæger, og han bruger stærke ord.
Det hjælper næppe.
Der har flere gange været forhandlet med politikerne,  

 som blot fastslår, at der skal spares.
Og så gør det ikke indtryk, at  

 kapaciteten og ekspertisen er til stede.
 Berlingske Tidende oplyste den 23. september 1988:
 »Københavns Amts Sygehus i Glostrup har med øjeblikkelig virkning  

 indført et næsten totalt stop for indkaldelse af patienter fra ventelisterne.  

 Det sker som følge af, at amtets politiske myndighed har dikteret  

 ansættelsesstop på sygehuset.
 Ansættelsesstoppet berører samtlige afdelinger og skyldes, at sygehuset  

 overskrider indeværende års budget med 17 mio. kr., hvis der ikke gribes ind  

 nu.
 Derfor kræver amtet, at alt overarbejde på sygehuset indtil videre skal  

 afspadseres og ikke honoreres, som det hidtil er gjort.
Overlæge, dr. med.
Helge Worning fra Glostrup Amtssygehus siger, at amtets  

 indgreb over for sygehuset får store konsekvenser for sygehusdriften.
Også  

 fordi mange patienter, der var indkaldt til indlæggelse, vil få meddelelse  

 om, at indlæggelsen er udskudt.
De efter-ambulante undersøgelser bliver stærkt reduceret og eventuelt  

 opgivet.
Endvidere ophæves de for-ambulante aktiviteter, og et dagafsnit  

 lukkes.
Amtssygehuset i Glostrup modtager dog fortsat akutte patienter.« Af Berlingske Tidende den 21. oktober 1988 (side 5) fremgår, at Glostrup  

 Amtssygehus nu igen vil til at tage imod nogle ventelistepatienter, men med  

 en løftet amtsborgmestersparepegefinger som baggrund.
Der er altså tale om en usømmelig stor pukkel af ventende patienter, som  

 man skubber foran sig hele tiden, sløret af en stadig strøm af nye  

 undersøgelser, udtalelser, statistikker m.v.
Prisen for at bevare puklen og  

 tingenes tilstand er syge mennesker og deres skavanker.
I Fremskridtspartiet  

 har vi den holdning, at kapaciteten i sygehusvæsenet må tilpasses behovet.  

 Det har altid været vort mål, både i praksis og i teori, at sætte  

 patienternes helbred i højsædet.
Også selv om det skulle koste noget på andre  

 områder.
Kostbart specialudstyr henstår nu uudnyttet og samler støv over 100 timer  

 om ugen i stedet for at staten påbyder, at åbningstiderne udvides til at  

 omfatte weekend- og nattetimerne, hvor behovet nødvendiggør det.
Altså ikke  

 som på Fyn, hvor man forsøger sig med det modsatte: at indskrænke til kun  

 fire åbningsdage.
Det er pinende nødvendigt med positive  

 ekstraforanstaltninger for at få gjort indhug i og fjernet den konstante  

 patientpukkel.
Det er dette lovforslags umiddelbare hensigt at nedsætte  

 ventelisterne fra de indeværende 5-9 måneder eller mere til højst 3 måneder.  

 Den i lovforslaget anførte 3-måneders-frist vil i begyndelsen kunne  

 opretholdes ved at leje sig ind i privatklinikker, ved et forøget brug af  

 speciallæger og deres klinikressourcer eller eventuelt ved brug af  

 udenlandske hospitaler.
Det er patientens pligt at kunne bevise, hvornår han har fremsat krav i  

 henhold til den foreslåede ordning.
Det kan ske ved, at han sender et  

 anbefalet brev eller ved, at han får en dateret kvittering ved egen eller  

 befuldmægtiget persons henvendelse til sygehusadministrationen.
 Den 10. februar 1987 fremsatte Fremskridtspartiet forslag til  

 folketingsbeslutning om afskaffelse af ventelister på sygehusene, B 134  

 (Folketingstidende 1986-87 (1. samling), forhandlingerne sp. 6747, 9062 og  

 10938 samt tillæg A sp. 4087 og tillæg B sp. 1043) om det samme emne.  

 Samdrægtigt forkastede alle Folketingets øvrige partier forslaget på den  

 sorte folketingsdag den 28. april 1987. Men for 20 måneder siden var  

 problemet næsten det samme som i dag: en ventelistepukkel lidt mindre end  

 den, vi kan opvise i dette øjeblik.
 Det har heller ikke hjulpet, at Fremskridtspartiet den 29. oktober 1987  

 (se Folketingstidende 1987-88 (1. samling), forhandlingerne sp. 964) fik  

 tilslutning fra de daværende fire regeringspartier (og dermed flertal) for  

 følgende forslag:
 »Folketinget opfordrer sundhedsministeren til, sammen med  

 Amtsrådsforeningen og sygehuskommunerne, at sikre en hurtigere afvikling af  

 ventelisterne ved hospitalerne samt en generel effektivisering af  

 sundhedssektoren med henblik på en bedring af patienternes behandling.«  

 (Se nærmere forsiden af ugebladet Fremskridt for 6. november 1987).
 Tinget, departementernes, amtsadministrationernes og organisationernes  

 snakken frem og tilbage, strejker, udveksling af og debatter om indholdet af  

 kostbare rapporter og statistikker har altså på ingen måde afhjulpet  

 problemet, hvis løsning ville være til stor gavn for patienterne og dermed  

 for Danmark.
Velfærden og velstanden for den almindelige dansker beror hovedsageligt på  

 eet eneste forhold, nemlig hvor stor den samlede danske produktion er.
Man  

 skal derfor ikke øge de offentlige udgifter, men anvende de midler, som  

 landet har til rådighed, på den mest hensigtsmæssige måde.
Og her er høj  

 sundhedstilstand hos befolkningen nummer et ifølge Fremskridtspartiets  

 opfattelse.
Måske er tiden nu moden til, at dette vort næste forsøg på at afhjælpe  

 krisen kan få en mere imødekommende modtagelse.
Patienterne venter på  

 forbedringer i deres ofte håbløse situation - fra brok og åreknuder til, at  

 sanser og førlighed simpelt hen ikke fungerer.
Nærværende lovforslag bør suppleres med, at staten sørger for uddannelse  

 af flere sygeplejersker, læger og andre dygtigheder til behandling af og  

 omsorg for syge og svage mennesker.
Sundhedsvidenskaben gør nemlig i disse år  

 så store fremskridt, at Folketinget har mulighed for at afbøde og lindre  

 sygdomme hos langt flere danskere.
Endvidere bør afskaffelsen af ventelistehelvedet fremskyndes gennem forbud  

 mod de evindelige sygehusstrejker.
Fremskridtspartiet har ofte foreslået  

 dette, senest ved forslag til lov om forhindring af konflikter på sygehusene,  

 L 223, fremsat den 24. marts 1987 (se Folketingstidende 1986-87 (1. samling),  

 forhandlingerne sp. 9290 og 9869 samt tillæg A sp. 4701).
 Formindskelse - og allerhelst afskaffelse - af sygehusenes ventelister bør  

 være det allerøverste punkt på Folketingets arbejdsprogram.
 Så enkelt er det.
Efter 2. behandling den 18. maj 1989 § 1. Enhver, som har stået på venteliste til behandling på offentlige danske sygehuse i de seneste 3 måneder, har ved henvendelse til sygehusforvaltningen ret til at kræve behandling iværksat inden 14 dage.
 § 2. Loven træder i kraft den 1. juni 1989.
Ændringsforslag stillet den 16. maj 1989 uden for betænkning § 1. Enhver, som har stået på venteliste til behandling på offentlige danske sygehuse i de seneste 3 måneder, har ved henvendelse til sygehusforvaltningen ret til at kræve behandling iværksat inden 14 dage.
 § 2. Loven træder i kraft torsdag den 16. februar 1989.
Bemærkninger til lovforslaget Det er for usselt, at medmennesker år efter år skal døje med smerter i  

 øjne, i hofter, i hjerte, i knæ eller andetsteds, blot fordi de regerende  

 partier ødsler med bevillinger til mindre væsentlige formål og derfor ikke  

 kan finde de fornødne penge til at holde operationsstuerne åbne langt flere  

 af ugens 168 timer.
Lige indtil ventelisterne er helt væk, skal flere af dem,  

 der ønsker det, kunne blive opereret for det offentliges regning på  

 udenlandske sygehuse eller private klinikker.
At sikre de enkelte danskeres gode helbred er den vigtigste af alle  

 Folketingets pligter.
Derfor skulle der ikke bevilges een øre til andre  

 offentlige formål, så længe der stadig er så mange på venteliste, som de  

 gamle politikere har tilladt i de senere år, og med så elendige udsigter for  

 at udrydde denne samfundspest.
På trods af mangfoldigheden af statistikker, tabeller, oversigter,  

 betænkninger osv. hersker der stadig usikkerhed om, hvad en operation, en  

 sengedag, et ambulatorium etc. etc. koster i virkelighedens verden (indtægter  

 minus udgifter). Dette vil antagelig først blive afdækket, når erkendelsen af  

 det hensigtsmæssige i ensartede og neutrale opgørelsesmetoder slår igennem.  

 Når man for eksempel indser, at investeringer i bygninger og teknisk udstyr  

 ikke skal afskrives 100 procent på en dag - den dag man køber det - og når  

 disse utallige økonomiske processer og arbejdsgange bliver gjort til genstand  

 for en uvildig rationaliseringsanalyse.
I tilgift vil en sådan analyse  

 afsløre, at betydelige summer forsvinder ud i nytteløs administration og  

 patientskadelig fagforeningsforkælelse (alene 1981-overenskomsten for  

 underordnede sygehuslæger kostede det samlede sygehusvæsen ekstra 247,6 mio.  

 kr. årligt og 1.829 nye stillinger). Arbejdstidsforkortelserne pr. 1. januar  

 1987 og 1. september 1988 kostede amtskommunerne over 1 mia. kr. (også  

 opgjort på årsbasis).
Udgifterne til den foreslåede ordning i dette lovforslag er minimale.
Den  

 samfundsøkonomiske gevinst ligger først og fremmest i, at patienterne ikke  

 skal have deres lidelser unødigt forlænget.
Det er dyrere for samfundet for  

 en lang række operationers vedkommende at udsætte eller helt undlade dem end  

 at foretage dem straks.
I ventefasen koster patienten det offentlige enorme summer til forskellige  

 former for bistand, f.eks. sygedagpenge, hjemmehjælp, lægebesøg,  

 plejehjemspladser, førtidspensioner og medicinudgifter - og for de  

 erhvervsaktive ikke mindst produktionstabet ved, at de ikke arbejder (for  

 fuld kraft). Også økonomisk er det elendigt, at de ventende måned efter måned  

 kun kan arbejde med halv eller kvart styrke.
Skulle det vise sig - mod  

 forventning - at regnestykket alligevel ikke holder, mener vi i  

 Fremskridtspartiet, at andre offentlige udgifter må vige for at tilgodese  

 dette for os højest prioriterede anliggende.
Der er tilstrækkelig med  

 muligheder for besparelser andetsteds i vor prestige-orienterede finanslov.
 Hellere sørge for de fornødne øjenoperationer, så mennesker bevarer synet,  

 end betale for den finkultur, som syge og handicappede alligevel ikke kan  

 nyde.
 Begrebet ventelister har tidligere været belastet af, at der er - eller  

 kan være - flere forskellige metoder at opgøre det på, måske udarbejdet  

 forskelligt fra sygehus til sygehus, fra amt til amt med henblik på at  

 tilgodese det ønskede formål fra situation til situation.
 Det er derfor vigtigt at få fastslået, at begrebet ventelister nu er lagt  

 bedre fast, så sammenligningsgrundlaget fra kvartal til kvartal er nogenlunde  

 ensartet opgjort.
 De offentliggjorte tal er tilgængelige i Sundhedsstyrelsens statistik over  

 ventetider til sygehusbehandling, som udkom første gang i maj 1987. Også  

 Indenrigsministeriets betænkning fra december 1987, Amtskommunalt udgiftspres  

 og styringsmuligheder (1123/1987), er medvirkende til en klassificering af  

 problemstillinger, ansvarsområder og styringsmuligheder.
En gennemgang af dette voluminøse og grundige materiale for hele landet  

 viser - med mindre udsving op og ned her og der - at ventelisterne befinder  

 sig i et statisk eller næsten konstant leje af ca. 20.000 patienter.
Det er  

 helt og holdent uacceptabelt.
 Et af de nyeste eksempler er følgende oplysninger (citeret fra  

 Jyllands-Posten den 30. september 1988):
Danske øjenlæger opererer flere tilfælde af grå stær end nogen sinde, men  

 alligevel slår ventelisterne alle rekorder.
Knap 12.000 patienter venter på  

 at få et bedre syn, og mange kommer først på operationsbordet i løbet af et  

 par år.
Selv om der findes tilstrækkeligt mange kvalificerede læger, som  

 kunne hjælpe dem nu.
»Men sygehusenes øjenafdelinger lukker kl. 16.00, og politikerne vil  

 ikke acceptere, at vi mod honorar arbejder efter dette tidspunkt,» siger  

 chefen for øjenafdelingen på Hjørring Sygehus, overlæge Niels Vedel-Jensen:  

 »Det er en skandale, at det danske samfund tolererer sådanne  

 tilstande.« I 1985 blev 7.787 danskere opereret for grå stær, i 1986 var tallet 8.921  

 og i fjor 10.689. På trods heraf steg ventelisten fra 10.456 i 1986 til  

 11.882 i fjor.
»Nu om stunder vil folk ikke acceptere, at de har nedsat syn,»  

 siger Vedel-Jensen videre. »Tidligere blev patienter først opereret, når  

 de næsten var blinde.
Nu kommer de, så snart synet begynder at svigte, og  

 derfor stiger antallet af operationer.« Men der går altså fortsat 12.000 handicappede medborgere, der ikke kan få  

 hjælp straks, blot fordi amtspolitikerne vil spare.
Politikerne har den  

 holdning, at 12.000 halvblinde og ulykkelige mennesker hellere må vente, end  

 at 40-50 øjenkirurger tjener et ekstra beløb, der beskattes med 70 pct.
»Vi har tilbudt at arbejde uden for normal arbejdstid mod et honorar,  

 naturligvis.
Det er blevet afvist.
Det betragtes nærmest som noget kriminelt,  

 at læger skal have ekstrahonorar.
Så hellere lade de handicappede  

 vente,» siger overlægen.
 Niels Vedel-Jensen redegør for tilstandene i fagbladet Oftalmolog, der  

 henvender sig til nordiske øjenlæger, og han bruger stærke ord.
Det hjælper næppe.
Der har flere gange været forhandlet med politikerne,  

 som blot fastslår, at der skal spares.
Og så gør det ikke indtryk, at  

 kapaciteten og ekspertisen er til stede.
 Berlingske Tidende oplyste den 23. september 1988:
 »Københavns Amts Sygehus i Glostrup har med øjeblikkelig virkning  

 indført et næsten totalt stop for indkaldelse af patienter fra ventelisterne.  

 Det sker som følge af, at amtets politiske myndighed har dikteret  

 ansættelsesstop på sygehuset.
 Ansættelsesstoppet berører samtlige afdelinger og skyldes, at sygehuset  

 overskrider indeværende års budget med 17 mio. kr., hvis der ikke gribes ind  

 nu.
 Derfor kræver amtet, at alt overarbejde på sygehuset indtil videre skal  

 afspadseres og ikke honoreres, som det hidtil er gjort.
Overlæge, dr. med.
Helge Worning fra Glostrup Amtssygehus siger, at amtets  

 indgreb over for sygehuset får store konsekvenser for sygehusdriften.
Også  

 fordi mange patienter, der var indkaldt til indlæggelse, vil få meddelelse  

 om, at indlæggelsen er udskudt.
De efter-ambulante undersøgelser bliver stærkt reduceret og eventuelt  

 opgivet.
Endvidere ophæves de for-ambulante aktiviteter, og et dagafsnit  

 lukkes.
Amtssygehuset i Glostrup modtager dog fortsat akutte patienter.« Af Berlingske Tidende den 21. oktober 1988 (side 5) fremgår, at Glostrup  

 Amtssygehus nu igen vil til at tage imod nogle ventelistepatienter, men med  

 en løftet amtsborgmestersparepegefinger som baggrund.
Der er altså tale om en usømmelig stor pukkel af ventende patienter, som  

 man skubber foran sig hele tiden, sløret af en stadig strøm af nye  

 undersøgelser, udtalelser, statistikker m.v.
Prisen for at bevare puklen og  

 tingenes tilstand er syge mennesker og deres skavanker.
I Fremskridtspartiet  

 har vi den holdning, at kapaciteten i sygehusvæsenet må tilpasses behovet.  

 Det har altid været vort mål, både i praksis og i teori, at sætte  

 patienternes helbred i højsædet.
Også selv om det skulle koste noget på andre  

 områder.
Kostbart specialudstyr henstår nu uudnyttet og samler støv over 100 timer  

 om ugen i stedet for at staten påbyder, at åbningstiderne udvides til at  

 omfatte weekend- og nattetimerne, hvor behovet nødvendiggør det.
Altså ikke  

 som på Fyn, hvor man forsøger sig med det modsatte: at indskrænke til kun  

 fire åbningsdage.
Det er pinende nødvendigt med positive  

 ekstraforanstaltninger for at få gjort indhug i og fjernet den konstante  

 patientpukkel.
Det er dette lovforslags umiddelbare hensigt at nedsætte  

 ventelisterne fra de indeværende 5-9 måneder eller mere til højst 3 måneder.  

 Den i lovforslaget anførte 3-måneders-frist vil i begyndelsen kunne  

 opretholdes ved at leje sig ind i privatklinikker, ved et forøget brug af  

 speciallæger og deres klinikressourcer eller eventuelt ved brug af  

 udenlandske hospitaler.
Det er patientens pligt at kunne bevise, hvornår han har fremsat krav i  

 henhold til den foreslåede ordning.
Det kan ske ved, at han sender et  

 anbefalet brev eller ved, at han får en dateret kvittering ved egen eller  

 befuldmægtiget persons henvendelse til sygehusadministrationen.
 Den 10. februar 1987 fremsatte Fremskridtspartiet forslag til  

 folketingsbeslutning om afskaffelse af ventelister på sygehusene, B 134  

 (Folketingstidende 1986-87 (1. samling), forhandlingerne sp. 6747, 9062 og  

 10938 samt tillæg A sp. 4087 og tillæg B sp. 1043) om det samme emne.  

 Samdrægtigt forkastede alle Folketingets øvrige partier forslaget på den  

 sorte folketingsdag den 28. april 1987. Men for 20 måneder siden var  

 problemet næsten det samme som i dag: en ventelistepukkel lidt mindre end  

 den, vi kan opvise i dette øjeblik.
 Det har heller ikke hjulpet, at Fremskridtspartiet den 29. oktober 1987  

 (se Folketingstidende 1987-88 (1. samling), forhandlingerne sp. 964) fik  

 tilslutning fra de daværende fire regeringspartier (og dermed flertal) for  

 følgende forslag:
 »Folketinget opfordrer sundhedsministeren til, sammen med  

 Amtsrådsforeningen og sygehuskommunerne, at sikre en hurtigere afvikling af  

 ventelisterne ved hospitalerne samt en generel effektivisering af  

 sundhedssektoren med henblik på en bedring af patienternes behandling.«  

 (Se nærmere forsiden af ugebladet Fremskridt for 6. november 1987).
 Tinget, departementernes, amtsadministrationernes og organisationernes  

 snakken frem og tilbage, strejker, udveksling af og debatter om indholdet af  

 kostbare rapporter og statistikker har altså på ingen måde afhjulpet  

 problemet, hvis løsning ville være til stor gavn for patienterne og dermed  

 for Danmark.
Velfærden og velstanden for den almindelige dansker beror hovedsageligt på  

 eet eneste forhold, nemlig hvor stor den samlede danske produktion er.
Man  

 skal derfor ikke øge de offentlige udgifter, men anvende de midler, som  

 landet har til rådighed, på den mest hensigtsmæssige måde.
Og her er høj  

 sundhedstilstand hos befolkningen nummer et ifølge Fremskridtspartiets  

 opfattelse.
Måske er tiden nu moden til, at dette vort næste forsøg på at afhjælpe  

 krisen kan få en mere imødekommende modtagelse.
Patienterne venter på  

 forbedringer i deres ofte håbløse situation - fra brok og åreknuder til, at  

 sanser og førlighed simpelt hen ikke fungerer.
Nærværende lovforslag bør suppleres med, at staten sørger for uddannelse  

 af flere sygeplejersker, læger og andre dygtigheder til behandling af og  

 omsorg for syge og svage mennesker.
Sundhedsvidenskaben gør nemlig i disse år  

 så store fremskridt, at Folketinget har mulighed for at afbøde og lindre  

 sygdomme hos langt flere danskere.
Endvidere bør afskaffelsen af ventelistehelvedet fremskyndes gennem forbud  

 mod de evindelige sygehusstrejker.
Fremskridtspartiet har ofte foreslået  

 dette, senest ved forslag til lov om forhindring af konflikter på sygehusene,  

 L 223, fremsat den 24. marts 1987 (se Folketingstidende 1986-87 (1. samling),  

 forhandlingerne sp. 9290 og 9869 samt tillæg A sp. 4701).
 Formindskelse - og allerhelst afskaffelse - af sygehusenes ventelister bør  

 være det allerøverste punkt på Folketingets arbejdsprogram.
 Så enkelt er det.
Skriftlig fremsættelse Pia Dahl (FP):
 Som ordfører for forslagsstillerne tillader jeg mig herved at fremsætte:
 Forslag til lov om afskaffelse af ventelister på sygehusene.
(Lovforslag nr.
L 136).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
