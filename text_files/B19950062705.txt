 I medfør af § 7, stk. 5, nr. 3, i lov om landbrugsejendomme, jf.  

 lovbekendtgørelse nr. 769 af 24. august 1994, og efter bemyndigelse  

 fastsættes:
 § 1.  Ved udarbejdelse af sædskifte- og gødningsplaner  

 samt gødningsregnskaber i henhold til bekendtgørelse om grønne marker,  

 sædskifte- og gødningsplaner samt gødningsregnskaber i jordbruget skal  

 behovet for tilførsel af kvælstof til de enkelte afgrøder fastlægges i  

 overensstemmelse med normerne i bilag 1, kolonne 3.
 Stk. 2.  Normtal for tilførsel af kvælstof skal  

 korrigeres for afvigelse fra normtal for udbytte i overensstemmelse med bilag  

 1, kolonne 2 og 4.
 Stk. 3.  Det fastlagte behov for tilførsel af kvælstof  

 til korn og forårssåede afgrøder skal endvidere korrigeres i henhold til  

 bilag 2 efter det geografisk korrigerede kvælstofbehov.
Stk. 4.  Det fastlagte behov for tilførsel af kvælstof  

 kan endvidere korrigeres under hensyntagen til andre individuelle forhold end  

 udbytteniveau.
Korrektion i opadgående retning kræver en begrundet erklæring  

 fra en landøkonomisk planteavlskonsulent eller en konsulent, der er godkendt  

 hertil af Plantedirektoratet.
Stk. 5.  Det fastlagte behov for tilførsel af kvælstof  

 skal endvidere korrigeres for eftervirkningen af den husdyrgødning, der er  

 tilført bedriftens arealer tidligere år.
Eftervirkningen skal beregnes som et  

 fradrag i det for bedriften fastlagte kvælstofbehov svarende til 10 pct. af  

 det samlede kvælstofindhold i den husdyrgødning, der er tilført bedriftens  

 arealer i foregående planperiode.
Har en del af arealet intet kvælstofbehov,  

 nedsættes det beregnede fradrag forholdsvis efter dette areals størrelse.  

 Plantedirektoratet kan efter ansøgning godkende, at fradraget for  

 eftervirkningen opgøres på anden måde, hvis der har været væsentlige  

 driftsmæssige ændringer.
 Stk. 6.  Det fastlagte behov for tilførsel af kvælstof  

 skal endvidere korrigeres i henhold til de årlige kvælstofprognoser.  

 Korrektionsfaktorerne fastsættes af Plantedirektoratet efter indstilling fra  

 Landbrugets Rådgivningscenter.
Stk. 7.  For andre afgrøder end nævnt i bilag 1  

 fastlægges behovet for tilførsel af kvælstof på grundlag af vejledende  

 normer, korrigeret for eventuel afvigelse i udbytte.
Hvis sådanne ikke  

 findes, fastlægges behovet ud fra god landmandspraksis.
Det fastlagte behov  

 skal endvidere korrigeres efter bestemmelserne i stk. 3, 5 og 6.
 § 2.  Ved udarbejdelsen af de planer og  

 gødningsregnskaber, der er nævnt i § 1, stk. 1, skal mængden af  

 husdyrgødning, der er til rådighed for bedriften, og indholdet af kvælstof  

 beregnes i overensstemmelse med bilag 3.
 Stk. 2.  Fremgår husdyrarten og staldtypen ikke af bilag  

 3, skal den samlede mængde husdyrgødning og indholdet af kvælstof beregnes ud  

 fra god landmandspraksis.
Stk. 3.  Uanset stk. 1 og 2 kan indholdet af kvælstof  

 (total kvælstof) bestemmes ved analyse af repræsentative prøver foretaget på  

 et laboratorium, der er autoriseret af Plantedirektoratet i medfør af  

 bekendtgørelse om autorisation af kemiske laboratorier.
Analyse skal  

 foretages mindst en gang årligt.
 Stk. 4.  Mængden af husdyrgødning skal opgøres som den  

 mængde, der produceres i den periode, den i stk. 3 nævnte analyse gælder for,  

 med tillæg af vaskevand, ensilagesaft o.lign., der tilføres anlægget i samme  

 periode.
 § 3.  Bekendtgørelsen træder i kraft den 29. juli  

 1995.
 Stk. 2.  Samtidig ophæves bekendtgørelse nr. 662 af 12.  

 juli 1994 om behov for tilførsel af kvælstof og indhold af kvælstof i  

 husdyrgødning.
Plantedirektoratet, den 20. juli 1995 Knud Mortensen / Kirsten Jacobsen Bilag 1 Kvælstofnormerne gælder ved det angivne udbytteniveau som det  

 gennemsnitlige behov for en jord uden eftervirkning af husdyrgødning.
 Kilde: Landbrugets Rådgivningscenter.
Bilag 2 Geografisk korrektion af kvælstofbehov Korrektion af kvælstofbehov som følge af jordtype og geografisk placering.  

 Kg N pr. ha.
Tabellen gælder kun for korn og forårssåede afgrøder Bilag 3 Indhold af kvælstof i husdyrgødning Husdyrgødningens kvælstofindhold opgøres ud fra antal dyr af hver dyreart  

 x årlig produktion (kolonne 2) x standardindholdet af kvælstof (kolonne 3).
 Ved opgørelse af produktionen af husdyrgødning er forudsat, at dyrene er  

 på stald hele året.
 Kilde: Håndbog for plantedyrkning, 1995, Landbrugets Informationskontor og  

 Landskontoret for Planteavl.
Normerne i bilag 3 er anført på baggrund af Statens Jordbrugsøkonomiske  

 Institut, rapport nr. 82, 1994. De mest almindelige dyre- og staldtyper er  

 udvalgt.
Enkelte normer er omregnet til dyr på stald hele året.
Enkelte  

 normer er omregnet m.h.t. antal producerede enheder.
