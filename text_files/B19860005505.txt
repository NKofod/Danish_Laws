 I henhold til §§ 22, 38, 43, 44 og 63 i lov nr. 310 af 6. juni 1973 om  

 levnedsmidler m.m., som ændret ved lov nr. 108 af 29. marts 1978 og lov nr.  

 250 af 23. maj 1984 fastsættes følgende:
 § 1.  Bekendtgørelsen finder anvendelse på folier af  

 celluloseregenerater, jfr. bilag I, der enten i sig selv er en færdigvare  

 eller udgør en del af en færdigvare, der indeholder andre materialer, og som  

 er bestemt til at blive bragt i berøring med eller i overensstemmelse med  

 deres formål bringes i berøring med levnedsmidler.
 Stk. 2.  Bekendtgørelsen omfatter ikke folier af  

 celluloseregenerater, der på den side, som er beregnet til at blive bragt i  

 berøring med eller i overensstemmelse med deres formål bringes i berøring med  

 levnedsmidler, har et lag lak på over 50 mg/dm2 samt syntetiske tarme af  

 celluloseregenerater.
 § 2.  Til fremstilling af folier af  

 celluloseregenerater må kun anvendes de stoffer eller stofgrupper, der er  

 anført i bilag II, og udelukkende på de deri fastsatte betingelser.
 Stk. 2.  Uanset stk. 1, er anvendelse af andre stoffer  

 end de i bilag II anførte tilladt, såfremt disse stoffer anvendes som  

 farvestoffer (farvestoffer og pigmenter) eller som bindemiddel, og såfremt  

 der ikke kan påvises nogen afgivelse af disse stoffer til eller på  

 levnedsmidler.
 § 3.  Påtrykte overflader på folier af  

 celluloseregenerater må ikke komme i berøring med levnedsmidler.
 § 4.  Folie af celluloseregenerater, der endnu ikke er  

 bragt i berøring med levnedsmidler, skal være mærket med følgende  

 oplysninger, når de bringes i handelen:
 § 5.  De i § 4 nævnte oplysninger skal være påført på  

 en af følgende måder:
 Den i nr. 3) nævnte mulighed kan dog kun benyttes for så vidt angår  

 oplysningen nævnt i § 4, nr. 1), og kun hvis mærkningen ikke kan foretages  

 hverken på fremstillingsstadiet eller på afsætningsstadiet og dette skyldes  

 tekniske årsager.
 Stk. 2.  Såfremt folien bringes i handelen i et  

 tidligere led end detailleddet, er det tilstrækkeligt, at  

 mærkningsoplysningerne i stedet anføres på de relevante handelsdokumenter.
§ 6.  De i bekendtgørelsen nævnte oplysninger skal  

 være anført på dansk.
I stedet for dansk kan andre sprog, der kun ved  

 uvæsentlige forskelle i stavning adskiller sig fra dansk, anvendes.
 Stk. 2.  De foreskrevne oplysninger skal være anført på  

 et iøjnefaldende sted og således, at de er let synlige, let læselige og  

 uudslettelige.
 § 7.  Levnedsmiddelstyrelsen kan fastsætte nærmere  

 regler og træffe bestemmelse om gennemførelse af kontrollen med overholdelse  

 af bekendtgørelsen, herunder om prøveudtagning og analysemetoder.
 § 8.  Levnedsmiddelstyrelsen kan i særlige tilfælde,  

 når forholdene taler for det, dispensere fra bestemmelserne i denne  

 bekendtgørelse.
 § 9.  Overtrædelse af bestemmelserne i denne  

 bekendtgørelse eller afgørelser truffet i medfør af bekendtgørelsen straffes  

 med bøde eller hæfte i henhold til § 63, stk. 3 og 4, i lov nr. 310 af 6.  

 juni 1973 om levnedsmidler m.m., som ændret ved lov nr. 250 af 23. maj 1984.
 § 10.  Denne bekendtgørelse træder i kraft den 1.  

 marts 1986.
Miljøministeriet, den 10. februar 1986 CHRISTIAN CHRISTENSEN / Erik Lindegaard Bilag 1 Beskrivelse af folie af celluloseregenerater Folie af celluloseregenerater er en tynd film, der fremstilles af  

 raffineret cellulose af ikke-genanvendt træ eller bomuld.
Af teknologiske  

 hensyn kan egnede stoffer, jfr. § 2, være tilsat massen eller overfladen.  

 Folier af celluloseregenerater kan være belagt (coated) på en eller begge  

 sider.
