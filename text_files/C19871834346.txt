Statsskattedirektoratet har på baggrund af en henvendelse fra et  

 revisionsfirma udarbejdet følgende retningslinjer for avanceopgørelse m.v.  

 ved kommanditisters og interessenters afhændelse af anparter i K/S Cevo  

 Invest I - VI og I/S Cevo Invest A og B.
Cevo Invest A/S overtager anparter i  

 de fleste tilfælde, hvor en kommanditist eller interessent ønsker at afhænde  

 denne.
Anvendelsen af det nuværende regelsæt for beregning af genvundne  

 afskrivninger, ejendomsavanceskat, m.v. medfører komplicerede beregninger  

 p.g.a. det store antal ejendomme de enkelte interessentskaber eller  

 kommanditselskaber besidder.
Man ønsker derfor at anvende enklere  

 beregningsmetoder, som ikke medfører væsentligt ændrede resultater.
 I afsnit 1 redegøres for de opgørelser og beregninger, der skal foretages  

 i forbindelse med afhændelse af anparter:
 1. Beregning af overskudsandele i salgsåret.
 2. Beregning af genvundne afskrivninger ved salg af  

 anparter erhvervet før 1. januar 1982.
 3. Beregning af fortjeneste ved afståelse af fast  

 ejendom.
 4. Opgørelse af afskrivningsgrundlaget ved køb af  

 anparter efter d. 1. januar 1982.
 I afsnit 2 vises ved et eksempel, hvordan de forenklede opgørelsesmetoder  

 virker.
1. Det bemærkes indledningsvis, at de forenklede  

 opgørelsesmetoder accepteres, fordi det må antages, at forskellen mellem  

 deres resultat og de rigtigt opgjorte beløb er uden betydning.
Det er  

 tilfældet ved anparter af traditionel størrelse.
For anparter af betydelig  

 størrelse, og hvor anvendelsen af de anførte retningslinjer i øvrigt fører  

 til resultater, der afviger væsentligt fra de nøjagtige opgørelsers, skal  

 disse stadig foretages.
 1.1. Beregning af overskudsandele i salgsåret.
 Af eksemplet i afsnit 2 fremgår, at overskudsandelen - herunder andel af  

 renter i salgsåret - udregnes forholdsmæssigt for køber og sælger ved  

 anvendelse af den overskudsprocent, der var gældende for det seneste aflagte  

 regnskab forud for salgsåret.
Den enkelte anparts overskudsandel skal efter gældende regler beregnes som  

 en forholdsmæssig andel af salgsårets overskud.
Statsskattedirektoratet har  

 imidlertid intet at invende mod den anførte fremgangsmåde, idet der dog skal  

 foretages en opdeling af overskudsandelen i overskudsandel før renter og i  

 renteudgifter/indtægter.
1.2. Beregning af genvundne afskrivninger ved salg af anparter erhver Anpartens salgssum udregnes som det kontante vederlag reguleret for  

 salgsomkostninger, andel af gæld, omsætningsaktiver m.v. i  

 interessentskabet/kommanditselskabet.
Salgssummen opgøres, jfr.  

 Ligningsvejledningen 1985, s. 914, efter skattelovgivningens almindelige  

 regler, idet der ved afståelse af anparten tages hensyn til den ideelle  

 anpart i kommanditselskabets gæld, som kommanditisten samtidigt overdrager,  

 hvilket er i overensstemmelse med den anvendte fremgangsmåde.
 Ved opgørelsen af fortjenesten i henhold til lov om særlig indkomstskat §  

 2, nr. 2 (genvundne afskrivninger) for bygninger anskaffet før d. 1. januar  

 1982, beregnes fortjenesten som forskellen mellem den nominelt beregnede  

 salgssum (opgjort som ovenfor anført) og anpartens nedskrevne værdi.
Anskaffelsessummen er beregnet som en forholdsmæssig andel af ejendommens  

 oprindelige anskaffelsessum.
Salgs- og anskaffelsessummer fordeles således  

 ikke på grunde og bygninger.
Ved beregningen af genvundne afskrivninger på anparter, hvor der er  

 anskaffet bygninger både før og efter d. 1. januar 1982, fordeles salgssummen  

 på grundlag af det samlede afskrivningsgrundlag opgjort uden  

 pristalsregulering.
De genvundne afskrivninger på bygninger anskaffet før d.  

 1. januar 1982 beregnes herefter som anført ovenfor, mens der ved beregningen  

 af genvundne afskrivninger på bygninger anskaffet efter d. 1. januar 1982  

 benyttes de pristalsregulerede afskrivninger.
 Som anført i cirkulære nr. 188 af 22. november 1983 om afskrivningsloven  

 skal salgssummen for en ejendom fordeles på grund og bygning, ligesom der ved  

 beregning af fortjenesten på de bygninger, der er anskaffet efter 1. januar  

 1982, skal ske en omregning til kontantværdi med en kontantværdifaktor.
 Statsskattedirektoratet kan dog efter omstændighederne tiltræde den  

 anvendte fremgangsmåde, idet det må antages, at der kun i helt specielle  

 tilfælde ved en fuldstændig korrekt fordeling ville være opstået et ikke  

 fradragsberettiget tab på grunden og på enkelte ejendommes bygningsdel.
 Den anvendte fremgangsmåde giver således i praksis samme resultat som den  

 formelt korrekte, nøjagtige opgørelse.
 1.3. Beregning af fortjeneste ved afståelse af fast ejendom.
 Ejendomsavanceskatten beregnes, jfr. afsnit 2.3, på grundlag af de  

 nominelt opgjorte købs- og salgssummer uden kontantomregning, når anparten er  

 anskaffet før d. 1. januar 1982. For ejendomme anskaffet efter d. 1. januar  

 1982 tænkes derimod foretaget en avanceopgørelse i.h.t. reglerne om  

 kontantværdiomregning m.v.
 Ifølge ejendomsavanceskattelovens § 4, stk. 2. og 3, skal der i alle  

 tilfælde ved salg af fast ejendom efter d. 1. januar 1982 omregnes til  

 kontantværdi.
 Statsskattedirektoratet kan dog efter omstændighederne tilslutte sig den  

 ovenfor anførte fremgangsmåde, idet det må antages, at de særlige  

 beregningsregler i ejendomsavanceskattelovens § 4, stk. 3 og 4 medfører, at  

 der yderst sjældent vil opstå en skattepligtig fortjeneste efter denne lov.
 1.4. Opgørelse af afskrivningsgrundlaget ved køb af anparter efter d.
Ved opgørelsen af afskrivningsgrundlaget på anparter købt efter d. 1.  

 januar 1982 kursreguleres prioritetsgælden pr. 1. januar i købsåret, uanset  

 på hvilket tidspunkt anparten er anskaffet.
Herefter reduceres det fremkomne  

 beløb med den del af købesummen, der kan henføres til grundværdien opgjort  

 efter forholdet mellem den samlede kontantejendomsværdi for alle ejendomme,  

 og den kontante grundværdi ligeledes for alle ejendomme.
Den enkelte bygnings afskrivningsgrundlag beregnes i forhold til dennes  

 kontante vurderingssum.
Det endelige afskrivningsgrundlag på bygningen  

 opgøres efter en kvadratmeterfordeling.
 Selvom omregningen til kontantværdi skal foretages på  

 erhvervelsestidspunktet for anparten, kan statsskattedirektoratet acceptere,  

 at prioritetsgælden omregnes til kontantværdi pr. 1. januar i købsåret.
 2. Eksempel på anvendelse af de i afsnit 1 anførte retningslinjer.
 Som udgangspunkt for eksemplet er anvendt afhændelse af en anpart i K/S  

 Cevo Invest II pr. 1.10.1983. Som bilag 2 er optrykt resultatopgørelsen for  

 1982 samt status pr. 31.12.1982 for K/S Cevo Invest II.
 Den oprindelige samlede indskudskapital udgjorde kr. 10.000.000, og  

 anparten der sælges, er på nom. kr. 50.000, hvilket svarer til 5 0/00.
 2.1. Beregning af overskudsandel i salgsåret.
 Det kontante vederlag for den pågældende anpart er fastsat til kr. 78.657  

 pr. 1. oktober 1983. Overskudsandelen for salgsåret kan herefter udregnes på  

 følgende måde:
 Overskudsprocenten for det senest foreliggende regnskabsår (1982) er  

 28,72%, afrundet 29%, svarende til det opgjorte driftsmæssige overskud på kr.  

 2.871.756 i forhold til den samlede indskudskapital på kr. 10.000.000.
 Overskudsandelen for 1983 kan herefter udregnes til 29% af nom. kr. 50.000  

 i 9 måneder = kr. 10.875.
 Sælger fratrækker herefter den beregnede overskudsandel i det kontante  

 vederlag, mens køber medregner overskuddet ifølge det aktuelle regnskab for  

 1983 med fradrag af den refunderede overskudsandel.
Salgssum pr. 1. oktober 1983 kr. 78.657 Overskudsandel kr. 10.875 ---------- Vederlag for egenkapital kr. 67.782 ---------- Opdeling af overskudsandel i overskud før renter og i  

 renteindtægter/renteudgifter:
 Den ovenfor beregnede overskudsandel kr. 10.875 er incl. renter.
Renteudgifterne kan beregnes således for perioden indtil salget efter  

 eksemplet kr. 1.495.306 ------------- x 100 = 58% kr. 2.596.225 58% af kr. 10.875 = kr. 6.308 Herefter skal medregnes følgende resultatandel for perioden i salgsåret:
Overskudsandel før renter kr. 17.183 Andel i renteudgifter, netto - kr. 6.308 ---------- Nettooverskud kr. 10.875 ---------- Herudover skal skatteydere, der har brugt forfaldsprincippet for renter,  

 fratrække de pr. 1.1.1983 afsatte ikke forfaldne renter: kr. 807, idet disse  

 er forfaldne ved afhændelsen.
 Det bemærkes, at skatteydere, der har brugt de af selskabet opgjorte tal,  

 har brugt forfaldsprincippet.
2.2. Beregning af genvundne afskrivninger ved salg af anparter erhvervet før 1. januar 1982.
 Baseret på eksemplet i afsnit 2.1. kan de genvundne afskrivninger herefter  

 beregnes således:
Salgssum (- eventuelle salgsomkostninger) kr. 78.657 Anslået overskudsandel kr. 10.875 ----------- Kontant vederlag for egenkapitalen kr. 67.782 Andel af kortfristet gæld 5 0/00 af kr. 2.230.181 kr. 11.151 Andel af prioritetsgæld 5 0/00 af kr. 18.533.869 kr. 92.669 Andel af omsætningsaktiver 5 0/00 af kr. 556.392 - kr. 2.782 ----------- Salgssum grunde og bygninger kr. 168.820 ----------- Salgssummen for grunde og bygninger kan også opgøres som:
Vederlag for egenkapital kr. 67.782 Egenkapital 5 0/00 af kr. 19.384.877 kr. 96.924 ----------- Mindreværdi for grunde og bygninger kr. 29.142 Bogført værdi af grunde og bygninger 5 0/00 af kr. 39.592.535 kr. 197.962 ----------- Salgssum grunde og bygninger kr. 168.820 ----------- Anskaffelsessum grunde og bygninger kr. 197.962 Faktiske afskrivninger kr. 133.446 ----------- Nedskrevet værdi kr. 64.516 Salgssum kr. 168.820 ----------- Avance, jfr. afskrivningsloven § 29 kr. 104.304 ----------- Er der anskaffet bygninger efter 1. januar 1982 og foretaget afskrivninger  

 på disse efter reglerne om pristalsregulering af afskrivningsgrundlaget, skal  

 salgssummen fordeles på anskaffelser før og efter 1. januar 1982.
Denne fordeling foretages med udgangspunkt i det samlede  

 afskrivningsgrundlag opgjort uden pristalsregulering.
Beregningerne for  

 bygninger anskaffet før 1. januar 1982 vil herefter være som ovenfor anført,  

 mens der ved anskaffelser efter 1. januar 1982 i stedet for de faktiske  

 afskrivninger, benyttes de pristalsregulerede afskrivninger.
 2.3. Beregning af fortjeneste ved afståelse af fast ejendom.
Som anført i afsnit 1.3. beregnes fortjeneste ved afståelse af fast  

 ejendom med udgangspunkt i de nominelle salgs- og købssummer.
Den i  

 ejendomsavanceskattelovens § 4 stk. 2 og 3 nævnte omregning til kontantværdi  

 foretages ikke, idet der med de særlige beregningsregler i bestemmelsen kun  

 yderst sjældent vil opstå en skattepligtig fortjeneste.
 I eksemplet ser beregningen sådan ud:
Salgssum (nominelt)jfr. afsnit 2.2. kr. 168.820 Anskaffelsessum (nominelt) jfr. afsnit 2.2. kr. 197.962 ----------- Forskel kr. 29.142 ----------- I dette tilfælde fremkommer der et ikke fradragsberettiget tab ved  

 afståelsen.
 Viser beregningen, at der med sikkerhed vil fremkomme en skattepligtig  

 avance efter ejendomsavanceskatteloven, skal der udarbejdes en nøjagtig  

 opgørelse i henhold til lovens bestemmelser.
 Er anparten eller ejendommen anskaffet efter 1. januar 1982, foretages  

 omregning til kontantværdi i henhold til ejendomsavanceskattelovens  

 bestemmelser.
 2.4. Opgørelse af afskrivningsgrundlaget ved køb af anparter efter d.
 Som anført i afsnit 1.4. omregnes afskrivningsgrundlaget til kontantværdi  

 pr. 1. januar i købsåret, uanset på hvilket tidspunkt i kaldenderåret den  

 pågældende anpart er anskaffet.
 Endvidere fordeles den kontant opgjorte købesum på grunde og bygninger i  

 forhold til de samlede kontante ejendomsvurderinger for samtlige grunde og  

 bygninger i det pågældende kommanditselskab eller interessentskab.
 Den kontante anskaffelsessum fordeles på de enkelte bygninger i forhold  

 til den konkrete vurdering, hvorefter den enkelte ejendoms  

 afskrivningsgrundlag opgøres efter en kvardratmeterfordeling.
 2.5. Afstemning.
 På vedlagte bilag 1 er med udgangspunkt i det anførte eksempel på  

 avanceopgørelsen opstillet et eksemple på en afstemning, der viser  

 sammenhængen mellem på den ene side kommanditisternes kontante  

 indskud/udlodninger, og på den anden side de skattemæssige fradrag og  

 indtægter reguleret for ikke skattepligtige beløb.
