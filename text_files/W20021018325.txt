Landsskatteretskendelse af 13. november 2002 vedr.
Olie- og  

 CO  

  

 2  

  

 -afgift  godtgørelse  import og opdræt af akvariefisk til  

 engrossalg Klagen skyldes, at Told- og Skatteregionen ikke har anset  

 virksomheden A ApS for berettiget til godtgørelse af olie- og CO2-afgift  

 vedrørende energiforbrug til opvarmning af vand til udskiftning af vand i  

 akvarier samt til rumopvarmning med henblik på at opretholde en konstant  

 vandtemperatur i akvarier, idet dette forbrug er anset for omfattet af  

 olieafgiftslovens § 11, stk. 4.
Det er oplyst, at virksomheden forestår import og opdræt af  

 akvariefisk til engrossalg, hvoraf ca. halvdelen bliver eksporteret.  

 Omsætningen har for året 1998 udgjort ca. 6,5 mio. kr., og der har  

 gennemsnitligt været beskæftiget 8 medarbejdere.
I 1996 blev virksomheden  

 momsregistreret med tildeling af branchenummer 517000, der omhandler  

 engroshandel med akvariefisk, og som vedrører aktiviteter, der ikke kunne  

 optages i det særlige register for landbrug og fiskeri.
Virksomheden har oplyst, at ca. 95 % af de fisk, der i dag  

 omsættes gennem dyrehandlere, kommer fra egne tæt omkring ækvator og derfor  

 har  

 et naturligt stort behov for varme.
Det er derfor nødvendigt at opretholde en  

 høj temperatur i de rum, hvor de tropiske fisk befinder sig.
Alle fisk  

 opbevares i enten glasakvarier  som har en størrelse fra ca. 100 l. til  

 ca.  

 200 l. - eller glasfiberkar  som er på ca. 1000 l. vand.
Selskabet har  

 i alt  

 ca. 1000 akvarier og 121 fiberkar.
En optimal vækst af fiskene forudsætter en  

 temperatur på mellem 27 og 32  

  

 o  

  

 C.
Det er videre oplyst, at ca. 95 % af den forbrugte olie er  

 medgået til opvarmning af vand til vandskift i akvarier mv.
Kun i de koldeste  

 vintre er der brug for ekstra varmetilførsel i rummene.
Kun en meget lille  

 del  

 forbruges på opvarmning af kontorer, køkken og toilet.
Virksomheden har over for Landsskatteretten fremlagt en rapport  

 udarbejdet af en teknikergruppe vedrørende energiforbrugets fordeling i  

 fiskeopdrætsbygninger hvoraf bl.a. fremgår, at der reelt ikke er noget  

 energiforbrug til opvarmning, idet alene spildvarme fra elforbruget vil dække  

 opvarmningsbehovet.
Endvidere sker der, selv på de koldeste dage, en  

 opvarmning  

 af lokalerne fra bassinoverfladerne, idet vandtemperaturen ligger omkring 30  

  

 o  

  

 C.
Rumtemperaturen vil således uden rumopvarmningsanlæg komme til at ligge på  

 20-35  

  

 o  

  

 C afhængigt af vejrforholdene udenfor.
Virksomhedens produktion foregår hovedsageligt på en nedlagt  

 landbrugsejendom.
Man påtænker at udvide produktionen, der herefter skal  

 foregå  

 i en tilbygning til en eksisterende landbrugsejendom.
Endelig godkendelse  

 foreligger dog ikke endnu.
Told- og Skatteregionen har ved den påklagede afgørelse ikke  

 anset virksomheden for berettiget til godtgørelse vedrørende det i sagen  

 omhandlede forbrug, jf. olieafgiftslovens § 11, stk. 4, og CO2-afgiftslovens  

 §  

 9, stk. 4, 1. pkt. modsætningsvis, idet dette forbrug er anset for medgået  

 til  

 opvarmning af varmt vand og rumvarme.
Følgelig har regionen foretaget  

 regulering for perioden 1996 til januar kvartal 2000 med henholdsvis 243.583  

 kr. i olieafgift og 20.685 kr. i CO2-afgift.
Regionen har således ikke anset  

 virksomheden for omfattet af bestemmelsen i olieafgiftslovens § 11, stk. 5,  

 nr.  

 3, vedrørende afgiftsfritagelse for rumopvarmning samt varmt vand i  

 staldbygninger.
Regionen har herved anført, at det af bemærkningerne til  

 lovforslag om ændring af visse energiafgiftslove (L 210) fra 1995 fremgår, at  

 visse erhverv er omfattet af godtgørelsesreglerne.
Dette gælder for  

 opvarmning  

 af visse væksthuse og opvarmning af staldbygninger, som står direkte nævnt i  

 lovteksten.
Videre fremgår, at såfremt det måtte vise sig, at der er andre  

 rumopvarmningsanvendelser end disse, hvor rumopvarmning er betinget af  

 produktionstekniske forhold, er regeringen indstillet på at overveje også at  

 yde fritagelse for disse.  

    

  

 Der er hverken  

 i loven eller bemærkningerne hertil en nærmere definition af selve begrebet  

 staldbygninger.
Den mest præcise definition fremgår af lovforslag til ændring  

 af proceslisten og afgift af rumvarme (L 52) fra 1999, hvor det i  

 bemærkningerne anføres, at energi anvendt til rumvarme og varmt vand, der  

 anvendes i kontorer og visse andre lokaler, der er placeret i forbindelse med  

 staldbygninger, defineres som let proces.
Hovedparten af energien anvendt i  

 det  

 primære jordbrug er let proces, f.eks. opvarmning af stalde, tørring af korn,  

 drift af traktorer o.lign.
Derfor kan jordbruget som udgangspunkt undgå, at  

 opdele energiforbruget.
Der er ofte tale om små kontorer og gangarealer i  

 staldbygningerne, hvor den løbende drift planlægges, styres og kontrolleres.  

 Det foreslås derfor, at denne varme defineres som let proces, hvis varmen til  

 kontoret mv. kommer fra samme forsyningsnet, herunder også elnettet, som  

 selve  

 staldbygningen.
Det fremgår således hverken af loven eller bemærkningerne  

 hvilke aktiviteter, der kan komme ind under begrebet staldbygninger, men det  

 er  

 regionens opfattelse, jf. lovforslag L 52, at det er virksomheder der  

 anvender  

 energi i det primære landbrug, der under visse betingelser kan henføre  

 rumopvarmning og varmt vand til procesreglerne.
Med udgangspunkt i det nævnte  

 lovforslag er det videre regionens opfattelse, at intentionen med begrebet  

 staldbygninger i sin tid var de virksomheder, der var momsregistreret i det  

 særlige register for landbrug og fiskeri, jf. dagældende bestemmelse i  

 momslovens § 66. I dette register blev hovedsageligt optaget virksomheder,  

 der  

 havde aktiviteter indenfor landbrugs-, fiskeri- og fødevaresektoren.
Da der  

 er  

 tale om opdræt af fisk til udsætning i akvarier mv. og ikke opdræt af fisk  

 til  

 brug som fødevarer, er virksomhedens aktiviteter ikke anset at kunne  

 henregnes  

 til de af dagældende bestemmelse i momslovens § 66 omfattede virksomheder.
 Virksomhedens repræsentant har over for Landsskatteretten  

 nedlagt påstand om, at den er berettiget til godtgørelse for olie- og  

 CO2-afgift i overensstemmelse med det angivne.
Det er til støtte herfor gjort gældende, at virksomhedens  

 energiforbrug til opvarmning af vand i forbindelse med udskiftning af vand i  

 akvarier og til rumopvarmning således, at temperaturen i produktionslokalerne  

 konstant svinger mellem 27 og 32  

  

 o  

  

 C , er en af olieafgiftslovens §  

 11, stk. 5, nr. 3, omfattet aktivitet, der således giver adgang til  

 afgiftsgodtgørelse efter procesreglerne, idet produktionslokalerne er  

 omfattet  

 af begrebet stald i den nævnte bestemmelse.
Det er herved bemærket, at en  

 naturlig forståelse af begrebet stald må omfatte  

 produktionsfaciliteter, der  

 indebærer opbevaring af dyr på døgnbasis, at der ikke i loven eller dens  

 forarbejder er angivelser, der indicerer, at begrebet udelukkende omfattes  

 som  

 produktionslokaler for traditionelt landbrug, at de angivne rumtemperaturer  

 er  

 så høje, at dette alene kan antages at skyldes produktionstekniske  

 omstændigheder,  

 at det vil være ganske uantageligt at lægge til grund, at de angivne  

 temperaturer skyldes hensyn til velbefindendet hos de personer, der arbejder  

 i  

 rummene, at en formålsfortolkning af den pågældende bestemmelse taler for, at  

 virksomhedens olieforbrug til det angivne formål er omfattet af  

 fritagelsesbestemmelsen, og at et rimeligt resultat af  

 fortolkningsvirksomheden  

 i relation til den anførte bestemmelse fører til det af virksomheden hævdede  

 resultat.
Endvidere er henvist, at begrebet stald skatteretligt  

 defineres som  

 lokaler bestemt til opbevaring af dyr på døgnbasis, jf. herved afgørelse fra  

 Ligningsrådet vedrørende afskrivningslovens § 18, hvorved en bygning, hvorfra  

 der blev drevet dyreklinik, blev anset for afskrivningsberettiget i det  

 omfang,  

 denne var indrettet til opbevaring af dyr på døgnbasis.
Repræsentanten har videre gjort gældende, at landbrugsejendomme  

 lovligt kan anvendes til den af virksomheden udøvede erhvervsmæssige  

 aktivitet.  

 Landbrugslovens § 7 B indeholder således en bestemmelse om, at en  

 landbrugsejendom efter omstændighederne kan udnyttes til pelsdyrfarm,  

 hestestutteri, biavl, landbrug, ålebrug eller lign.
Af cirkulæret til  

 landbrugslovens § 25 fremgår, at en landbrugsejendom også kan anvendes til  

 akvakulturer af forskellig art.
 Sammenfattende er det gjort gældende, at godtgørelse i  

 nærværende tilfælde er direkte hjemlet i lovens ordlyd, at der ikke i  

 forarbejderne tages afstand herfra, at godtgørelse vil være i  

 overensstemmelse  

 med den civilretlige stilling samt, at virksomhedens fortolkning af  

 bestemmelsen er både hensigtsmæssig, rimelig og fornuftig.
Told- og Skattestyrelsen har i en til sagen afgiven udtalelse  

 indstillet den påklagede afgørelse stadfæstet.
Det er herved anført, at  

 bemærkningerne til lovforslag L 52 kun omtaler det primære jordbrugs  

 energiforbrug til opvarmning af stalde, tørring af korn, drift af traktorer  

 og  

 lignende, samt energiforbrug i små kontorer eller andre mindre lokaler og  

 gangarealer i staldbygninger.
Ved Told- og Skats fortolkning af begrebet  

 staldbygninger  

 har det været afgørende, om virksomheden har aktiviteter indenfor landbrugs-,  

 fiskeri- og fødevaresektoren i overensstemmelse med begrebet det  

 primære  

 jordbrug.
Opdræt af akvariefisk falder således uden for bestemmelsen.  

 Endvidere kan forholdet efter styrelsens vurdering ikke omfattes af  

 olieafgiftslovens § 11, stk. 5, nr. 2, om procesrum, blandt andet fordi der  

 løbende befinder sig personale i lokalerne, som er beskæftiget med at fodre  

 og  

 passe fiskene, rengøre akvarierne og pakke de fisk, der sælges, og fordi  

 aktiviteterne ikke kan rummes indenfor den detaljerede udformning af  

 bestemmelsen.
 Landsskatteretten skal  

 udtale:
 I henhold til olieafgiftslovens § 11, stk. 4, ydes der ikke  

 tilbagebetaling for afgiften af varme og varer, der direkte eller indirekte  

 anvendes til fremstilling af varme, som leveres fra virksomheden, rumvarme  

 eller varmt vand, medmindre der er tale om procesformål som defineret i stk.  

 5.
I henhold af olieafgiftslovens § 11, stk. 5, nr. 3, kan der  

 således ydes tilbagebetaling af afgiften af varme og varer omfattet af stk. 4  

 og anvendt til rumopvarmning og varmt vand i staldbygninger.
Det fremgår  

 videre  

 heraf, at omfattet af tilbagebetalingen for varme og varer anvendt i  

 staldbygninger er også kontorlokaler og andre lokaler i staldbygninger, som  

 indgår i driften, eller hvorfra driften styres og planlægges, hvis  

 forsyningen  

 med varme og varer sker fra samme net som forsyningen til staldbygningen.
Det  

 er dog en forudsætning for tilbagebetalingen, at selve staldområdet er  

 opvarmet.  

 Værksteder, beboelsesrum og lign. er ikke omfattet af tilbagebetalingen.
Adgangen til afgiftsgodtgørelse ved rumopvarmning og varmt vand  

 i staldbygninger blev indført ved lov nr. 418 af 14. juni 1995. Af  

 bemærkningerne til bestemmelsen fremgår, at opvarmning af staldbygninger og  

 forbruget af varmt vand i disse friholdes.
Følgende fremgår af de generelle  

 bemærkninger til lovforslaget (L 210):
Der er dog visse erhverv, hvor rumopvarmningen mere direkte er  

 en forudsætning for produktionen end i andre erhverv, hvor rumopvarmningen  

 mere  

 sker af hensyn til de ansattes og kundernes komfort.
Disse typer  

 rumopvarmning  

 er fritaget for den forhøjede rumopvarmningsafgift.
Det gælder for opvarmning  

 af visse væksthuse i gartnerier og opvarmning af staldbygninger.
I visse tilfælde er normal komforttemperatur i  

 produktionslokalerne også nødvendig af rene produktionstekniske årsager, uden  

 at dette medfører et større energibehov end ellers for at opretholde  

 almindelig  

 komfortvarme.
I disse tilfælde er der ikke foreslået fritagelser.
I givet  

 fald  

 vil det være nærmest umuligt at afgøre, om energiforbrugets størrelse blev  

 bestemt af komfortvarmebehovet eller af de produktionstekniske forhold.
Det  

 er  

 på denne baggrund, at det er foreslået, at kun særlige rum, som opvarmes til  

 mere  

 end 45  

  

 o  

  

 C, undtages.
Såfremt det måtte vise sig, at der er andre  

 rumopvarmningsanvendelser end staldbygninger og væksthuse, hvor  

 rumopvarmningen  

 er betinget af produktionstekniske forhold, er regeringen indstillet på at  

 overveje også at yde fritagelser for disse.
Det vil dog være en forudsætning,  

 at der er tale om en uforholdsmæssig stor afgiftsbelastning, og at  

 fritagelsen  

 ikke giver store administrative opgørelsesproblemer eller  

 konkurrenceforvridning.
( ..) Ved lov nr. 963 af 20. december 1999 blev muligheden for  

 afgiftsgodtgørelse udvidet til at omfatte forbrug anvendt i nærmere angivne  

 bygninger i tilknytning til staldbygninger.
Af de generelle bemærkninger til  

 lovforslaget (L 52) fremgår bl.a. følgende:
Rumvarme i staldbygninger ( ..) Det primære jordbrug er ikke omfattet af proceslisten og har  

 således ikke tung proces.
Hovedparten af energien anvendt i det primære  

 jordbrug er let proces til f.eks. opvarmning af stalde, tørring af korn,  

 drift  

 af traktorer og lignende.
Derfor kan jordbruget som udgangspunkt undgå, at  

 opdele energiforbruget.
Dette giver en administrativ fordel for såvel  

 erhvervet  

 som myndighederne.
Der er imidlertid ofte små kontorer eller andre mindre lokaler  

 og gangarealer i staldbygningerne, hvor den løbende drift eksempelvis  

 planlægges, styres og kontrolleres.
Af hensyn til at undgå, at skulle opdele  

 forbruget af varme i en staldbygning, foreslås det således, at denne varme  

 defineres som let proces, hvis varmen til kontoret mv. kommer fra samme  

 forsyningsnet, herunder også fra elnettet, som for selve staldbygningen.
( ..) Det kan efter de foreliggende oplysninger lægges til grund, at  

 det i sagen omhandlede olieforbrug hovedsageligt er medgået til opvarmning af  

 vand til brug i virksomhedens akvarier mv. samt rumopvarmning af lokaler,  

 hvori  

 disse akvarier mv. er placeret, mens alene en mindre del heraf er medgået til  

 opvarmning af andre lokaler.  

    

  

 Det  

 omhandlede forbrug er herefter som udgangspunkt omfattet af bestemmelsen i  

 olieafgiftslovens § 11, stk. 4.
Uanset at det efter det oplyste om temperatur og formål kan  

 lægges til grund, at den foretagne opvarmning fsva. lokaliteterne, hvori  

 akvarierne befinder sig, udelukkende er betinget af produktionstekniske  

 formål,  

 finder tre retsmedlemmer, herunder retsformanden, at der ikke i  

 olieafgiftsloven er hjemmel til tilbagebetaling af olieafgiften.
Disse  

 retsmedlemmer har herved fundet, at det omhandlede forbrug hverken på  

 grundlag  

 af ordlyden af eller forarbejderne til bestemmelsen i olieafgiftslovens § 11,  

 stk. 5, nr. 3, om tilbagebetaling af varme og varer omfattet af stk. 4 og  

 anvendt til rumopvarmning og varmt vand i staldbygninger, kan anses for  

 omfattet heraf.
Det bemærkes, at de af virksomheden påberåbte bestemmelser i  

 landbrugslovgivningen ikke kan antages at medføre andet.
Endvidere bemærkes,  

 at  

 systematikken i lovens § 11, stk. 4 og stk. 5, samt den detaljerede  

 udformning  

 af undtagelserne i lovens § 11, stk. 5, efter disse retsmedlemmers opfattelse  

 ikke giver mulighed for ved fortolkningen at anvende formåls- og  

 rimelighedsbetragtninger,  

 som påstået af virksomheden.
 Et retsmedlem finder, at virksomheden af de af repræsentanten  

 anførte grunde, er berettiget til godtgørelse for det omhandlede  

 energiforbrug.
 Da der træffes afgørelse efter stemmeflertallet stadfæstes den  

 påklagede afgørelse.
