 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Almindelige bestemmelser § 1.  Staten overtager fra 1. januar 1980 driften af  

 det af Samfundet og Hjemmet for Vanføre drevne fysiurgiske hospital i  

 Hornbæk.
Staten afholder fra 1. januar 1980 udgifterne til driften af  

 hospitalet efter de for statslige sygehuse gældende regler.
§ 2.  Viborg amtskommune overtager fra 1. januar 1980  

 driften af det af Samfundet og Hjemmet for Vanføre drevne fysiurgiske  

 hospital i Hald.
Amtskommunen afholder fra 1. januar 1980 udgifterne til  

 driften af hospitalet efter de for amtskommunale sygehuse gældende regler.
 § 3.  Behandling m. v. på de fysiurgiske hospitaler i  

 Hornbæk og Hald ydes fra den 1. januar 1980 efter de regler, der gælder for  

 henholdsvis statslige og kommunale sygehuse.
Personaleforhold § 4.  Staten tilbyder det pr. 31. december 1979 ved  

 den i § 1 nævnte institution under Samfundet og Hjemmet for Vanføre med  

 tjenestemandslignende status ansatte personale, der er medlemmer af  

 Pensionskassen for tjenestemænd ved Samfundet og Hjemmet for Vanføre,  

 ansættelse som statstjenestemænd fra 1. januar 1980 at regne med løn- og  

 pensionsvilkår svarende til de for de pågældende under ansættelsen under  

 Samfundet og Hjemmet for Vanføre gældende.
 Stk. 2.  Viborg amtskommune tilbyder det pr. 31.  

 december 1979 ved den i § 2 nævnte institution under Samfundet og Hjemmet for  

 Vanføre med tjenestemandslignende status ansatte personale, der er medlemmer  

 af Pensionskassen for tjenestemænd ved Samfundet og Hjemmet for Vanføre,  

 ansættelse som amtskommunale tjenestemænd fra 1. januar 1980 at regne med  

 løn- og pensionsvilkår svarende til de for de pågældende under ansættelsen  

 under Samfundet og Hjemmet for Vanføre gældende.
 Stk. 3.  Såfremt en af de af stk. 1 og 2 omfattede  

 ansatte under Samfundet og Hjemmet for Vanføre med tjenestemandslignende  

 status og medlemskab af Pensionskassen for tjenestemænd ved Samfundet og  

 Hjemmet for Vanføre ikke måtte ønske at overgå til henholdsvis ansættelse som  

 statstjenestemand og amtskommunal tjenestemandsansættelse, opretholdes den  

 hidtidige ansættelsesmæssige status under den pågældendes udførelse af det  

 tilbudte arbejde henholdsvis under rigshospitalet, herunder det fysiurgiske  

 hospital i Hornbæk, og inden for Viborg amtskommunes social-, sundheds- og  

 sygehusforvaltning.
 Stk. 4.  De under stk. 3 nævnte ansatte, der ikke måtte  

 ønske at overgå til ansættelse som henholdsvis statstjenestemænd og  

 amtskommunale tjenestemænd, men opretholder den hidtidige ansættelsesmæssige  

 status, har ikke krav på ventepenge, rådighedsløn eller pension som følge af  

 opgaveomlægningen.
 Stk. 5.  De under stk. 3 nævnte ansatte er pligtige at  

 underkaste sig de forandringer i deres tjenesteforretningers omfang og  

 beskaffenhed, som er en følge af opgaveomlægningen.
 Stk. 6.  De under stk. 3 nævnte ansatte kan indtil 1.  

 januar 1985 søge overgang til henholdsvis ansættelse som statstjenestemænd og  

 amtskommunal tjenestemandsansættelse på vilkår som anført i stk. 1 og 2.
 Stk. 7.  Staten overtager fra 1. januar 1980  

 pensioneringen af de ansatte under Samfundet og Hjemmet for Vanføre, som i  

 henhold til stk. 1 fra nævnte dato overgår til ansættelse som  

 statstjenestemænd, samt af de ansatte under Samfundet og Hjemmet for Vanføre,  

 der i medfør af stk. 6 fra et senere tidspunkt overgår til sådan ansættelse,  

 fra det tidspunkt, hvor overgangen finder sted.
 Ved udbetaling af pension til de nævnte ansatte afholdes udgifterne hertil  

 af staten, dog således at Samfundet og Hjemmet for Vanføre for så vidt angår  

 tiden indtil 1. januar 1980 afholder den del af udgifterne, som måtte påhvile  

 Samfundet og Hjemmet for Vanføre.
 Stk. 8.  Viborg amtskommune overtager fra 1. januar 1980  

 pensioneringen af de ansatte under Samfundet og Hjemmet for Vanføre, som i  

 henhold til stk. 2 fra nævnte dato overgår til ansættelse som amtskommunale  

 tjenestemænd, samt af de ansatte under Samfundet og Hjemmet for Vanføre, der  

 i medfør af stk. 6 fra et senere tidspunkt overgår til sådan ansættelse, fra  

 det tidspunkt, hvor overgangen finder sted.
 Ved udbetaling af pension til de nævnte ansatte fordeles udgifterne mellem  

 Pensionskassen for tjenestemænd ved Samfundet og Hjemmet for Vanføre og  

 Viborg amtskommune i forhold til den del af pensionsalderen, som er optjent  

 henholdsvis indtil 1. januar 1980 og i tiden fra 1. januar 1980. Staten og  

 Samfundet og Hjemmet for Vanføre kan indtræde i fordelingen af  

 pensionsudgifterne i stedet for Pensionskassen for tjenestemænd ved Samfundet  

 og Hjemmet for Vanføre.
Stk. 9.  Samfundet og hjemmet for Vanføre og  

 Pensionskassen for tjenestemænd ved Samfundet og Hjemmet for Vanføre  

 udbetaler henholdsvis lønning og pension m.v. til de under stk. 3 nævnte  

 ansatte.
Staten refunderer fra 1. januar 1980 Samfundet og Hjemmet for  

 Vanføre lønning for de ansatte, der fra nævnte dato opretholder den hidtidige  

 ansættelsesmæssige status under deres udførelse af det tilbudte arbejde under  

 rigshospitalet, herunder det fysiurgiske hospital i Hornbæk.
Viborg  

 amtskommune refunderer fra 1. januar 1980 Samfundet og Hjemmet for Vanføre  

 lønning for de ansatte, der fra nævnte dato opretholder den hidtidige  

 ansættelsesmæssige status under deres udførelse af det tilbudte arbejde inden  

 for amtskommunens social-, sundheds- og sygehusforvaltning.
Ved udbetalingen af pension til de nævnte ansatte, der udfører det  

 tilbudte arbejde under rigshospitalet, herunder det fysiurgiske hospital i  

 Hornbæk, afholdes udgifterne hertil af pensionskassen.
Staten og Samfundet og  

 Hjemmet for Vanføre kan indtræde i afholdelsen af pensionsudgifterne i stedet  

 for Pensionskassen for tjenestemænd ved Samfundet og Hjemmet for Vanføre.
Ved  

 udbetalingen af pension til de nævnte ansatte, der udfører det tilbudte  

 arbejde inden for Viborg amtskommune, fordeles udgifterne hertil mellem  

 pensionskassen og amtskommunen i det i stk. 8 angivne forhold.
Staten og  

 Samfundet og Hjemmet for Vanføre kan indtræde i fordelingen af  

 pensionsudgifterne i stedet for Pensionskassen for tjenestemænd ved Samfundet  

 og Hjemmet for Vanføre.
Stk. 10.  Pensionskassen for tjenestemænd ved Samfundet  

 og Hjemmet for Vanføre refunderer Viborg amtskommune de i stk. 8 omhandlede  

 pensionsudgifter, der måtte påhvile pensionskassen.
Amtskommunen refunderer  

 pensionskassen eller i dennes sted staten og Samfundet og Hjemmet for Vanføre  

 de i stk. 9 omhandlede pensionsudgifter, der måtte påhvile amtskommunen.
 Stk. 11.  Bestemmelserne i stk. 7-8 og 10 finder  

 tilsvarende anvendelse for så vidt angår ansatte ved Samfundet og Hjemmet for  

 Vanføres centrale administration med tjenestemandslignende status og  

 medlemskab af Pensionskassen for tjenestemænd ved Samfundet og Hjemmet for  

 Vanføre, der i tilslutning til den omhandlede overførelse måtte opnå  

 amtskommunal tjenestemandsansættelse eller ansættelse som statstjenestemænd.
 Ikrafttræden m. v.
 § 5.  Loven træder i kraft ved bekendtgørelsen i  

 Lovtidende og har virkning fra 1. januar 1980.
 § 6.  Frederiksborg og Viborg amtsråd fritages fra 1.  

 januar 1980 for at indgå de i § 3, stk. 1 og 2, i lov nr. 257 af 8. juni 1978  

 om udlægning af åndssvageforsorgen og den øvrige særforsorg m. v. omhandlede  

 overenskomster med Samfundet og Hjemmet for Vanføre om de fysiurgiske  

 hospitaler i henholdsvis Hornbæk og Hald.
Stk. 2.  De i § 5, stk. 1, og § 7 i foranstående lov om  

 særforsorgens udlægning indeholdte bestemmelser henholdsvis om  

 institutionernes pligt til at modtage personer fra de hidtidige optageområder  

 og om udbygningsplaner for institutionernes virksomhed gældende for tiden 1.  

 januar 1980 indtil den 1. januar 1985 er fra 1. januar 1980 fortsat gældende  

 for de i denne lovs § 1 og § 2 nævnte institutioner.
Afvigelser fra  

 udbygningsplanerne for så vidt angår den i § 1 nævnte institution kan dog ske  

 efter undervisningsministerens bestemmelse.
 § 7.  Det af § 4, stk. 1 og 2, omfattede personale  

 vil, uanset institutionernes overførelse efter §§ 1 og 2, i det omfang der af  

 tidsmæssige grunde ikke er gennemført ansættelse under henholdsvis staten og  

 Viborg amtskommune, kunne opretholde deres ansættelsesstatus under Samfundet  

 og Hjemmet for Vanføre på de i § 4, stk. 3-6, anførte vilkår i tiden indtil  

 1. januar 1981 mod, at henholdsvis staten og Viborg amtskommune refunderer  

 Samfundet og Hjemmet for Vanføre de hermed forbundne udgifter.
 Stk. 2.  Ved anvendelsen af stk. 1 opretholdes de i § 4  

 indeholdte bestemmelser om deling af løn og pension pr. 1. januar 1980.
Givet på Christiansborg slot, den 16.  

 juni 1980 Under Vor Kongelige Hånd og Segl I Dronningens navn:
