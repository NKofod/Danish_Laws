Kendelse fra Pressenævnet i sag nr.  

 80/2000 [K] og [K] har ved advokat   Niels  Anker  Michaelsen  

 klaget til Pressenævnet over en artikel bragt i B.T. den 29. juni 2000,  

 idet de mener, at god presseskik er tilsidesat.
 Af artiklen med overskriften "Brændt ihjel  

 på sankthans-bål" bragt i B.T. den 29. juni 2000  

 fremgår at:
"Ingen så, at han faldt.
Kun at han pludseligt  

 lå der.
Ubevægelig i de sydende gløder fra det store  

 nedbrændte sankthans-bål. [N], 37, Kolding, døde to  

 døgn senere af de voldsomme forbrændinger, han havde fået,  

 da han faldt i bålet.
Den makabre ulykke skete på Taagerup  

 Behandlingscenter i Magleby på Møn.
Her var [N] på  

 afvænningskur for spiritusmisbrug.
Sammen med personalet og centrets  

 øvrige 18 patienter havde han holdt sankthansaften med hygge,  

 bål og god mad.
Ved 22-tiden brød selskabet op.
Sammen med nogle  

 andre patienter skulle [N] have sin medicin hos de to nattevagter i centrets  

 kontor.
 "Jeg går lige lidt," sagde han, inden han skulle  

 have medicinen.
Alle regnede med, han skulle på toilettet.
Omkring  

 fem minutter senere kiggede en af de andre patienter ud af kontorvinduet mod  

 det nedbrændte bål.
 "Jeg tror der ligger én derude," sagde han.
En af vagterne og to patienter sprang ud af kontoret og  

 løb ud til bålet.
Her lå [N] på ryggen i de ulmende  

 gløder.
Kun benene stak uden for bålet.
Da de tre trak ham ud,  

 var han stadig i live.
Med tredjegradsforbrændinger på 60 pct. af  

 kroppen blev han kørt til Stege Sygehus.
Her blev han med det samme  

 overført til Rigshospitalets Brandsårsafdeling i  

 København, hvor han døde natten til mandag.
Stod alene ved bål [N] stod alene ved bålet, da han styrtede i  

 gløderne, og politiet i Vordingborg udelukker, at der ligger en  

 forbrydelse bag [N]'s pinefulde død.
Gennem en obduktion  

 forsøger politiet nu at fastlægge, hvad der var årsagen  

 til [N]'s skæbnesvangre fald.
[N], der er far til en pige på ti og en dreng  

 på seks år, indledte den fem uger lange kur søndag den 8.  

 juni.
Han var stærkt motiveret for at komme sit spiritusmisbrug til  

 livs.
Inden sankthans-festen havde han om eftermiddagen ringet til sin  

 familie og fortalt, at kuren gik godt, og at han både var glad for  

 behandlingscenteret og sine medpatienter.
"Det er en dyb tragisk ulykke.
Vi er rystede, og  

 patientgruppen er meget rystet," siger  Frits  Raunstrup, formand for  

 bestyrelsen for Taagerup Behandlingscenter.
 Efter ulykken har centrets krisepsykolog holdt  

 møder med både personalet og patienterne.
 "Vi har gennemgået forløbet minut for minut  

 og har selvfølgelig spurgt os selv, om der var noget, vi kunne  

 gøre bedre. "Og det har der faktisk ikke været," siger  Frits  

  Raunstrup.
Han har ingen forklaring på, hvorfor [N] faldt ind i  

 bålet.
Men han afviser, at det kan skyldes et krampeanfald eller den  

 medicin, [N] fik.
"Afgiftningsmedicinen, som [N] skulle have for sidste gang  

 sankthansaften, sænker netop blodtryk og puls og forhindrer derved  

 kramper.
Men ingen kan selvfølgelig udelukke, at han har fået et  

 ildebefindende og er gået i chok, da han faldt i gløderne," sige  

  Frits  Raunstrup.
Politisk aktiv [N] drev sit eget marketingfirma i Kolding.
Han var meget aktiv inden for Socialdemokratiet.
I 1993  

 opstillede han til amtrådsvalget og i 1997 til kommunalvalget i  

 Kolding, dog uden at blive valgt.
Han havde netop meddelt sit parti, at han var rede til at  

 stille op igen til det kommende kommunalvalg." Klagerne har anført, at det er dybt  

 dadelværdigt og krænkende, at artiklen ved navns nævnelse  

 bringer stærkt personlige oplysninger om, at deres afdøde  

 søn var indlagt på afvænningskur for spiritusmisbrug.  

 Klagerne finder det således dybt nedværdigende for sønnens  

 eftermæle, at disse oplysninger er offentliggjort i et  

 landsdækkende blad, og det påpeges, at [N] efterlader sig  

 mindreårige børn, samt at han var en velanskreven politiker og  

 forretningsmand i Koldingområdet.
Oplysningerne i bladet blev endvidere  

 bragt uden nogen form for varsel, og klagerne har ikke videregivet nogen  

 oplysninger til indklagede.
Klagerne har endvidere anført, at artiklens  

 overskrift er misvisende, idet [N] ikke døde i gløderne fra det  

 udbrændte bål, men derimod 1 1/2 dag senere på  

 Rigshospitalet i København.
Det er ligeledes misvisende, når det  

 anføres, at ulykken skyldes misbrug.
Derimod skyldes ulykken  

 antageligt et krampeanfald som følge af medicinering, hvilket er i  

 direkte kontrast til, hvad der står i artiklen.
Klagerne har herudover anført, at [K] den 28. juni  

 2000 blev kontaktet af formanden for behandlingscentret,  Fritz  Ravnstrup,  

 der oplyste, at indklagede havde kontaktet ham og spurgt til ulykken. [K]  

 meddelte ved denne lejlighed, at klagerne ikke ønskede at udtale sig  

 til pressen, og at hun mente, at der var en aftale med behandlingscentret  

 herom.
Efterfølgende kontaktede [K] indklagede og anmodede om, at de  

 ikke bragte en artikel om dødsfaldet, da afdødes datter  

 på 10 år endnu ikke var underrettet om faderens død, idet  

 hun var på en spejderlejr langt væk fra hjemmet.
Efter megen  

 diskussion meddelte indklagede, at man ville tage familiens anmodning til  

 efterretning.
Da indklagede således lovede, at man ikke ville bringe  

 nogen artikel, forholdt klagerne sig ikke til selve artiklens indhold.  

 Klagernes advokat var orienteret om, at klagerne havde en aftale med bladet  

 om ikke at bringe artiklen, men advokaten havde ikke medtaget dette punkt i  

 den første klageskrivelse til Pressenævnet.
Klagerne har endvidere anført, at der ikke er nogen  

 anerkendelsesværdig offentlig interesse i at sammenkæde  

 afdødes navn med oplysningerne om hans spiritusmisbrug og ulykkens  

 faktiske omstændigheder.
Indklagede kunne således have bragt en  

 artikel om ulykken og dødsfaldet uden at oplyse om afdødes  

 spiritusproblemer.
 Indklagede har anført, at artiklens oplysninger er  

 korrekte, og at god presseskik ikke er tilsidesat, idet det ikke  

 fremgår af de presseetiske regler, at forbrydelser og ulykker ikke  

 må omtales.
Indklagede har endvidere anført, at det ikke kan  

 tillægges betydning, at artiklen er bragt i et landsdækkende  

 blad, samt at det relevante i at bringe oplysningen om afdødes  

 spiritusmisbrug må vurderes ud fra artiklen set som en helhed.
Artiklen  

 handlede således ikke alene om dødsfaldet, men også om de  

 efterfølgende reaktioner på behandlingscentret samt om  

 muligheden for, at dødsfaldet havde forbindelse med afdødes  

 tilstand, behandlingen og behandlingshjemmets rutiner.
Interviewet med  

 centrets bestyrelsesformand,  Frits  Raunstrup, fyldte således en  

 væsentlig del af artiklen.
Da indklagede finder, at der er en  

 anerkendelsesværdig offentlig interesse i at drøfte disse  

 spørgsmål, kunne oplysningen om afdødes spiritusmisbrug  

 ikke have været udeladt af artiklen.
Indklagede har tillige anført, at artiklens  

 overskrift må ses i sammenhæng med hele artiklen, og at det er  

 korrekt, at afdødes forbrændinger fra sankthans-bålet var  

 skyldt i hans død.
Overskriften var således ikke misvisende.
Indklagede har tillige anført, at det er en  

 almindelig del af mediebilledet at orientere om offentligt kendtes  

 dødsfald, især når et dødsfald er sket på  

 dramatisk eller usædvanlig vis.
Pressen må således  

 indrømmes en større frihed i forhold til kendte personer, og  

 afdøde var en velanskreven politiker.
Hertil kommer, at enhver artikel  

 om en politisk person ikke kun vedrører personen selv, men også  

 det politiske system.
Også over for forhenværende politikere  

 må pressen derfor indrømmes en betydelig frihed, som  

 indebærer mulighed for at omtale personlige forhold.
Indklagede har herudover anført, at man i  

 forbindelse med artiklen har udvist stor omhu for alene at gengive de  

 foreliggende kendsgerninger uden at fremkomme med egne kommentarer.
F.eks.  

 har indklagede ikke kommenteret udtalelsen fra  Frits  Raunstrup om, at  

 dødsfaldet ikke kunne skyldes et krampeanfald eller den medicin  

 afdøde modtog.
Indklagede har herudover anført, at der ikke var  

 nogen grund til at forelægge artiklens oplysninger for klagerne,  

 før man bragte artiklen, for klagerne havde ikke noget  

 førstehåndskendskab til det begivenhedsforløb, der  

 beskrives i artiklen.
Indklagede bestrider endvidere, at man skulle  

 være forpligtet til at give de pårørende et varsel.  

 Desuden blev artiklen først bragt seks dage efter uheldet og fire dage  

 efter [N]'s død på et hospital.
På denne baggrund havde  

 indklagede grund til at antage, at alle pårørende var blevet  

 orienteret om dødsfaldet inden artiklen blev bragt.
Indklagede havde  

 endvidere fra bladet Jyske Vestkysten fået meddelelse om, at de samme  

 dag ville bringe en artikel om dødsfaldet, hvorfor det under alle  

 omstændigheder ville blive kendt den 29. juni 2000. Hertil kommer, at  

 dødsfaldet allerede var kendt i lokalmiljøet, før bladet  

 bragte artiklen.
Indklagede har tillige anført, at det er korrekt,  

 at man talte med klagerne forud for offentliggørelsen af artiklerne,  

 men man bestrider at have givet tilsagn om ikke at bringe artiklen. [K] talte  

 således med indklagedes redaktionschef  Kaj  Elgaard, og hun sagde i  

 den forbindelse, at indklagede ikke måtte trykke artiklen, hvorefter  

 hun spurgte  Kaj  Elgaard: "Hører du, hvad jeg siger?". Hertil svarede  

  Kaj  Elgaard: "Ja, jeg hører, hvad du siger". Heri lå  

 imidlertid ikke, at han var enig i, at artiklen ikke skulle trykkes, men at  

 han fortsat lyttede til [K].
Klageren gjorde da heller ikke gældende i  

 sin første henvendelse til Pressenævnet, at man havde en aftale  

 med indklagede om ikke at bringe artiklen, hvilket klart taler imod, at  

 sådan en aftale har eksisteret.
 Indklagede har endelig anført, at hvis datteren  

 blev underrettet om sin fars død gennem avisen den 29. juni 2000, kan  

 dette ikke bebrejdes indklagede, men familien, der havde haft flere dage til  

 at underrette hende.
I sagens behandling har følgende  

 nævnsmedlemmer deltaget: Axel Kierkegaard, Kaare R.
Skou, Bo Maltesen  

 og Ole Askvig.
 Pressenævnet udtaler:
I overensstemmelse med de almindelige principper om  

 redaktørens ret til at redigere mediet er et medie berettiget til at  

 beslutte, hvad man vil bringe.
Når det drejer sig om oplysninger om  

 personlige eller private forhold, bør denne beslutning træffes  

 ud fra relevante nyhedskriterier, og der bør i denne forbindelse tages  

 størst muligt hensyn til ofre for ulykker samt til ofrenes  

 pårørende.
Pressenævnet finder i denne sag ikke grundlag for at  

 kritisere, at bladet bragte afdødes navn sammen med oplysningen om, at  

 han havde et spiritusproblem.
Ved vurderingen har nævnet lagt  

 vægt på omstændighederne, hvorunder ulykken skete, samt  

 på at artiklen blev bragt 6 dage efter ulykken og fire dage efter  

 dødsfaldet.
 Pressenævnet finder endvidere ikke, at artiklens  

 overskrift er vildledende, eller at indklagede i øvrigt har bragt  

 misvisende oplysninger om ulykken.
 Afsagt den 20. september 2000.
