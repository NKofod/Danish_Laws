Bedømmelsesgrundlaget  

 ved tilkendelse af førtidspension - af souschef Kirsten Borum (Nyt fra  

 Ankestyrelsen, nr. 2 af maj 2003) Der er tale om anvendelse af de regler om tilkendelse af  

 førtidspension, der var gældende indtil 1. januar 2003.
 I sagen, der er refereret i SM P-5-02, var rejst spørgsmål om  

 betydningen af, at Ligestillingsnævnet havde truffet en afgørelse om, at  

 Socialministeriets bekendtgørelse om social pension, kapitel 5 om  

 bedømmelsesgrundlag, var i strid med ligestillingslovens § 2.
Ankestyrelsen fandt, at reglerne i kapitel 5 fortsat skulle  

 anvendes.
Kapitel 5 var udstedt i medfør af pensionslovens § 15, stk. 4,  

 hvorefter Socialministeriet fastsætter nærmere regler om vurderingen af  

 erhvervsevnenedsættelsen for personer, der ikke kan anses for hidtil at have  

 været fuldtidsbeskæftiget.
 Ligestillingsnævnets afgørelse kunne således ikke medføre, at  

 bekendtgørelsens regler om bedømmelsesgrundlag var ugyldige.
 Sagen, der er refereret i SM P-3-03, drejede sig om anvendelsen  

 af reglerne i bekendtgørelse nr. 183 af 22. marts 2002 om ændring af  

 bekendtgørelse om social pension (ændring af bedømmelsesgrundlag).
 Det var spørgsmålet, om bedømmelsesgrundlaget efter den nye  

 regel, der havde virkning for år 2002, kunne anvendes for en person, som  

 havde  

 fået tilkendt førtidspension efter de tidligere regler, men for hvem der  

 efter  

 1. januar 2002 blev påbegyndt sag om forhøjelse af pensionen.
 Ankestyrelsen var enig med det sociale nævn i, at sagen om  

 forhøjelse af pensionen ikke var omfattet af den ændrede bekendtgørelse.
 Der henvistes til bekendtgørelsens § 2, stk. 3, hvorefter  

 der for personer, der var tilkendt førtidspension inden den 1. januar 2002,  

 eller for hvem der var påbegyndt sag herom inden den 1. januar 2002, fortsat  

 gjaldt de indtil da gældende regler i kapitel 5.
 Der skulle derfor anvendes det samme bedømmelsesgrundlag, som  

 var anvendt ved tilkendelsen af førtidspension i 1991.
Verserende sager om bedømmelsesgrundlaget En dom fra Vestre Landsret afsagt den 16. september 2002, hvor  

 Ankestyrelsen blev frifundet, har sagsøger anket til Højesteret.
 I sagen er blandt andet gjort gældende, at anvendelsen af  

 bedømmelsesgrundlaget supplerende erhverv er kønsdiskriminerende og i strid  

 med Rådets direktiv nr. 79/7 EØF af 19. december 1978.
Ankestyrelsen har bestridt, at anvendelsen af  

 bedømmelsesgrundlaget supplerende erhverv er i strid med et princip om  

 ligebehandling af mænd og kvinder.
Socialministeriet er indtrådt som  

 biintervenient i sagen.
Sagen er fortsat under forberedelse ved Højesteret.
Andre  

 verserende retssager, hvori der indgår spørgsmål om bedømmelsesgrundlaget,  

 afventer Højesterets dom.
 Ankestyrelsen har ikke for tiden verserende sager vedrørende  

 bedømmelsesgrundlaget til principiel behandling.
