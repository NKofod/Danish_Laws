Fremsat den 28. november 2002 af  

 videnskabsministeren (Helge Sander) Forslag til folketingsbeslutning om afviklingen af de nukleare anlæg på  

 Forskningscenter Risø Folketinget meddeler sit samtykke til, at regeringen fremmer afviklingen  

 (dekommissioneringen) af de nukleare anlæg på Forskningscenter  

 Risø hurtigst muligt i regi af den selvstændige virksomhed Dansk  

 Dekommissionering, sådan at arealerne af de nukleare tilsynsmyndigheder  

 kan frigives til ubegrænset brug inden for en tidshorisont på op  

 til 20 år.
 Folketinget meddeler sit samtykke til, at regeringen samtidig med  

 afviklingen (dekommissioneringen) påbegynder udarbejdelsen af et  

 beslutningsgrundlag for et dansk slutdepot for lav- og mellemaktivt  

 affald.
Bemærkninger til forslaget Indholdsfortegnelse Side I Formål med fremsættelse og baggrund 4 1.
Formål med fremsættelse 4 2.
Baggrund 4 II Forhold vedrørende dekommissionering 6 3.
Beskrivelse af de nukleare anlæg 6 4.
Nationale forpligtelser i forhold til en dekommissionering 6 5.
Internationale forpligtelser i forhold til en dekommissionering 7 5.1.
I regi af EU 7 5.2.
I regi af IAEA 8 6.
Internationale erfaringer med dekommissionering af nukleare  

 anlæg 8 6.1.
Storbritannien 8 6.2.
Sverige 8 6.3.
Tyskland 8 6.4.
USA 8 7.
Overordnet strategi for en dekommissionering af nukleare anlæg,  

 herunder mulige scenarier 9 8.
Anbefaling af dekommissioneringsstrategi i koncept og tid 10 9.
Alternativer til en dekommissionering 11 9.1.
Deponering på stedet ('entombment') 11 9.2.
Omdannelse af de nukleare anlæg til museum 11 9.3.
Udskudt dekommissionering 12 10.
Organisation af den selvstændige virksomhed Dansk  

 Dekommissionering 13 11.
Økonomiske forhold omkring en dekommissionering 14 12.
VVM-tilladelse 15 13.
Øvrige sikkerheds- og miljømæssige forhold generelt  

 ved en dekommissionering 16 13.1.
Arbejdsmiljømæssige forhold 16 13.2.
Omegnsmiljømæssige forhold 16 13.3.
Beredskabsmæssige forhold 17 13.4.
Miljømæssige konsekvenser af valg af tidsmæssigt  

 scenario 17 14.
Det landsdækkende atomberedskab 17 III Forhold vedrørende slutdeponering af radioaktivt affald 17 15.
Behovet for sludeponering af dansk radioaktivt affald 17 16.
Tidsmæssige aspekter ved dekommissionering og slutdeponering 18 17.
Processen frem mod et slutdepot 18 17.1.
Processen før detailplanlægning 18 17.2.
Detailplanlægning af et slutdepot 20 Bilag:
 A.
Affaldsmængder   eksisterende og produceret ved  

 dekommissioneringen B.
Det forskningsmæssige udbytte af investeringen i de nukleare  

 anlæg på Risø C.
Oversigt over baggrundsmateriale D.
Oversigt over hidtidige forelæggelser for Folketinget E.
Kort over de nukleare anlæg på Risø-området Bemærkninger til forslaget I Formål med fremsættelse og baggrund 1. Formål med fremsættelse Regeringen beder med fremsættelsen om Folketingets  

 tilslutning til at kunne fremme afviklingen (dekommissioneringen) af de  

 nukleare anlæg på Forskningscenter Risø (Risø)  

 hurtigst muligt i regi af den selvstændige virksomhed Dansk  

 Dekommissionering (DD), sådan at arealerne af de nukleare  

 tilsynsmyndigheder (Beredskabsstyrelsen og Statens Institut for  

 Strålehygiejne under Sundhedsstyrelsen) kan frigives til  

 ubegrænset brug inden for en tidshorisont på op til 20 år.  

 En sådan dekommissionering vil sikre, at bygninger og arealer der har  

 været anvendt til nuklear forskning m.v., kan anvendes til andre  

 formål uden sikkerhedsmæssige begrænsninger.
Visse  

 bygninger forventes dog nedrevet.
De nukleare anlæg på Risø er de eneste  

 af deres art her i landet, og dekommissioneringen er derfor en  

 engangsforeteelse.
Man opnår ingen erfaringsopsamling ved at udskyde  

 opgaven.
Tværtimod betyder en udskydelse et videntab, da man med tiden  

 mister de medarbejdere, som i dag har et unikt kendskab til de  

 pågældende nukleare anlægs betydning og funktion.
Endvidere har vi i dag her i landet affald og andet  

 materiale fra 40 års drift af nukleare anlæg og fra  

 gennemførelsen af forskningsprojekter, og en dekommissionering vil  

 indebære yderligere affaldsmængder.
Dertil kommer radioaktivt  

 affald fra sundhedssektoren og industrien.
Derfor er der behov for at  

 forholde sig til en permanent løsning for bortskaffelsen heraf.
For at  

 kunne igangsætte en dekommissionering, er det ikke nødvendigt at  

 have en afklaring på spørgsmålet om slutdeponering af det  

 radioaktive affald.
Men mange eksperter og de nukleare tilsynsmyndigheder har  

 peget på, at der er fordele for dekommissioneringen ved ikke at udskyde  

 beslutningen om at få afklaret rammerne for en håndtering og  

 deponering af det radioaktive affald.
 Regeringen beder derfor også med fremsættelsen  

 om Folketingets tilslutning til samtidig med dekommissioneringen at kunne  

 påbegynde udarbejdelsen af et beslutningsgrundlag for et slutdepot for  

 lav- og mellemaktivt affald.
 For en god ordens skyld skal bemærkes  

 følgende:
a)	At det tidligere Forskningsudvalg og det nuværende Udvalg for  

 Videnskab, Teknologi og Udvikling for overskuelighedens skyld i det  

 følgende benævnes under ét som »Videnskabsudvalget«.  

 Tilsvarende benævnes det tidligere Forskningsministerium, IT- og  

 Forskningsministerium og det nuværende Ministerium for Videnskab,  

 Teknologi og Udvikling som »Videnskabsministeriet«.
Endelig benævnes  

 det tidligere Indenrigsministerium og Sundhedsministerium som »Indenrigs- og  

 Sundhedsministeriet«.
 b)	At en oversigt over det i det følgende omtalte materiale er  

 angivet i vedlagte Bilag C, hvortil der generelt skal henvises.
2. Baggrund I april 2000 blev DR3-reaktoren på Risø taget  

 ud af drift p.gr.a. mistanke om en utæthed.
Da man allerede da vidste,  

 at DR3 p.gr.a. sin alder m.v. alligevel inden for få år ville  

 være udtjent, fandt man det hensigtsmæssigt samtidig at overveje  

 tidspunktet for en permanent nedlukning af alle de nukleare anlæg  

 på Risø.
En uafhængig tilstandsrapport viste, at der var  

 begyndende tæring i DR3-reaktoren.
På baggrund heraf vurderede  

 Risøs bestyrelse, at udbyttet ved dens videre drift ikke ville  

 stå i rimeligt forhold til de nødvendige omkostninger til  

 vedligeholdelse af dens tekniske tilstand.
Bestyrelsen besluttede derfor i  

 september 2000, at DR3 ikke ville blive genstartet.
Spørgsmålet om en dekommissionering af  

 anlæggene blev aktualiseret, da DR3-reaktoren er langt det  

 største af de nukleare anlæg, og da det derfor som en  

 følge af ovenstående beslutning ikke længere var  

 hensigtsmæssigt at opretholde driften af de øvrige nukleare  

 forskningsanlæg.
I de løbende drøftelser om en mulig  

 forestående afvikling blev det anset for hensigtsmæssigt at  

 forberede udskillelsen af dekommissioneringsopgaven fra Risø til en  

 selvstændig virksomhed med egen ledelse.
Dette ikke mindst for at sikre  

 adskillelsen af dekommissioneringsopgaven fra Risøs øvrige  

 fremadrettede forskningsaktiviteter.
 I november 2000 tiltrådte Finansudvalget  

 således Akt 58 22/11 2000 om oprettelsen af virksomheden DD, som skulle  

 forberede en overdragelse af ansvaret for de nukleare anlæg fra  

 Risø til DD, herunder tilvejebringe dokumentation for, at virksomheden  

 havde de nødvendige kvalitative og kvantitative kompetencer og  

 ressourcer til at forestå afviklingen.
I marts 2001 offentliggjorde Risø en  

 udredningsrapport med beskrivelse af indholdet af en dekommissionering,  

 herunder alternative dekommissioneringsscenarier.
Den 20. marts 2001 blev  

 rapporten (dansk sammenfatning) sendt til Videnskabsudvalget og Miljø-  

 og Planlægningsudvalget, og udvalgene blev samtidig orienteret om, at  

 der samme dag var blevet forelagt et aktstykke for Finansudvalget, jf.
Akt  

 160 28/03 2001.
Risøs udredningsrapport var forinden  

 offentliggørelsen blevet underkastet en uafhængig international  

 peer review, hvor den var blevet positivt evalueret.
Rapporten gav  

 således et godt grundlag for det videre analyse- og  

 planlægningsarbejde.
Men det stod samtidig klart, at den ikke kunne  

 stå alene som beslutningsgrundlag for valg af en afviklingsprofil og en  

 ansvarsoverdragelse fra Risø til DD.
Rapporten illustrerede  

 således behovet for bl.a. en yderligere detaljering af arbejdsopgaverne  

 i forbindelse med dekommissioneringen af både økonomisk og  

 processuel karakter.
En række forhold måtte derfor belyses  

 yderligere.
Med Akt 160 28/03 2001 blev ansvarsoverdragelsen udskudt,  

 indtil disse forhold var afklaret.
Samtidig blev de nukleare aktiviteter  

 udskilt i en særlig afdeling, Risø Dekommissionering, under  

 Risø med henblik på at fremme overdragelsen af det samlede  

 ansvar til DD.
Det forudsattes samtidig, at der i foråret 2002 ville  

 blive fremsat et beslutningsforslag for Folketinget om bl.a. de overordnede  

 rammer for en dekommissionering.
Det mellemliggende år skulle bruges  

 til at sikre et så robust beslutningsgrundlag som muligt, primært  

 ved en afklaring af de i Akt 160 28/03 2001 beskrevne forhold samt ved  

 igangsættelsen af en miljøvurdering af dekommissioneringen, jf.  

 også afsnit 12.
I forlængelse af Akt 160 28/03 2001 fortsattes  

 arbejdet med at afklare de nødvendige forhold.
Videnskabsministeriet  

 nedsatte en udredningsgruppe, der skulle foretage en teoretisk udredning af  

 de tekniske krav til et dansk slutdepot for radioaktivt affald (den  

 teoretiske depotudredning). Udredningen blev offentliggjort i januar  

 2002.
 Af habilitetshensyn og for at sikre et så robust  

 beslutningsgrundlag som muligt blev det endvidere besluttet at antage en  

 uafhængig rådgiver for Videnskabsministeriet, der skulle vurdere  

 en række af de i Akt 160 28/03 2001 beskrevne forhold bl.a. ved en  

 vurdering af det af Risø/DD udarbejdede materiale.  

 Rådgivningsopgaven blev sendt i udbud, hvorefter en enstemmig  

 bedømmelseskomité pegede på et internationalt konsortium  

 bestående af COWI A/S, DEMEX Consulting Engineers A/S, NIS  

 Ingenieurgesellschaft mbH/RWE NUKEM-group, GOLDER Associates Europe Ltd. og  

 SYCON Energikonsult AB som det samlet set bedste bud.
I april 2002 afleverede COWI-konsortiet sine rapportudkast  

 med analyser af disse forhold til Videnskabsministeriet.
På baggrund  

 heraf var det ministeriets og rådgivers vurdering, at udkastene burde  

 konsolideres, inden de dannede grundlag for den videre beslutningsproces.
Den  

 24. april 2002 orienterede videnskabsministeren derfor Videnskabsudvalget,  

 Miljø- og Planlægningsudvalget og Finansudvalget om, at  

 beslutningsforslaget først ville blive forelagt for Folketinget i  

 samlingen 2002/03. Ministeren oplyste samtidig, at der i samarbejde med de  

 relevante aktører ville blive igangsat en proces, hvorefter udvalgene  

 ville modtage rådgivers endelige rapporter.
Samtidig ville udvalgene  

 blive præsenteret for, hvad der skulle arbejdes videre med frem mod den  

 endelige forelæggelse for Folketinget.
Den 27. juni 2002 sendte videnskabsministeren  

 COWI-konsortiets endelige rapporter til de tre ovennævnte udvalg sammen  

 med en oversigt over de forhold, som rådgiver havde peget på  

 måtte afklares inden den endelige forelæggelse for Folketinget.  

 Rådgiver anbefalede i den forbindelse f.eks., at Risø/DD  

 udbyggede den strategiske planlægning for afviklingen.
Endvidere blev  

 der peget på, at der inden en beslutning om endelig bortskaffelse af  

 det radioaktive affald bør udarbejdes en national strategi for  

 håndtering af radioaktivt affald, herunder definitionen af  

 acceptkriterier for dette affald.
Rådgiver understregede samtidig  

 fordelene ved at klarlægge principperne for en sådan strategi  

 samtidig med dekommissioneringen.
 For at sikre et så robust beslutningsgrundlag som  

 muligt nedsatte Indenrigs- og Sundhedsministeriet, Miljøministeriet og  

 Videnskabsministeriet på den baggrund et tværministerielt udvalg,  

 der fik i opdrag at beskrive de retlige rammer m.v. for den umiddelbare  

 håndtering af det affald, herunder det radioaktive affald, som vil  

 fremkomme ved en dekommissionering af de nukleare anlæg på  

 Risø samt for etableringen af et dansk slutdepot for radioaktivt  

 affald (det tværministerielle udvalg vedrørende  

 affaldshåndtering). Udvalget afleverede primo oktober 2002 sin  

 redegørelse til indenrigs- og sundhedsministeren,  

 miljøministeren og videnskabsministeren.
I september 2002 afleverede Risø/DD sine  

 afsluttende rapporter til Videnskabsministeriet, foranlediget af  

 COWI-konsortiets anbefalinger.
Rådgiver afleverede i samme måned  

 til ministeriet sin vurdering af dette materiale.
Parallelt med denne proces er der sket en returnering af  

 brugte brændselselementer fra DR3-reaktoren til USA, jf.
Akt 274 04/09  

 2001. Disse brændselselementer blev brugt, mens DR3 var i drift, og  

 skulle løbende udskiftes.
Returneringen har været omfattet af en  

 aftale med USA herom og var et led i de løbende nukleare aktiviteter  

 på Risø. Selv hvis de nukleare anlæg var i drift, ville  

 returnering skulle ske, og den måtte derfor ses adskilt fra processen i  

 forhold til en dekommissionering.
Ved Akt 274 04/09 2001 tiltrådte  

 Finansudvalget, at Risø fremrykkede udgifterne til returneringen af  

 brændselselementerne, sådan at returnering kunne ske hurtigst  

 muligt.
Dette er sket, da alle brændselselementer nu er returneret til  

 USA.
Det betyder herefter, at der alene er bestrålet  

 reaktorbrændsel tilbage i DR1-reaktoren, jf. også afsnit 9.3,  

 samt de 233 kg. bestrålet forsøgsbrændsel der er  

 indgået i et tidligere forskningsprojekt i Hot Cells, jf. også  

 Bilag A.
II Forhold vedrørende dekommissionering 3. Beskrivelse af de nukleare anlæg Neden for skitseres de anlæg på Risø,  

 der er klassificeret som værende nukleare anlæg, og som vil  

 være omfattet af dekommissioneringsprojektet.
· · · · · · Hertil skal tilføjes, at der bliver og fortsat vil  

 blive udført forskningsaktiviteter på Risø med brug af  

 radioaktivt materiale.
Aktiviteterne adskiller sig ikke fra aktiviteter  

 på f.eks. hospitaler og universiteter m.v.
I DD's levetid vil  

 virksomheden bistå Risø med affaldshåndtering samt  

 dekontaminering og friklassificering af de laboratorier, hvor sådanne  

 aktiviteter har fundet sted.
4. Nationale forpligtelser i forhold til en dekommissionering Det tværministerielle udvalg vedrørende  

 affaldshåndtering har bl.a. beskrevet de nuværende retlige rammer  

 for en dekommissionering af de nukleare anlæg på Risø, jf.  

 også afsnit 2. Udvalget fandt generelt, at den eksisterende danske  

 lovgivning er i overensstemmelse med internationale forpligtelser m.v., og at  

 der intet retligt er til hinder for at igangsætte  

 dekommissioneringen.
 Den nukleare lovgivning omfatter følgende  

 love:
· · · · Der er derudover i medfør af ovenstående love  

 udstedt en række bekendtgørelser af relevans for  

 dekommissioneringen.
Tilsynet med de nukleare anlæg ligger hos de  

 nukleare tilsynsmyndigheder.
Disse myndigheder er således ansvarlige  

 for udarbejdelsen af de regler og betingelser, under hvilke Risø/DD  

 kan udføre sin virksomhed; bl.a. skal myndighederne på baggrund  

 af en konkret ansøgning godkende overdragelsen af ansvaret for de  

 nukleare anlæg fra Risø til DD.
En sådan ansøgning  

 er betinget af Folketingets stillingtagen til beslutningsforslaget.
Endvidere  

 vil udførelsen af den faktiske dekommissionering være betinget  

 af løbende myndighedsgodkendelse, jf. også afsnit 8.
Omkring miljølovgivningen har udvalget tilsluttet  

 sig, at dekommissioneringen er omfattet af VVM-pligt.
For yderligere  

 beskrivelse af denne lovgivning henvises til afsnit 12.
5. Internationale forpligtelser i forhold til en dekommissionering Dekommissioneringen af de nukleare anlæg på  

 Risø skal naturligvis ske inden for rammerne af eksisterende  

 internationale forpligtelser.
Det nukleare område er reguleret i en  

 række internationale fora og er også genstand for forskellige  

 internationale anbefalinger m.v.
Om end sidstnævnte ikke i retlig  

 forstand er bindende, har både Risø/DD og COWI-konsortiet  

 understreget betydningen af en efterlevelse af de internationale principper.
 Neden for er herefter givet eksempler på centrale  

 internationale forpligtelser og anbefalinger af relevans for  

 dekommissioneringen.
5.1. I regi af EU Traktaten om oprettelse af Det Europæiske  

 Atomenergifællesskab (EURATOM) EURATOM-traktaten trådte i kraft i 1958 på  

 et tidspunkt, hvor den fredelige udnyttelse af nuklear energi stod  

 højt på den internationale dagsorden. Ønsket var bl.a. at  

 sikre grundlæggende normer inden for f.eks. sundhedskontrol.
Det har  

 f.eks. givet sig udslag i notifikationsproceduren i traktatens artikel 37.1)  I medfør heraf  

 skal hver medlemsstat forsyne EU-kommissionen med alle almindelige  

 oplysninger vedrørende planer om bortskaffelse af radioaktivt spild i  

 enhver form, for at man kan vurdere enhver plans eventuelle indvirkning  

 på en anden medlemsstats territorium.
Redegørelsen skal  

 således bl.a. indeholde vurderinger af strålingsdoserne til den  

 nærmeste befolkning i et naboland fra forventede driftsudslip af  

 radioaktive stoffer til atmosfæren.
Statens Institut for Strålehygiejne under  

 Sundhedsstyrelsen har i Danmark ansvaret for udarbejdelsen af  

 ovennævnte artikel 37-redegørelse.
En redegørelse  

 forventes sendt til EU-kommissionen primo 2003.
Rådsdirektiv 96/29/EURATOM om fastsættelse af  

 befolkningens og arbejdstagernes sundhed mod de farer, som er forbundet med  

 ioniserende stråling (strålingsbeskyttelsesdirektivet) EURATOM-traktaten forudsætter, at man udsteder  

 yderligere retsakter som udbygning af traktatens grundlæggende  

 principper.
EU udsteder derfor direktiver, som udarbejdes med støtte i  

 anbefalinger fra Den Internationale Kommission for Strålingsbeskyttelse  

 (ICRP) og Den Internationale Kommission for Strålingsenheder og  

 Målinger (ICRU) - to uafhængige ekspertkommissioner - senest ved  

 ovennævnte strålingsbeskyttelsesdirektiv.
Direktivet er i Danmark  

 blevet implementeret bl.a. ved Sundhedsstyrelsens bekendtgørelse nr.  

 823 af 31. oktober 1997 om dosisgrænser for ioniserende stoffer og  

 Indenrigs- og Sundhedsministeriets bekendtgørelse nr. 192 af 2. april  

 2002 om undtagelsesregler fra lov om brug m.v. af radioaktive stoffer.
EU-kommissionens forslag til fællesordning for nuklear  

 sikkerhed og forsyningssikkerhed (COM 2002, med bilag) EU-kommissionen vedtog d. 6. november 2002 en  

 meddelelse indeholdende foranstaltninger inden for rammerne af  

 EURATOM-traktaten, som sigter mod gennemføre en  

 fællesskabsordning for nuklear sikkerhed og styrkelse af  

 forsyningssikkerheden.
Meddelelsen ventes bl.a. ledsaget af to direktivudkast  

 om sikkerhed og håndtering af radioaktivt affald.
Der er endnu ikke  

 tale om officielle forslag fra EU-kommissionen til Rådet.
Materialet  

 kan i sin nuværende form findes på  

 http://europa.eu.int/comm/energy/nuclear/  

 new_package.htm De to udkast til direktivforslag er baseret på  

 EURATOM-traktatens artikel 31. I denne artikel er det fastsat, at  

 kommissionen udarbejder grundlæggende normer for  

 strålingsbeskyttelse, efter indstilling fra en gruppe personer udpeget  

 af Det Videnskabelige og Tekniske Udvalg blandt medlemsstaternes  

 videnskabelige eksperter og efter udtalelse fra Det Økonomiske og  

 Sociale Udvalg.
Når forslagene er forelagt Rådet, vedtager  

 Rådet normerne med kvalificeret flertal efter høring af  

 Europa-Parlamentet.
Der er således kun tale om udkast til direktiver,  

 som kan ændres meget under behandlingen i EU.
Meddelelsen og udkastene til direktivforslag omhandler som  

 nævnt bl.a. sikkerheden i nukleare anlæg i drift eller under  

 dekommissionering samt håndtering af radioaktivt affald.
Det kan derfor  

 ikke udelukkes, at en vedtagelse af direktivforslag på dette  

 område kan have relevans for dekommissioneringen af de nukleare  

 anlæg på Risø. En analyse baseret på disse meget  

 tidlige udkast til direktiver i relation til den konkrete sag viser  

 imidlertid, at der gennemgående er tale om videreførelse af  

 internationalt anerkendte principper for nuklear sikkerhed.
Principper, som  

 projektet under alle omstændigheder forudsættes gennemført  

 med respekt af.
De af kommissionen anførte tidsfrister for udformning  

 og geografisk placering af slutdepoter virker umiddelbart meget stramme, men  

 i og med at der alene er tale om et meget tidligt første udkast fra  

 kommissionen, kan ændringer forekomme.
Generelt må det understreges, at ovennævnte  

 vurderinger baserer sig på det foreliggende grundlag fra kommissionen,  

 og at behandlingen i EU-systemet af udkastene til direktivforslag kan  

 medføre ændringer heri.
Regeringen vil løbende orientere  

 Folketinget om behandlingen.
 I det omfang de eventuelle vedtagne direktiver skulle vise  

 sig at indeholde mindre strenge sikkerhedskrav end det i forhold til  

 dekommissioneringen af de nukleare anlæg på Risø  

 forudsatte, er det dog - med den viden man har i dag - regeringens holdning,  

 at de højere sikkerhedsnormer naturligvis fortsat vil blive lagt til  

 grund.
5.2. I regi af Det Internationale Atomenergiagentur (IAEA) Safety Standards m.v.
Som en uafhængig organisation under FN blev IAEA  

 i medfør af Artikel III i sin statut, med ikrafttræden i 1957,  

 beføjet til at udarbejde vejledende standarder for beskyttelse mod  

 ioniserende stråling samt til at overvåge brugen af disse  

 standarder ved den fredelige udnyttelse af nuklear energi.
IAEA udarbejder  

 også retningslinier og anbefalinger for dekommissionering af nukleare  

 anlæg i form af såkaldte Safety Guides, f.eks.
Safety Guide om  

'Decommissioning of Nuclear Power Plants and Research Reactors, 1997.  

 Ovennævnte retningslinier vil indgå i både den kommende  

 detailplanlægning og ved udførelsen af den faktiske  

 dekommissionering.
6. Internationale erfaringer med dekommissionering af nukleare  

 anlæg Ifølge en opgørelse fra IAEA var der i april  

 1997 på verdensplan mere end 70 civile kernekraftanlæg, som var  

 under dekommissionering i større eller mindre grad.
Hertil kommer  

 bl.a. et stort antal forskningsreaktorer og tilknyttede laboratorier.
I lyset  

 af den unikke karakter af en dekommissionering her i landet har  

 Risø/DD i sit udredningsarbejde benyttet sig af de eksisterende  

 internationale erfaringer.
Tilsvarende har COWI-konsortiet i sin vurdering af  

 dette arbejde kunnet benytte sig af den internationale ekspertise, som  

 indgår i konsortiet.
Det er vanskeligt at konkludere endegyldigt på  

 foretrukne strategier for dekommissionering i udlandet.
De nukleare  

 anlæg er af vidt forskellig karakter, og forholdene varierer meget fra  

 land til land.
En strategi for et land med mange nukleare anlæg og  

 fortsatte nukleare aktiviteter vil ikke nødvendigvis være den  

 mest hensigtsmæssige i et land med kun få anlæg, der  

 står foran en afvikling.
 Neden for er kort skitseret forholdene i nogle af de  

 lande, hvorfra det har været mest nærliggende at indhente  

 erfaringer.
6.1. Storbritannien United Kingdom Atomic Energy Authority (UKAEA) som  

 oprindeligt stod for både det militære og civile nukleare program  

 har nu ansvaret for dekommissionering af et stort antal  

 forsøgsreaktorer og mindre prototypereaktorer samt laboratorier, hvor  

 der har været arbejdet med radioaktive materialer.
I alt regner man med  

 at skulle dekommissionere 150 bygninger.
Af særlig interesse for de nukleare anlæg  

 på Risø har været to reaktorer på  

 forsøgsanlægget Harwell og én på anlægget  

 Dounreay i Skotland.
Disse tre reaktorer er af samme type som DR3-reaktoren  

 på Risø. Da de to førstnævnte allerede har  

 undergået den første fase af dekommissionering, jf. også  

 afsnit 7, har Risø i sit udredningsarbejde benyttet sig af  

 erfaringerne herfra.
6.2. Sverige I Sverige har man i begyndelsen af 1980'erne  

 dekommissioneret en forsøgsreaktor med en 100 gange lavere effekt end  

 DR3-reaktoren på Risø. Risø/DD har vurderet, at dette  

 forløb vil give erfaringer for en dekommissionering af de nukleare  

 anlæg på Risø. Derudover er Barcebäck 1-reaktoren  

 på nuværende tidspunkt i en hvileposition.
6.3. Tyskland Anlægget Niederaichbach er den første  

 større kraftreaktor på verdensplan, der blev dekommissioneret  

 til såkaldt 'ubegrænset brug af området', jf. også  

 afsnit 7. Projektet blev afsluttet i 1995. Herudover pågår i  

 øjeblikket dekommissioneringsprojekter for 10-15 egentlige  

 kraftreaktorer eller større forsøgsreaktorer, herunder  

 reaktorerne på de tidligere østtyske kraftværker  

 Rheinsberg og Greifswald.
Desuden gennemføres/er der gennemført  

 dekommissionering af et stort antal mindre forsøgsreaktorer og  

 laboratorier, f.eks. på forskningscentret i Karlsruhe.
6.4. USA Over 70 kraft- og forsøgsreaktorer er taget ud af  

 drift i USA. 3 egentlige kraftreaktorer er undergået en komplet  

 dekommissionering. 9 kraftreaktorer er anbragt i såkaldt 'safe storage'  

 for kortere eller længere tid, f.eks. med henblik på at afvente  

 nedlukning af andre nukleare anlæg på samme plads.  

 Dekommissionering af bl.a. de tre oven for nævnte reaktorer har givet  

 anledning til udvikling af udstyr og metoder til dekommissionering, som  

 Risø/DD forventer, at der kan drages nytte af ved en dekommissionering  

 af de nukleare anlæg på Risø.
7. Overordnet strategi for en dekommissionering af nukleare  

 anlæg, herunder mulige scenarier IAEA definerede i 1975 en dekommissionering ud fra 3 faser  

 for at sikre en international sammenhæng i  

 dekommissioneringsaktiviteter.
Det bemærkes, at det i princippet ikke  

 er nødvendigt at gennemføre alle 3 faser.
Risø/DD har siden beslutningen om ikke at genoptage  

 driften af de nukleare anlæg arbejdet ud fra en forudsætning om  

 at gennemføre en dekommissionering baseret på en overordnet  

 strategi svarende til IAEA's internationalt anerkendte definition.
I  

 overensstemmelse hermed har Risø/DD beskrevet den overordnede strategi  

 som faldende i følgende 3 faser:
· · · Inden for ovennævnte strategi er forskellige  

 scenarier mulige, der primært varierer i tidsmæssig  

 udstrækning (i forhold til køletiden for DR3-reaktoren). De  

 mulige scenarier er udvalgt på baggrund af bl.a. halveringstider for de  

 radioaktive isotoper i de nukleare anlæg.
 For at belyse sagen bedst muligt er der blevet lagt  

 vægt på at inddrage et bredt spektrum af scenarier, og for at  

 identificere det foretrukne alternativ har Risø/DD og COWI-konsortiet  

 samlet set taget udgangspunkt i forskellige scenarier inden for en ramme af  

 umiddelbar dekommissionering ned til ubegrænset brug af området  

 (dertil kommer vurdering af eventuelle alternativer til dekommissionering,  

 jf. også generelt afsnit 9). Herefter er visse scenarier vurderet  

 nærmere med henblik på en afvejning af de relevante kriterier.  

 Først på baggrund af en samlet afvejning, er det foretrukne  

 scenario for en dekommissionering af de nukleare anlæg på  

 Risø identificeret, jf. også afsnit 8.
 Følgende scenarier er herefter i alt overordnet  

 vurderet af Risø/DD og COWI-konsortiet:
1.	Dekommissionering fuldført hurtigst muligt, ca. 11-20  

 års varighed.
For nærmere beskrivelse af dette scenario henvises  

 til afsnit 8.
 2.	Dekommissionering fuldført på ca. 35 år, jf.  

 nedenfor.
 3.	Dekommissionering fuldført på ca. 50 år, jf.  

 nedenfor.
 4.	Dekommissionering fuldført på ca. 85 år, jf.  

 nedenfor.
Det bemærkes, at den tidsmæssige  

 udstrækning i de ovennævnte scenarier baserer sig på en  

 forskellig køletid for DR3-rektoren.
Køletiden har betydning  

 for mængden af radioaktivitet inde i reaktoren.
Scenarierne 1. - 3. er reelt varianter af samme  

 overordnede scenario, alene varierende i forhold til den tidshorisont, man  

 vælger at udstrække opgaven over.
Risø/DD og  

 COWI-konsortiet har vurderet, at for alle tres vedkommende vil det biologiske  

 skjold og de indre dele af reaktorkernen skulle fjernes med hel eller delvis  

 brug af fjernbetjent udstyr (robotarme m.v.). Tilsvarende har Risø/DD  

 og COWI-konsortiet vurderet, at der ikke vil være større  

 miljømæssige forskelle, uanset hvilket alternativ der  

 måtte vælges, jf. også afsnit 13.4. Samme vurdering er  

 anført i den VVM-redegørelse for dekommissioneringen, som er  

 blevet udarbejdet i regi af Hovedstadens Udviklingsråd (HUR) som  

 regionplanmyndighed, jf. også afsnit 12.
 F.s.v.a. scenario nr. 4. henvises til det neden for  

 beskrevne.
 Der fandtes således ikke at være  

 udslagsgivende tekniske, sikkerheds- og miljømæssige forskelle i  

 varianterne 1. - 3. Samme konklusion drages i VVM-redegørelsen for  

 dekommissioneringen, jf. også afsnit 12. Risø/DD og  

 COWI-konsortiet vurderede på baggrund heraf, at en mere  

 tilbundsgående vurdering af nr. 1 og nr. 3. ville være  

 tilstrækkelig i forhold til en indsnævring af det oprindelige  

 spektrum.
Med hensyn til det alt i alt længste scenario  

 på 85 år, jf. scenario nr. 4., forudsætter det  

 ifølge COWI-konsortiet en så lang køletid for DR3, at det  

 biologiske skjold og de indre dele af reaktorkernen i modsætning til de  

 øvrige alternativer stort set ville kunne fjernes uden brug af  

 kostbart fjernbetjent udstyr.
Dette fordi radioaktiviteten i reaktoren  

 på det tidspunkt vil være aftaget i tilstrækkelig grad.  

 COWI-konsortiet vurderede således, at også dette scenario burde  

 belyses nærmere ud fra en forventning om eventuel besparelse ved  

 dekommissioneringen af DR3.
 En nøjere vurdering blev herefter foretaget af  

 følgende scenarier:
 1.	Dekommissionering fuldført hurtigst muligt, ca. 11-20  

 års varighed.
 2.	Dekommissionering fuldført på ca. 50 år.
 3.	Dekommissionering fuldført på ca. 85 år.
 COWI-konsortiet var herefter generelt enig i  

 Risø/DD's vurdering af, at de samlede omkostninger (i faste priser)  

 for en dekommissionering vil stige i takt med dens planlagte  

 udstrækning, idet det dog tilføjes, at en omregning af  

 omkostningerne i faste priser til en nutidsværdi generelt peger  

 på, at omkostningerne målt i nutidsværdi vil falde jo  

 senere i forløbet de afholdes, jo længere det samlede  

 forløb bliver og jo højere rentefod, der lægges til grund  

 for beregningen, jf. også afsnit 11.
Endvidere har COWI-konsortiet f.s.v.a. 85-års  

 scenariet søgt at vurdere de eventuelle økonomiske fordele ved,  

 at de mest radioaktive dele af DR3-reaktoren stort set ville kunne fjernes  

 manuelt, jf. ovenfor.
Rådgiver har imidlertid vurderet, at selv om  

 dette vil give en isoleret besparelse, betyder de årlige merudgifter  

 til bl.a. overvågning af de nukleare anlæg, at totaludgifterne (i  

 faste priser) samlet set bliver større end ved de øvrige  

 scenarier.
Hertil kommer Risø/DD's vurdering af, at man ikke på  

 det foreliggende grundlag kan sandsynliggøre, at den faktiske  

 eksponering for strålingsdoser ved en nedtagning af anlæggene vil  

 være lavere ved det lange scenario.
8. Anbefaling af dekommissioneringsstrategi i koncept og tid På baggrund af en samlet vurdering af relevante  

 kriterier, jf. også afsnit 7, har både Risø/DD og  

 COWI-konsortiet anbefalet, at de nukleare anlæg dekommissioneres ned  

 til ubegrænset brug af området inden for en kortest mulig  

 tidshorisont, idet de ikke har fundet udslagsgivende fordele ved at lade de  

 nukleare anlæg stå i f.eks. 40 år, før opgaven  

 fuldendes.
Begge parter har ved anbefalingen heraf naturligvis forudsat, at  

 dekommissioneringen vil blive gennemført under hensyntagen til  

 såvel sikkerheds- og miljømæssige forhold som til et  

 princip om bedst mulig forvaltning af offentlige midler.
Tidsrammen er ikke mindst blevet dikteret af to  

 overordnede modsatrettede hensyn, som er afvejet over for hinanden.
På  

 den ene side en passende køletid for DR3-reaktoren (af betydning for  

 aktivitetsniveauet, herunder også for de nødvendige  

 arbejdsoperationer), og på den anden side den bedst mulige udnyttelse  

 af den eksisterende ekspertise og arbejdskraft på Risø.
 Som ved en udskudt dekommissionering, jf. også  

 afsnit 9.3, indebærer en lang tidshorisont et tab af de medarbejdere,  

 som har et unikt kendskab til de nukleare anlægs opbygning og funktion.  

 Risø/DD har understreget betydningen af at kunne benytte sig af  

 personale med et indgående kendskab til de konkrete anlæg ved  

 dekommissioneringen, og COWI-konsortiet har kunnet tilslutte sig synspunktet.  

 Vigtigheden heraf er også understreget i IAEA's 'Joint Convention on  

 the Safety of Spent Fuel Management and on the Safety of Radioactive Waste  

 Management (Affaldskonventionen), tiltrådt af Danmark i 1998,  

 hvor det i artikel 26 er anført, at: »Each Contracting Party shall  

 take the appropriate steps to ensure the safety of decommissioning Such steps  

 shall ensure that  qualified staff and adequate financial resources are  

 available«.
Dette behov har været et bestemmende hovedhensyn for  

 Risø/DD's indstilling om, at dekommissioneringen sættes i gang  

 hurtigst muligt inden for en kortest mulig tidshorisont.
En indstilling, som  

 støttes af både COWI-konsortiet og i VVM-redegørelsen,  

 jf. også afsnit 12. De nukleare tilsynsmyndigheder har ligeledes  

 tilkendegivet, at de kan tilslutte sig dette hovedhensyn.
Regeringen har på baggrund af ovenstående  

 tiltrådt indstillingen.
En motiverende faktor har også  

 været ønsket om at leve op til det internationale princip om, at  

 hver generation bør »rydde op« efter sig selv, jf. også afsnit  

 9.3.
Omkring den konkrete tidsramme i det kortest mulige  

 scenario for en dekommissionering fremhæves det, at Risø/DD  

 oprindeligt vurderede, at der ville blive tale om en afvikling over 20  

 år, idet man dog tog forbehold for, at en detailanalyse kunne reducere  

 varigheden af afviklingen.
COWI-konsortiet har herefter i sin konsolidering  

 lagt til grund, at en kortest mulig tidshorisont snarere lå på  

 afvikling inden for 11 år.
Der er tale om to yderpunkter, inden for  

 hvilke en dekommissionering hurtigst muligt kan gennemføres.
Angivelse af en mere præcis tidsramme er p.t.  

 forbundet med nogen usikkerhed, da en række faktorer kan påvirke  

 det kortsigtede dekommissioneringsforløb.
Der bedes alene om  

 Folketingets tilslutning til, at en dekommissionering kan fremmes inden for  

 rammerne af det givne scenario.
Når sådant samtykke foreligger,  

 skal de nukleare tilsynsmyndigheder godkende, at ansvaret for de nukleare  

 anlæg overdrages fra Risø til DD, hvorefter de samme myndigheder  

 skal godkende en overordnet plan for dekommissioneringsprojektet.  

 Først herefter kan egentlig detailplanlægning og projektering  

 finde sted.
Deri ligger også, at en detaljeret kontraheringsstrategi  

 først på det tidspunkt kan fastlægges og implementeres.  

 Før der er klarhed over antallet og omfanget af kontraktpakker, vil  

 det være usikkert at konkludere endegyldigt på antal år  

 over hvilke, dekommissioneringen må udstrækkes.
Ethvert udbud  

 på baggrund af procedurerne i de almindelige udbudsregler må  

 således forventes at være relativt tidskrævende.
Også sikkerhedsmæssige aspekter vil have  

 betydning for den konkrete tidshorisont for dekommissioneringen.
Ved  

 Folketingets tilslutning til at dekommissioneringen kan fremmes, vil der  

 være givet samtykke til, at DD under forudsætning af de nukleare  

 tilsynsmyndigheders godkendelse af ansvarsoverdragelsen fra Risø til  

 DD kan udføre den nødvendige detailplanlægning og  

 projektering for de enkelte delprojekter.
Selve implementeringen af hvert  

 delprojekt vil ikke blive igangsat, før tilsynsmyndighederne på  

 baggrund af en konkret ansøgning har givet deres godkendelse dertil.  

 Ansøgningen vil udmøntes i tilsynsmyndighedernes udstedelse af  

 nye Betingelser for Drift og Dekommissionering for DD, hvori der bl.a. vil  

 blive fastsat niveauer for friklassificering af det radioaktive affald,  

 sådan at det afklares, hvilket affald der kan frigives, og dermed ikke  

 skal anbringes i et slutdepot for radioaktivt affald, jf. også generelt  

 afsnit III.
Det bemærkes, at det friklassificerede affald kan  

 håndteres efter Miljøministeriets gældende regler for  

 konventionelt (dvs. ikke-radioaktivt) affald.
Den nødvendige  

 behandlingstid hos de nukleare tilsynsmyndigheder vil naturligvis bero  

 på karakteren og omfanget af den indgivne ansøgning, og  

 ansøgning kan ikke indgives, før samtykke til en  

 dekommissionering inden for den nærmere angivne ramme er givet, og  

 ansvarsoverdragelsen fra Risø til DD kan blive en realitet.
 Den konkrete planlægning og projektering vil ud over  

 ovennævnte forhold blive baseret på, at projektet  

 gennemføres både miljø- og sikkerhedsmæssigt fuldt  

 forsvarligt og økonomisk mest fordelagtigt.
9. Alternativer til en dekommissionering For at sikre et så robust beslutningsgrundlag som  

 muligt fandt Videnskabsministeriet det vigtigt også at få belyst  

 eventuelle alternativer til en dekommissionering, herunder få vurderet  

 fordele og ulemper ved disse.
Risø/DD og COWI-konsortiet har på  

 den baggrund vurderet nedenstående alternativer, som dog alle  

 frarådes.
9.1. Deponering på stedet ('entombment') Ved en deponering på stedet udfyldes de radioaktive  

 dele af de nukleare anlæg med f.eks. beton, hvorefter der sker en  

 indkapsling i beton.
Derefter fjernes de uden om liggende bygninger.  

 Anlæggene omdannes derved reelt til slutdepoter for lav- og  

 mellemaktivt affald.
Der er kun begrænsede internationale erfaringer  

 med en sådan løsning.
Risø/DD har beskrevet, at modellen  

 indtil nu kun er brugt på tre små demonstrationsreaktorer i USA,  

 to militære u-båds-reaktorer i Estland og i nogen grad den  

 uheldsramte Tjernobyl-reaktor i Ukraine.
Modellen har den fordel, at man ved den samtidige  

 kombination af delvis dekommissionering og deponering kan forvente store  

 besparelser.
Samtidig udsættes personalet for mindre  

 strålingsdoser i og med, at man ikke fjerner de radioaktive systemer i  

 anlæggene, f.eks. de indre stærkt aktive konstruktioner i  

 DR3.
Ikke desto mindre er deponering på stedet en  

 løsningsmodel, som frarådes af både Risø/DD,  

 COWI-konsortiet og i VVM-redegørelsen, jf. også afsnit 12. I  

 sagens natur har man ikke mulighed for at optimere udformningen og lave  

 komplette undersøgelser.
Der er også risiko for, at de  

 indkapslede anlæg senere p.gr.a. sikkerheds- og  

 miljømæssige forhold må fjernes.
De nukleare tilsynsmyndigheder har tilkendegivet, at  

 deponering på stedet efter deres opfattelse kræver den samme  

 afklaring af og politiske stillingtagen til alle relevante forhold som  

 beskrevet i afsnit III for et egentligt slutdepot for lav- og mellemaktivt  

 affald.
Tilsynsmyndighederne har endvidere peget på, at man med et  

 sådant løsningsforslag ikke nødvendigvis kan forvente, at  

 det vil være muligt på et senere tidspunkt at dokumentere  

 på samme måde som for et egentligt nyt slutdepot, at »depotet  

 på stedet« lever op til de på daværende tidspunkt fastsatte  

 generelle principper for og krav til et slutdepot.
9.2. Omdannelse af de nukleare anlæg til museum DR3-reaktoren, som er det for offentligheden forventeligt  

 mest interessante anlæg, er samtidig den til museumsvirksomhed mindst  

 egnede; dels p.gr.a. dens opbygning, og dels fordi de forskellige systemer  

 inde i anlægget indeholder store mængder radioaktivitet.  

 Før man kunne påbegynde indretningen af et museum i DR3, ville  

 man derfor alligevel skulle gennemføre fase 1 og 2 af en  

 dekommissionering, jf. også afsnit 7. Både Risø/DD,  

 COWI-konsortiet og VVM-redegørelsen har konkluderet, at en indretning  

 af de nukleare anlæg til museumsvirksomhed således under alle  

 omstændigheder vil forudsætte, at man forinden gennemfører  

 en næsten komplet dekommissionering.
De nukleare tilsynsmyndigheder har  

 ligeledes givet udtryk for, at de næppe ville give tilladelse til  

 offentlig adgang til anlæggene, så længe arealerne ikke var  

 frigivet til ubegrænset brug.
En indretning af de nukleare anlæg til museum er  

 derfor ikke et alternativ til dekommissionering.
For det første skal  

 radioaktiviteten fjernes, inden offentligheden kan få adgang til  

 anlæggene.
Det betyder, at man alligevel ikke undgår mange af de  

 udgiftstunge poster ved en dekommissionering.
For det andet skal man stadig  

 afvikle de nukleare anlæg, der ikke indgår i et museum.
Dette  

 p.gr.a. de sikkerhedsmæssige krav, der nødvendigvis må  

 stilles ved en offentlig adgang (f.eks. et helt fundamentalt krav om, at  

 offentligheden ikke må kunne komme i berøring med radioaktivt  

 materiale). For det tredje vil der også fremover i hvert fald i en  

 årrække i og med Behandlingsstationen være et nukleart  

 anlæg i drift på Risøs arealer hvilket betyder, at hvis  

 offentligheden skulle have adgang til arealer, hvor der i umiddelbar  

 nærhed er et sådant anlæg i drift, ville det kræve en  

 revurdering af hele filosofien for adgang til Risø-området; en  

 filosofi, hvis sigte naturligt er at holde radioaktivitet og befolkning  

 adskilt.
For det fjerde bør der stadig foreligge en plan for  

 nedtagning også af det/de anlæg, der indrettes til et museum.
For  

 det femte må man fortsat finde en løsning for deponering af det  

 eksisterende radioaktive affald.
 For en god ordens skyld skal det endelig bemærkes,  

 at hensynet til bevaring for eftertiden af reminiscenser fra den nukleare  

 æra i Danmark kan varetages på anden vis end ved etableringen af  

 et museum på Risø. F.eks. har Stenomuseet i Aarhus udtrykt  

 interesse for at overtage kontrolinstrumenteringen fra DR1.
9.3. Udskudt dekommissionering Ved en udskudt dekommissionering skal her forstås,  

 at påbegyndelsen af dekommissionering udskydes på ubestemt tid,  

 og hvor man samtidig beslutter i videst muligt omfang at lade de  

 nukleare anlæg stå, som de er.
Risø/DD har vurderet, at  

 udskudt dekommissionering vil have visse fordele i forhold til en umiddelbar  

 dekommissionering.
I DR3's tilfælde vil radioaktiviteten efter en meget  

 lang tidsperiode være reduceret i en sådan grad, at nedtagningen  

 i langt mindre omfang end ved umiddelbar dekommissionering må  

 udføres med fjernbetjent udstyr, med en reduktion af  

 nedtagningsudgifterne (i faste priser) til følge.
F.s.v.a.
DR2- og  

 DR1-reaktoren (efter at reaktorkernen er fjernet) er aktivitetsniveauerne  

 allerede nu så lave, at nedbrydning er ret ukompliceret, og en udskudt  

 dekommissionering vil derfor ifølge Risø/DD ikke have den store  

 betydning for nedtagningsudgifterne (i faste priser). Det skal dog  

 tilføjes, at en omregning af omkostningerne i faste priser til en  

 nutidsværdi generelt peger på, at omkostningerne målt i  

 nutidsværdi vil falde jo senere i forløbet de afholdes, jo  

 længere det samlede forløb bliver og jo højere rentefod,  

 der lægges til grund for beregningen, jf. også afsnit 11.  

 Tilsvarende hjælper det ikke at vente med Hot Cells, da der her er tale  

 om væsentlige mængder langlivede isotoper, som ikke forsvinder i  

 løbet af f.eks. 100 år.
Ved en udskudt dekommissionering vurderer Risø/DD  

 videre, at mængden af radioaktivt affald kan forventes noget reduceret  

 for nogle af anlæggene.
Det er ikke muligt i dag nærmere at  

 opgøre en eventuel reduktion, da dette bl.a. beror på  

 fastsættelsen af kriterier og praksis for friklassificering i regi af  

 de nukleare tilsynsmyndigheder.
Det står dog klart, at f.eks.  

 affaldsmængden for Hot Cells ikke reduceres ved at udskyde en  

 dekommissionering p.gr.a. de lange halveringstider, jf. ovenfor.
Risø/DD har endvidere oplyst, at det ikke kan  

 udelukkes, at udskudt dekommissionering kan nedsætte  

 strålingsdoserne ved nedtagning af de nukleare anlæg.
Dette er  

 dog behæftet med usikkerhed.
Der kan ikke blot sættes lighedstegn  

 mellem et lavere radioaktivitetsniveau (strålingsniveau) og tilsvarende  

 lavere doser, som personalet modtager.
Doserne beror således også  

 på de metoder, der anvendes, f.eks. fjernbetjent udstyr over for manuel  

 nedtagning.
Risø/DD har påpeget, at ulemperne ved en  

 udskudt dekommissionering synes at være ganske omfattende.
Denne  

 vurdering er også anført i VVM-redegørelsen.
Ved at  

 vælge denne model kan man kritiseres for ikke at overholde det  

 internationale princip om, at hver generation bør »rydde op« efter sig  

 selv, jf. 'Rio Declaration on Environment and Development', 1992, principle  

 4: » environmental protection shall constitute an integral part of the  

 development process and cannot be considered in isolation from it«.
Risø/DD har også anført, at udskudt  

 dekommissionering betyder et tab af de medarbejdere, som har et unikt  

 kendskab til de nukleare anlægs opbygning og funktion.
Dette er  

 også vurderingen i VVM-redegørelsen, jf. også afsnit 12 og  

 tilkendegivet af de nukleare tilsynsmyndigheder.
Såvel Risø/DD  

 som COWI-konsortiet har generelt peget på, at en vigtig  

 forudsætning for gennemførelsen af dekommissionering ud over  

 specialviden om strålingssikkerhed, sikkerhed ved radioaktivt affald  

 m.v. også vil være et indgående kendskab til de konkrete  

 nukleare anlæg.
Udskydes den faktiske dekommissionering på  

 ubestemt tid, vil så godt som ingen viden om de nukleare anlæg  

 på Risø være til rådighed.
Dette fordi  

 dekommissioneringen i Danmark er en unik og enkeltstående opgave, da  

 vores nukleare aktiviteter stort set ophører med nedlukningen af de  

 nukleare anlæg på Risø. Det er derfor næppe  

 sandsynligt, at man her i landet kan få uddannet nye eksperter med  

 kendskab til de nationale anlæg.
Situationen herhjemme er således  

 også anderledes fra lande med mange nukleare anlæg og  

 pågående nukleare aktiviteter, hvor en beslutning om at vente med  

 at dekommissionere et bestemt anlæg ikke indebærer et tilsvarende  

 videntab.
Risø/DD og COWI-konsortiet har endvidere  

 understreget, at man ikke ved at beslutte sig for en udskudt  

 dekommissionering blot kan vælge at lade de nukleare anlæg  

 stå, som de er 'med en hængelås om'. Når  

 anlæggene ikke længere er i drift, er det nødvendigt at  

 bringe dem i en tilstand, hvor de sikkerhedsmæssigt forsvarligt kan  

 blive stående.
F.eks. skal reaktorbrændsel (i DR1's  

 tilfælde, jf. også afsnit 2) og unødvendigt udstyr og  

 kredsløb fjernes, ekstra beskyttelsesforanstaltninger etableres hvor  

 nødvendigt, åbninger til reaktoren forsegles m.v.
Dette skal  

 gøres uanset, om anlæggene efterfølgende nedtages eller  

 ej.
Derefter må der tages yderligere foranstaltninger.  

 Anlæggene og de dertil hørende bygninger skal overvåges og  

 i begrænset omfang vedligeholdes indtil en nedtagning, og der skal ske  

 en løbende kontrol, herunder kontrol af radioaktivitetsniveauet.  

 Udskudt dekommissionering vil også være forbundet med et krav til  

 særligt vedligehold af f.eks. reaktorkraner.
I modsat fald skal der  

 forud for nedtagning investeres i nye kraner.
Også el- og  

 vandforsyningen må løbende vedligeholdes.
For at undgå  

 farlig tæring må man sikre de nødvendige  

 udluftningsfaciliteter, fugtighedskontrol og opvarmning.
Med jævne  

 mellemrum (forventeligt ca. hvert 20. år) skal der ske en  

 gennemgribende renovering af anlæggene/bygningerne.
 Endelig har de nukleare tilsynsmyndigheder med hensyn til  

 en udskudt dekommissionering tilkendegivet, at dette forudsætter en  

 godkendelse fra tilsynsmyndighederne på baggrund af en  

 ansøgning, der dokumenterer, at Risø/DD i hele  

 udskydelsesperioden kan sikre den nødvendige sikkerheds- og  

 miljømæssige forsvarlige tilstand på de nukleare  

 anlæg.
10. Organisation af den selvstændige virksomhed Dansk  

 Dekommissionering Virksomheden DD blev ved Akt 58 22/11 2000, jf. også  

 afsnit 2, i første omgang oprettet som en direktion med  

 sekretærbistand.
Ved Akt 160 28/03 2001 blev Risøs nukleare  

 aktiviteter udskilt i en særlig afdeling, Risø Dekommissionering  

 (RD), under Risø med henblik på at fremme overdragelsen af de  

 samlede afviklingsaktiviteter til DD.
I forlængelse af en beslutning om at fremme en  

 dekommissionering vil ansvaret for de nukleare anlæg blive overdraget  

 fra Risø til DD (under forudsætning af godkendelse fra de  

 nukleare tilsynsmyndigheder). Samtidig vil RD blive endeligt udskilt fra  

 Risø og indgå i DD, som herefter etableres som en  

 selvstændig virksomhed under Videnskabsministeriet.
DD får som  

 anlægsindehaver ansvaret for at planlægge og forestå  

 dekommissioneringen af de nukleare anlæg og vil tillige have ansvaret  

 for behandling og midlertidig lagring af alt radioaktivt affald i  

 Danmark.
Der er udarbejdet en ansøgning om den  

 fornødne ansvarsoverdragelse.
Ansøgningen kan behandles af de  

 nukleare tilsynsmyndigheder med henblik på deres godkendelse, hvis  

 Folketinget giver sit samtykke til beslutningsforslaget.
Indtil  

 dekommissioneringen af de enkelte anlæg er afsluttet, vil der  

 også være en pligt til at vedligeholde og overvåge de  

 nukleare anlæg.
DD vil være ansvarlig herfor over for de nukleare  

 tilsynsmyndigheder.
Der vil til virksomheden være knyttet en række  

 stabs- og støttefunktioner.
DD adskiller sig fra øvrige  

 virksomheder ved de nukleare sikkerhedskrav knyttet til dekommissioneringen  

 og de helsefysiske krav til overvågning af såvel nedbrydning som  

 omegnsmiljøet, jf. også generelt afsnit 13. DD får til det  

 formål overført den nødvendige ekspertise med kendskab  

 til de nukleare anlæg, radioaktivt affald og helsefysik, som p.t.  

 ligger i regi af RD.
Derudover skal DD rumme en projektorganisation, der kan  

 planlægge og gennemføre de enkelte delprojekter.
COWI-konsortiet  

 har i sin vurdering påpeget, at DD principielt er egnet til at  

 forestå dekommissioneringen, men at der er behov for tilførsel  

 af kompetencer inden for planlægning og styring af større  

 anlægsprojekter samt kontrahering og gennemførelse af  

 udbudsforretninger.
DD er enig i denne vurdering og har påpeget, at den  

 nødvendige kompetencetilførsel vil ske i forlængelse af  

 et samtykke til at fremme dekommissioneringen.
I den forbindelse forventer DD  

 også at trække på bistand fra Statens Forsknings- og  

 Uddannelsesbygninger, hvilket COWI-konsortiet også har fremhævet  

 hensigtsmæssigheden af.
Endelig har Risø/DD vurderet, at der vil være  

 økonomiske fordele ved et tæt samarbejde med Risø om en  

 række daglige administrative opgaver.
Samarbejdet vil blive  

 formaliseret i en service- og samarbejdsaftale, der efter behov kan  

 gøres til genstand for genforhandling.
11. Økonomiske forhold omkring en dekommissionering De økonomiske forhold ved en dekommissionering  

 hurtigst muligt, sådan at arealerne af de nukleare tilsynsmyndigheder  

 kan frigives til ubegrænset brug inden for en tidshorisont på op  

 til 20 år (med hhv. 11 og 20 år som de to yderpunkter, jf.  

 også afsnit 8), kan illustreres ved to teoretiske regneeksempler,  

 baseret på forskellige forudsætninger, som viser scenariets to  

 yderpunkter.
 Et 20-årigt forløb, mio. kr., 2003  

 prisniveau.
2003 2004 2005 2006 2007 2008 2009 2010 2011 2012 2013 2014 2015 2016 2017 2018 2019 2020 2021 2022 Drift, vagtordning og vedligehold m.v.
12 12 12 12 12 12 12 12 12 12 12 12 12 12 12 9 9 7 7 6 Planlægnings-, nedbrydnings- og investeringsomkostninger 76 64 45 45 45 38 38 38 38 38 76 76 68 68 68 18 18 13 10 9 Omkostninger i alt 88 76 57 57 57 50 50 50 50 50 88 88 80 80 80 27 27 20 17 15 RDs eksempel er opregnet fra 2001-priser  

 til 2003-priser.
I eksemplet er driften af en affaldshåndteringsstation  

 finansieret i 20 år.
Risø opgør standardafvigelsen i  

 regneeksemplet til +/- 340 mio. kr., svarende til ca. 31%. De samlede  

 omkostninger i 2003-priser er således ca. 1.120 mio. kr. +/- 340 mio.  

 kr.
Med en realrente på 3,5% er nutidsværdien i 2003 priser af  

 den samlede omkostning ca. 830 mio. kr.
Regneeksemplet vedrørende det første  

 yderpunkt, 20 år, er baseret på Risøs udredningsrapport  

 fra marts 2001, jf. også afsnit 2, som i begyndelsen af 2002 blev  

 konsolideret med en usikkerhedsberegning.
I eksemplet er dekommissioneringen  

 tilrettelagt således, at man i videst muligt omfang anvender de  

 personaleressourcer, som allerede er til rådighed for Risø  

 Dekommissionering og derudover supplerer med eksterne ressourcer.
 Et 11-årigt forløb, mio. kr., 2003  

 prisniveau.
2003 2004 2005 2006 2007 2008 2009 2010 2011 2012 2013 Investeringsomkostninger 12 1 2 2 35 18 5 8 0 1 16 Nedbrydningsomkostninger 28 56 32 45 42 32 24 24 19 8 28 Driftsomkostninger 64 59 56 56 58 56 52 52 50 42 39 Omkostninger i alt 104 116 90 103 135 106 81 84 69 51 83 COWI-konsortiets eksempel er opregnet fra  

 2002-priser til 2003-priser.
I eksemplet er driften af en  

 affaldshåndteringsstation finansieret i 11 år.
COWI-konsortiet opgør usikkerheden i regneeksemplet  

 til +/- 170 mio. kr., svarende til ca. 17%. De samlede omkostninger i  

 2003-priser er således ca. 1.020 mio. kr. +/- 170 mio. kr.
Med en  

 realrente på 3,5% er nutidsværdien af den samlede omkostning ca.  

 850 mio. kr.
Rådgivers opgørelse af standardafvigelsen er  

 på +/- 125 mio. kr., svarende til ca. 13%.
Regneeksemplet vedrørende det andet yderpunkt, 11  

 år, er baseret på COWI-konsortiets gennemgang af  

 dekomissioneringsarbejdet.
I eksemplet er dekommissioneringen tilrettelagt  

 således, at dekommissioneringen gennemføres hurtigst muligt,  

 idet man supplerer de personaleressourcer, som allerede er til rådighed  

 for Risø Dekommissionering, med ekstra eksterne ressourcer med henblik  

 på en fremrykning af forløbet.
 Som eksemplerne viser, er der grundlæggende enighed  

 mellem Risø/DD og COWI-konsortiet om niveauet for de forventede  

 samlede totalomkostninger.
 Hvis man omregner totalomkostningen ved en umiddelbar  

 påbegyndt dekommissionering i faste priser efter fordeling på  

 enkeltår i en projektperiode til en nutidsværdi, vil det generelt  

 være sådan, at omkostningerne målt i nutidsværdi vil  

 falde jo senere i forløbet de afholdes, jo længere det samlede  

 forløb bliver og jo højere rentefod, der lægges til grund  

 for beregningen.
I forlængelse af beslutningsforslaget vil  

 Finansudvalget få forelagt et planlægningsaktstykke med henblik  

 på at tilvejebringe hjemmel til afholdelsen af udgifter til den  

 nødvendige detailplanlægning.
Herefter vil Finansudvalget af  

 hensyn til gennemsigtigheden i omkostningsudviklingen, jf. også Akt 160  

 28/03 2001, få forelagt aktstykker for de delprojekter, som  

 påbegyndes.
Heri vil blive redegjort for de økonomiske  

 konsekvenser af den konkrete afviklingsopgave, herunder de usikkerheder som  

 vil være forbundet dermed.
Det bemærkes, at opdelingen på  

 enkeltprojekter endnu ikke kan angives, da dette vil bero på  

 detailplanlægningen.
12. VVM-tilladelse Efter Rådsdirektiv nr. 85/337/EØF af 27. juni  

 1985 med senere ændringer, om vurdering af visse offentlige og private  

 projekters indvirkning på miljøet (VVM-direktivet) vil  

 dekommissioneringen af de nukleare anlæg på Risø  

 forudsætte en forudgående VVM-tilladelse.
Direktivet er  

 gennemført i dansk ret ved Miljøministeriets  

 samlebekendtgørelse nr. 428 af 2. juni 1999 om supplerende regler i  

 medfør af lov om planlægning.
Herefter skal forslag til retningslinier ved nyanlæg  

 og ved væsentlige ændringer af bestående anlæg, der  

 kan sidestilles med nyanlæg, ledsages af en VVM-redegørelse.
Af  

 bilag 1 til ovennævnte bekendtgørelse fremgår det  

 udtrykkeligt, at: »kernekraftværker og andre kraftreaktorer,  

 herunder demontering og nedlukning af sådanne kernekraftværker  

 eller reaktorer (bortset fra forskningsanlæg til fremstilling og  

 forarbejdning af spaltelige og fertile stoffer, hvis maksimumskapacitet ikke  

 overstiger 1 kW vedvarende termisk ydelse)« vil være omfattet af  

 VVM-pligt.
Dekommissioneringsprojektet er herefter generelt omfattet af  

 VVM-pligten.
Som nævnt i afsnit 7 blev der igangsat en VVM-proces  

 for det konkrete projekt i regi af HUR som regionplanmyndighed.
Primo 2002  

 har projektet været i første offentlige høring på  

 baggrund af et debatoplæg med det formål at indkalde ideer og  

 forslag til planlægningen.
På baggrund heraf og i samarbejde med  

 Risø/DD og de nukleare tilsynsmyndigheder har HUR udarbejdet et  

 endeligt forslag til regionplantillæg, inklusive en  

 VVM-redegørelse.
I VVM-redegørelsen drages bl.a.  

 følgende hovedkonklusioner:
· · · · · Ovennævnte forslag til regionplantillæg,  

 inklusive VVM-redegørelse, er underkastet en ny offentlig  

 høring.
Herefter vil en endelig VVM-tilladelse kunne gives under  

 forudsætning af, at Folketinget tilslutter sig et  

 dekommissioneringskoncept, som ligger inden for rammerne af den udarbejdede  

 VVM-redegørelse.
Først da vil en dekommissionering af de  

 nukleare anlæg på Risø ud fra et miljømæssigt  

 synspunkt kunne igangsættes.
 Det bemærkes endelig for en god ordens skyld, at en  

 selvstændig VVM-vurdering må foretages både for  

 dekommissioneringsprojektet og for etableringen af et slutdepot for  

 radioaktivt affald, jf. også generelt afsnit 17.
13. Øvrige sikkerheds- og miljømæssige forhold  

 generelt ved en dekommissionering Den faktiske dekommissionering af de nukleare anlæg  

 på Risø vil være betinget af en VVM-tilladelse fra HUR,  

 jf. også afsnit 12, af konkrete godkendelser fra de nukleare  

 tilsynsmyndigheder, jf. også afsnit 8, samt af en EU-tilbagemelding i  

 henhold til EURATOM-traktatens artikel 37, jf. også afsnit 5.1. Dertil  

 kan tilføjes, at personalet, befolkningen og omegnsmiljøet  

 generelt i alle faser af dekommissioneringen naturligvis skal være  

 beskyttet mod farlige påvirkninger fra nedbrydningsprocessen og  

 affaldshåndteringen.
En nedbrydning vil derfor ske under en detaljeret  

 overvågning af både arbejds- og omegnsmiljø, som da de  

 nukleare anlæg var i drift.
Formålet er at sikre, at  

 strålingspåvirkningen af mennesker og miljø holdes  

 så lavt som praktisk opnåeligt og under alle omstændigheder  

 inden for de tilladte niveauer som fastlagt af de nukleare  

 tilsynsmyndigheder.
De for en sikkerheds- og miljømæssig fuldt  

 forsvarlig dekommissionering nødvendige arbejdsparametre er skitseret  

 nedenfor.
Det forudsættes naturligvis generelt, at de efterleves ved en  

 dekommissionering, uanset valg af scenario.
For at sikre et så robust beslutningsgrundlag som  

 muligt fandt Videnskabsministeriet det vigtigt også at få  

 vurderet, om de forskellige tidsmæssige scenarier for  

 dekommissionering, jf. også afsnit 7, ville indebære  

 miljømæssige forskelle af betydning for det endelige valg af  

 scenario.
Hovedkonklusionerne er ligeledes skitseret nedenfor.
13.1. Arbejdsmiljømæssige forhold Mens de nukleare anlæg på Risø var i  

 drift, blev det til anlæggene knyttede personale udsat for en  

 strålingspåvirkning, der lå betydeligt under de tilladte  

 grænseværdier.
Ved en dekommissionering vil der naturligvis  

 fortsat arbejdes ud fra et princip om, at alle strålingsdoser skal  

 holdes så lave som praktisk opnåeligt og væsentligt under  

 dosisgrænserne i henhold til gældende principper for  

 strålingsbeskyttelse.
Under hele projektet vil der blive foretaget  

 løbende overvågning og kontrol for at holde strålingen,  

 som personalet udsættes for, på et passende lavt niveau  

 (ifølge Risø forventeligt på max. 10-20% af  

 dosisgrænserne). Dette gør sig naturligvis gældende uanset  

 valg af dekommissioneringsscenario.
F.eks. vil der i situationer, hvor der  

 kan optræde høje strålings- og kontaminationsniveauer,  

 blive brugt specialudstyr for at nedsætte den eksponering, som  

 personalet udsættes for.
Det bemærkes endvidere, at der som ved al anden  

 nedbrydning af bygninger og tekniske installationer vil være en risiko  

 for bl.a. støj og støvdannelse.
Dette vil naturligvis blive  

 søgt minimeret ud fra arbejdsmiljømæssige hensyn.
13.2. Omegnsmiljømæssige forhold Mens de nukleare anlæg på Risø var i  

 drift, var der kun marginal påvirkning af omegnsmiljøet.
Ved en  

 dekommissionering vil grundlaget for detailplanlægningen være  

 bedst mulig strålingsbeskyttelse af befolkningen.
Eventuelle udslip  

 skal holdes så lave som muligt og under alle omstændigheder  

 lavere end de af myndighederne fastsatte udslipsgrænser.
Dette sikres  

 ved en løbende monitorering af både udslip til omgivelserne og  

 af en eventuel forurening deraf.
Efter at de nukleare anlæg ikke længere er i  

 drift, er risikoen for uheld med konsekvenser for omegnen kraftigt reduceret.  

 I driftssituationen var der som ved alle nukleare anlæg en teoretisk  

 risiko for et alvorligt uheld, der i værste fald kunne udsætte  

 den nærmestboende befolkning for store doser.
Under en  

 dekommissionering vil der i værste fald kun ske en udledning af meget  

 små mængder af radioaktive stoffer.
Det forventes endvidere, at  

 udledningerne til omegnsmiljøer under dekommissioneringen vil  

 være væsentligt mindre end i driftssituationen.
 Under hele projektet vil der som led i den almindelige  

 overvågning blive foretaget kontinuerlige målinger af udledninger  

 af radioaktive stoffer fra de nukleare anlæg på Risø med  

 henblik på fortsat at holde udslip af radioaktive stoffer til  

 omgivelserne under de af myndighederne tilladte grænseværdier.  

 Endvidere vil der blive udført et omfattende måleprogram i  

 omegnsmiljøet med det formål at kontrollere, at der ikke  

 på lang sigt akkumuleres radioaktive stoffer i miljøet.
Endelig bemærkes det, at der ved nedbrydningen vil  

 fremkomme betydelige mængder af inaktivt affald.
Dette affald vil efter  

 en aktivitetskontrol blive sorteret og bortskaffet i overensstemmelse med de  

 almindelige regelsæt herfor i kommunalt regi.
De nødvendige  

 undersøgelser til konstatering af, at der ikke forekommer almindelig  

 jordforurening, vil naturligvis også blive foretaget.
13.3. Beredskabsmæssige forhold Mens de nukleare anlæg på Risø var i  

 drift, har både ansvaret for det interne helsefysiske beredskab  

 (forebyggelse af eventuelle uheld på de nukleare anlæg alene med  

 konsekvenser inden for Risø-området) og ansvaret for opgaver i  

 det landsdækkende atomberedskab under Beredskabsstyrelsen (varetagelse  

 af funktioner ved eventuelle uheld på de nukleare anlæg med  

 konsekvenser uden for Risø-området eller uheld på  

 udenlandske nukleare anlæg) ligget hos Risø.
Disse funktioner vil blive opretholdt ved en  

 dekommissionering med en delvis ændret ansvarsfordeling.
Under  

 forudsætning af de nukleare tilsynsmyndigheders godkendelse vil  

 ansvaret for det førstnævnte beredskab således  

 overgå fra Risø til DD, idet Risø dog fortsat vil stille  

 personale til rådighed f.eks. til en vagtordning for helsefysikere.  

 Også portvagtfunktionen vil fortsat henhøre under  

 Risø.
Ansvaret for opgaver i det landsdækkende  

 atomberedskab forbliver på Risø også efter en overdragelse  

 af ansvaret for de nukleare anlæg fra Risø til DD.
DD vil dog  

 stille personale til rådighed f.eks. til evt. målinger af  

 stråling og radioaktivitet uden for Risø-området.
13.4. Miljømæssige konsekvenser af valg af  

 tidsmæssigt scenario Som oven for nævnt fandt Videnskabsministeriet det  

 vigtigt at få vurderet, om der var miljømæsige forskelle i  

 de forskellige tidsmæssige dekommissioneringsscenarier, som kunne have  

 betydning for det endelige valg af scenario.
Risø og  

 VVM-redegørelsen har konkluderet, at dette ikke vil være  

 tilfældet.
For det første er der forventeligt kun en marginal  

 forskel på den stråling, som personalet vil blive udsat for.
For  

 det andet er der ingen forskel på de potentielle doser fra eventuelle  

 drift- og udslipsuheld, som befolkningen udsættes for.
Dette p.gr.a.  

 den store dominans af langlivede radioaktive stoffer i dosisbilledet.
For det  

 tredje ændres mængden af radioaktivt affald ikke væsentligt  

 ved at udstrække dekommissioneringen over længere tid, da  

 koncentrationerne i affaldet nok vil være lavere, men fortsat ligge  

 over frigivelseskoncentrationerne.
14. Det landsdækkende atomberedskab I medfør af beredskabsloven, jf.
LBK nr. 912 af 2.  

 oktober 2000, fastsætter indenrigs- og sundhedsministeren regler for  

 redningsberedskabets organisation i tilfælde af uheld i de nukleare  

 anlæg, herunder for redningsberedskabets virke i forhold til de  

 øvrige myndigheder, der indgår i beredskabet.
Det overordnede  

 ansvar for planlægningen og ledelsen af det landsdækkende  

 atomberedskab inden for redningsberedskabet blev i 1988 delegeret til  

 Beredskabsstyrelsen.
Som indehaver gennem 40 år af de eneste danske  

 nukleare anlæg i drift har Risø i sagens natur haft en ganske  

 særlig forpligtelse i forhold til deltagelse i det landsdækkende  

 atomberedskab.
F.eks. fremgår det af Beredskabsstyrelsens »Plan for  

 det landsdækkende atomberedskab«, 2001, at der på Risø  

 oprettes en teknisk beredskabstjeneste, der får til formål at  

 bistå den centrale beredskabstjeneste.
Endvidere har Danmark  

 indgået bilaterale aftaler med en række nabolande om varsling i  

 tilfælde af atomkraftuheld.
Det indebærer f.eks. etableringen af  

 et permanent målesystem med 11 landsdækkende målestationer.  

 Risø er i den forbindelse ansvarlig for drift og overvågning af  

 dette målesystem.
Dekommissioneringen af de nukleare anlæg på  

 Risø påvirker ikke de generelle forpligtelser, som Risø  

 har i forhold til beredskabet f.eks. ved uheld på udenlandske  

 reaktorer.
Dette fremgår også eksplicit af strategien for det nye  

 Risø (eksklusive de nukleare anlæg) fra 2001.
III Forhold vedrørende slutdeponering af radioaktivt affald 15. Behovet for slutdeponering af dansk radioaktivt affald Der er i dag her i landet radioaktivt affald og andet  

 materiale fra 40 års drift af nukleare anlæg,  

 gennemførelse af forskningsprojekter på Risø samt fra  

 andre brugere af radioaktivt materiale (primært sundhedssektoren og  

 industrien). En dekommissionering af de nukleare anlæg på  

 Risø vil indebære yderligere affaldsmængder.
Dertil  

 kommer, at der også fremover løbende vil fremkomme radioaktivt  

 affald fra sundhedssektoren og industrien.
De eksisterende mængder  

 radioaktivt affald på Risø samt de mængder, som forventes  

 produceret ved en dekommissionering, er beskrevet i Bilag A, hvortil der  

 generelt skal henvises.
Da Folketinget den 21. december 1955 med vedtagelsen af  

 Lov om en atomenergikommission godkendte, at der skulle foregå nukleare  

 aktiviteter i Danmark, indebar dette også en accept af produktion af  

 radioaktivt affald.
Ved at fremme en dekommissionering løfter man  

 ansvaret for at rydde op efter disse nukleare anlæg.
En igangsættelse af dekommissioneringen af de  

 nukleare anlæg på Risø er ikke betinget af, at der er  

 truffet beslutning om slutdeponering af radioaktivt affald, da det affald,  

 som genereres under dekommissioneringen, fortsat kan oplagres midlertidigt  

 på Risø efter en kapacitetsudvidelse af de eksisterende  

 opbevaringsfaciliteter.
Det er imidlertid regeringens holdning, at der  

 allerede nu bør tages skridt til at sikre en permanent løsning  

 på affaldsproblemet, da det er regeringens klare opfattelse, at hver  

 generation bør »rydde op« efter sig selv.
 Der ses i teorien at være flere handlingsmuligheder  

 i forhold til en afklaring af spørgsmålet om håndtering af  

 det radioaktive affald i Danmark.
 Der er ikke noget decideret forbud mod eksport til et  

 andet land, enten i form af et regionalt depot etableret f.eks. i regi af EU,  

 eller ved indgåelsen af én eller flere bilaterale aftaler  

 herom.
Regeringen kan dog ikke støtte en sådan  

 løsningsmodel vedrørende dansk lav- og mellemaktivt affald.
For  

 det første er der så vidt vides ingen konkrete eksempler  

 på, at man i sin helhed har løst et nationalt affaldsproblem ved  

 at eksportere affaldet.
For det andet vil der i Danmark som nævnt  

 også fremover blive produceret radioaktivt affald fra sundhedssektoren  

 og industrien.
En evt. bilateral aftale med et vestligt land om at aftage  

 vores affald ville i givet fald skulle indgås på løbende  

 vilkår.
For det tredje anfører Risø/DD, at man under alle  

 omstændigheder må formode, at der ved en eksport ville  

 påløbe betydelige transportudgifter samt udgifter til opbevaring  

 i modtagerlandet, og at man ville skulle indrette sig efter modtagerlandets  

 acceptkriterier m.v. med mulige merudgifter til ompakning til  

 følge.
 Den teoretiske depotudredning har således  

 konkluderet, at: »det næppe vil være realistisk at bortskaffe  

 det danske lav- og mellemaktive affald ved deponering uden for  

 Danmark«.
 Regeringens holdning er i overensstemmelse med det  

 internationale princip om, at radioaktivt affald som hovedregel bør  

 bortskaffes i det land, hvori det er produceret, jf. præamblen til  

 Affaldskonventionen, hvor det i litra xi er anført, at: » Convinced  

 that the radioactive waste should, as far as is compatible with the safety of  

 such material, be disposed in the State in which it was generated, whilst  

 recognizing that, in certain circumstances, safe and efficient management of  

 spent fuel and radioactive waste might be fostered through agreements among  

 Contracting Parties to use facilities in one of them for the benefit of the  

 other Parties, particularly where waste originates from joint projects«.
Særlige forhold gør sig dog gældende  

 for så vidt angår 233 kg bestrålet  

 forsøgsbrændsel, der er en rest efter undersøgelser  

 udført på Risøs Hot Cell anlæg fra midt i  

 1960erne til midt i 1980erne.
Da disse 233 kg uranbrændsel  

 rummer en relativt stor mængde langlivede isotoper, vil der skulle  

 stilles særlige krav til en slutdeponering heraf.  

 Spørgsmålet om en slutdeponering af dette materiale her i landet  

 bør derfor afvente, om der kan findes en eventuel international  

 løsning på linie med de tidligere løsninger  

 vedrørende andet brugt brændsel fra Risø. Når der  

 foreligger en afklaring af mulighederne herfor, vil videnskabsministeren  

 forelægge sagen for Folketinget.
16. Tidsmæssige aspekter ved dekommissionering og  

 slutdeponering Det er som nævnt regeringens holdning, at der nu  

 bør tages skridt til at sikre en permanent løsning på  

 affaldsproblemet.
En række tidsmæssige aspekter ved  

 dekommissionering og slutdeponering taler endvidere herfor:
Internationale erfaringer viser, at der må forventes  

 at gå en betragtelig tid fra begyndelsen af planlægning af et  

 slutdepot til, at et depot rent faktisk opføres og tages i brug.
Selv  

 hvis hele processen er problemfri, og der ikke opstår forsinkende  

 faktorer, er tidshorisonten for start til slut på ca. 7-11 år  

 (Finland og Norge). Oplever man f.eks. politiske pladsvalgsproblemer, bliver  

 såvel tidshorisont som udgiftsniveau uforudsigeligt (Tyskland og  

 Belgien).
De internationale eksperter, som foretog en peer review af  

 Risøs oprindelige udredningsrapport, jf. afsnit 2, har peget på,  

 at et tidligt kendskab til, hvordan det radioaktive affald skal  

 slutdeponeres, kunne betyde, at det radioaktive affald kan pakkes i  

 særlige beholdere, som kan overføres direkte til et slutdepot  

 uden yderligere behandling ("ompakning") og deraf følgende  

 mulig bestråling af personale og yderligere omkostninger.
Endvidere har  

 COWI-konsortiet peget på fordelene for dekommissioneringen ved at  

 klarlægge principperne for en national strategi for håndtering af  

 radioaktivt affald, herunder definere acceptkriterier for dette affald.
 Endelig er det vurderingen i VVM-redegørelsen, at  

 dekommissioneringen ikke kan siges at være fuldstændig  

 gennemført, før det radioaktive affald herfra er  

 slutdeponeret.
17. Processen frem mod et slutdepot 17.1. Processen før detailplanlægning Såfremt Folketinget samtykker i, at der skal tages  

 skridt til at sikre en permanent løsning på affaldsproblemet,  

 vil regeringen igangsætte en planlægning heraf således, at  

 en række elementer afklares og samtænkes.
Neden for skitseres de  

 primære elementer i denne planlægning.
Det vil i den forbindelse  

 have den højeste prioritet at sikre, at alle relevante forhold  

 afklares, og at sikkerheds-, miljømæssige og øvrige  

 hensyn tages.
Regeringen vil i denne proces udover de sikkerheds- og  

 miljømæssige m.v. forhold også lægge stor vægt  

 på åbenhed over for og medinddragelse af Folketinget,  

 befolkningen samt kommunale og andre myndigheder.
De nødvendige  

 processer i forhold til planlægningen vil blive løbende  

 koordineret mellem en række ministerier: Indenrigs- og  

 Sundhedsministeriet, der er ressortministerium for den nukleare  

 lovgivning og de nukleare tilsynsmyndigheder, Miljøministeriet,  

 der er ressortministerium for plan- og VVM-lovgivning, og  

Videnskabsministeriet, der er ressortministerium for DD og  

 Risø.
 Regeringen vil efter sædvanlige regler søge  

 de bevilligende myndigheders tilslutning til afholdelse af udgifter mv. i  

 forbindelse med denne planlægning m.v.
De retlige rammer Det tværministerielle udvalg vedrørende  

 affaldshåndtering har bl.a. beskrevet de nuværende retlige rammer  

 for etablering og drift af et dansk slutdepot, jf. også afsnit 2.  

 Udvalget fandt generelt, at den eksisterende danske lovgivning er i  

 overensstemmelse med internationale forpligtelser m.v.
Udvalget vurderede endvidere særligt  

 vedrørende den nukleare lovgivning, at den nuværende lovgivning  

 formelt set er tilstrækkelig for etableringen af et dansk slutdepot.  

 Samtidig blev det dog påpeget dels, at hensigtsmæssigheden af at  

 tilvejebringe et entydigt hjemmelsgrundlag for et sådant depot  

 bør overvejes, og dels at det bør overvejes, hvordan og i  

 hvilket omfang Folketinget, befolkningen samt kommunale og andre myndigheder  

 skal inddrages i processen.
Tilsvarende synspunkter fremgår af den  

 teoretiske depotudredning.
 Regeringen vil på den baggrund foranledige en  

 vurdering af hensigtsmæssigheden af eventuelle ændringer i den  

 eksisterende nukleare lovgivning med henblik på en forelæggelse  

 heraf for Folketinget, i forlængelse af forelæggelsen  

 vedrørende forslag til fundamentale sikkerheds- og  

 miljømæssige m.v. principper, jf. nedenfor.
Med hensyn til miljølovgivningen vurderede  

 udvalget, at etableringen af et dansk slutdepot vil være omfattet af  

 VVM-pligt.
VVM-vurderingen kan gennemføres på tre måder:  

 1) regionplanmyndigheden udarbejder et regionplantillæg, 2) der bliver  

 tale om en såkaldt »call in»-sag, hvor miljøministeren overtager  

 regionplanmyndighedens beføjelser, eller 3) der fremsættes et  

 forslag til anlægslov.
En VVM-procedure gennemføres uanset  

 fremgangsmåde.
Det betyder samtidig, at det centrale hensyn til en  

 offentlig debat vedrørende en konkret placering af et slutdepot  

 tilgodeses uanset valg af løsningsmodel.
VVM-proceduren sikrer, at  

 offentligheden og berørte myndigheder skal inddrages i vurderingen af  

 et depots indvirkning på miljøet.
Det tværministerielle udvalg vedrørende  

 affaldshåndtering anbefalede, at det bør vurderes, hvilken af de  

 tre ovennævnte fremgangsmåder der vil være mest  

 hensigtsmæssig i forbindelse med etableringen af et slutdepot.  

 Regeringen vil på baggrund heraf foranledige en vurdering af, hvilken  

 fremgangsmåde der bør anvendes, herunder også en vurdering  

 af behovet for eventuel ny lovgivning med henblik på en  

 forelæggelse for Folketinget, i forlængelse af  

 forelæggelsen vedrørende forslag til fundamentale sikkerheds- og  

 miljømæssige principper, jf. nedenfor.
En væsentlig  

 præmis i denne vurdering vil også være at sikre  

 størst mulig åbenhed over for og medinddragelse af Folketing,  

 befolkning samt kommunale og andre myndigheder.
 Principper for affaldshåndtering m.v.
 En grundlæggende forudsætning for at kunne  

 iværksætte en detailplanlægning af et slutdepot er at  

 opstille de nødvendige generelle principper for og krav til et  

 slutdepot, primært på det nukleare sikkerhedsmæssige  

 område.
Endvidere vil det være nødvendigt at definere  

 de sikkerhedsniveauer, som et slutdepot skal opfylde, dvs. hvilke kriterier  

 der skal opstilles med henblik på i en given situation at minimere  

 risikoen for doser og skadevirkning som følge af udslip af radioaktive  

 stoffer fra slutdepotet.
Desuden skal den tidshorisont, inden for hvilken  

 depotet skal kunne holde sig intakt, afklares samt undersøges om der  

 er behov for at foretage regelmæssige kontrolundersøgelser.
Heri  

 indgår også en stillingtagen til, om depotet skal konstrueres  

 på en måde, som med størst mulig sandsynlighed inden for  

 den eksisterende viden kan sikre, at fremtidige generationer ikke  

 påføres byrder i forhold til det deponerede affald, hverken som  

 følge af doser fra aktivitetsudslip eller i form af  

 strålingspåvirkning.
For at sikre dette forventes det - ud fra  

 affaldets egenskaber- at depotet skal kunne sikre mod væsentlige udslip  

 af aktivitet i flere hundrede år.
Herefter tilbageværende  

 aktivitet må ikke i sig selv udgøre en væsentlig  

 risiko.
Regeringen vil igangsætte en udredning af  

 ovenstående forudsætninger med henblik på en  

 efterfølgende forelæggelse for Folketinget.
I  

 forelæggelsen vil således indgå forslag til fundamentale  

 sikkerheds- og miljømæssige principper for deponeringen af det  

 radioaktive affald, herunder rækkefølge for fastlæggelse  

 af indhold og overordnede principper for pladsvalg, depotudformning og  

 sikkerhedsanalyser mv.
Disse principper skal bl.a. anvendes til senere at  

 definere konkrete krav til pladsvalg og depotudformning.
Endvidere skal det  

 på baggrund af principperne senere defineres, hvorledes det skal  

 dokumenteres, at sikkerhedsniveauerne kan og vil blive opfyldt i forhold til  

 et konkret slutdepotprojekt.
 Udarbejdelsen af regeringens forslag til disse  

 fundamentale sikkerheds- og miljømæssige principper må  

 på grund af sagens kompleksitet forventes at tage ca. 2 år.  

 Tidsrammen vil bero på, hvor hurtigt man kan udbygge den  

 nødvendige faglige kapacitet vedrørende slutdeponering af  

 radioaktivt lav- og mellemaktivt affald hos de relevante myndigheder,  

 herunder særligt de nukleare tilsynsmyndigheder.
Regeringen vil herefter som led i ønsket om  

 åbenhed over for og medinddragelse af befolkningen, kommunale og andre  

 myndigheder fremlægge dette forslag i en åben  

 høringsproces.
Folketinget vil herefter kunne præsenteres for et  

 så robust beslutningsgrundlag som muligt.
17.2. Detailplanlægning af et slutdepot Når der er taget endelig stilling til behovet for ny  

 lovgivning og denne i givet fald er gennemført, samt når de  

 nødvendige sikkerheds- og miljømæssige principper for  

 deponeringen af det radioaktive affald er fastsat, kan  

 detailplanlægning af et slutdepot igangsættes.
Denne detailplanlægning vil bl.a. indebære, at  

 der udarbejdes konkrete forslag til depotkoncepter og -lokaliseringer, som  

 skal leve op til de fastlagte principper.
I den forbindelse må der  

 bl.a. tages stilling til, om alt affald og andet materiale kan placeres i  

 samme slutdepot, eller om der vil være delmængder, som vil  

 kræve særlige løsningsmodeller, f.eks. håndteringen  

 af tailings (knust ekstraheret malm fra forsøg med uranudvinding).  

 Dertil kommer, at der må foretages et valg af den foretrukne depottype:  

 Skal der f.eks. være tale om et lukket eller et åbent  

 (reversibelt) depot.
Et lukket depot betyder, at der er tale om en  

 utilgængelig konstruktion (f.eks. ved forsegling med beton). Hermed  

 øges sikkerheden.
Et åbent depot indebærer, at der efter  

 en lukning og sikring af depotet fortsat relativt let vil kunne opnås  

 adgang dertil.
Man kan således her fortsat både placere  

 radioaktivt materiale deri og fjerne det igen.
Endvidere skal der også  

 tages stilling til, om depotet skal konstrueres som et vandmættet eller  

 vandumættet overfladenært depot.
Endelig må der foretages  

 en afvejning af, om man ønsker, at et depot skal være synligt i  

 landskabet.
Når bl.a. disse spørgsmål er afklaret,  

 kan der med udgangspunkt i det valgte depotkoncept iværksættes de  

 nødvendige undersøgelser med henblik på at identificere  

 egnede lokaliteter til etableringen af slutdepotet.
Den primære opgave  

 vil her være at finde én eller flere lokaliteter, som på  

 baggrund af det valgte depotkoncept opfylder fastsatte  

 sikkerhedsmæssige krav m.v.
 På baggrund af forslag til depotkoncept og  

 lokalisering samt resultaterne fra foreløbige sikkerhedsanalyser vil  

 der skulle gennemføres en VVM-vurdering og høringer som  

 beskrevet ovenfor.
Når lokaliseringsspørgsmålet er  

 afklaret, vil der være behov for mere detaljerede  

 pladsundersøgelser som baggrund for den konkrete detailprojektering af  

 slutdepotet og de nye sikkerhedsanalyser, som vil være en  

 forudsætning for myndighedernes godkendelse af igangsætning af  

 byggeprojektet.
Inden depotet tages i brug, vil myndighederne skulle udstede  

 en tilladelse til ibrugtagning, og først i den forbindelse vil der  

 blive taget endelig stilling til, hvilke typer affald der kan tillades  

 anbragt i depotet.
Bilag A Affaldsmængder - eksisterende og produceret ved  

 dekommissionering Det danske radioaktive affald stammer dels fra 40 års drift af de  

 nukleare anlæg og fra forskningsprojekter på Risø, dels  

 fra andre danske brugere af radioaktive materialer.
Dertil kommer det affald,  

 som den fremtidige nedrivning af anlæggene på Risø vil  

 afstedkomme.
Affald og andet materiale fra 40 års drift af nukleare  

 anlæg og forskningsprojekter på Risø Risø/DD har oplyst, at affaldet og andet materiale fra driften af  

 anlæggene og fra forskningsprojekter består af ca. 1.000 tromler  

 med inddampet radioaktivt spildevand, ca. 4.000 tromler med lavaktivt  

 presset, fast affald, og ca. 300 tromler og andre affaldsenheder med  

 løst pakket mellemaktivt og/eller langlivet affald.
De godt 5.000  

 tromler svarer til ca. 2.000 m3 affald.
De ovennævnte andre  

 affaldsenheder indbefatter et mindre antal rustfri beholdere indeholdende 233  

 kg. bestrålet forsøgsbrændsel, der er en rest efter  

 undersøgelserne udført på Risøs Hot  

 Cells-anlæg fra midt i 1960erne til midt i 1980erne, jf.  

 også generelt Bilag B.
Disse 233 kg. rummer en relativt stor  

 mængde langlivede isotoper.
 Udover disse godt 5.000 tromler og andre affaldsenheder eksisterer der et  

 voluminøst, men meget lavaktivt materiale i form af ca. 4.700 tons  

 ekstraktionsrest og tilbageværende malm fra forsøg i begyndelsen  

 af 1980erne med udvinding af uran fra malm fra Grønland, i alt  

 3.400 m3.
Affald stammende fra andre brugere af radioaktivt materiale Risø har efter aftale med Sundhedsstyrelsen siden midt i  

 1960erne fungeret som modtagestation for affald fra andre danske  

 brugere af radioaktive stoffer (hospitaler, forskningslaboratorier og  

 industri). Risø/DD har oplyst, at det meste er lavaktivt og  

 indgår som 30-40% af ovennævnte 4.000 tromler med presset, fast  

 affald.
Hertil kommer et større antal brugte radioaktive kilder af  

 meget forskellig art og aktivitetsindhold.
De er samlet i ca. 20 tromler og  

 enkelte specialenheder, svarende til ca. 10 m3.
Affald som følge af den fremtidige dekommissionering De indre dele af de nukleare anlæg på Risø er under  

 driften blevet mere eller mindre aktive, og nedrivningen vil derfor  

 medføre dannelse af lav- og mellemaktivt affald hovedsagelig i form af  

 aluminium, rustfri stål, stål, bly og beton.  

 Mængdemæssigt vurderer Risø/DD, at der vil være tale  

 om ca. 1.200 tons, svarende til ca. 1.200 m3, dette dog  

 behæftet med en betydelig usikkerhed.
Bilag B Det forskningsmæssige udbytte af investeringen i de  

 nukleare anlæg på Risø Risø blev i 1956 oprettet med det formål at sikre en fredelig  

 udnyttelse af kernekraft baseret på en bredt funderet  

 naturvidenskabelig og teknisk-videnskabelig forskningsindsats.
Mens man  

 fortsat forventede, at atomkraft ville blive indført i Danmark, blev  

 de nukleare anlæg i de første 10   15 år af Risøs  

 eksistens anvendt til eksperimentel forskning med henblik på, at  

 Risø kunne følge med i den hurtige udvikling af den nukleare  

 teknologi.
Bl.a. søgte man at udvikle og undersøge  

 brændselselementer til kraftreaktorer.
Man fandt hurtigt ud af, at  

 reaktorerne (primært DR3) var særdeles velegnede til andre  

 formål.
Derfor blev driften af reaktorerne også efter  

 Folketingsbeslutningen i 1985 om ikke at indføre atomkraft i Danmark  

 fortsat, så længe de udgjorde et aktiv for forskningen på  

 Risø (DR2 blev dog allerede lukket ned i 1975).
Materialeforskning Især DR3-reaktoren har været meget velegnet til dette  

 formål.
Fra slutningen af 1960'erne var forskningen på dette  

 område etableret blandt den førende i verden.
I perioden  

 1960-2000 har ca. 1.500 udenlandske forskere således deltaget i  

 projekter ved DR3.
Via en vedvarende udvikling og forbedring af instrumenteringen omkring  

 reaktoren var det muligt at fastholde DR3 som en facilitet, der var  

 konkurrencedygtig med en ny, langt dyrere generation af reaktorer,  

 opført i USA og Frankrig i slutningen af 1960'erne specielt til  

 anvendelse af neutroner til materialeundersøgelser.
Dette blev  

 manifesteret, da Risøs DR3 reaktor i 1992 blev udvalgt til en  

 såkaldt "Large Scale Facility" med støtte fra EU til  

 et gæsteforskerprogram.
Det medførte, at omkring 90 udenlandske  

 forskere årligt kom til Risø i perioder fra en uge til en  

 måned for at udføre eksperimenter ved DR3. Risøs  

 førende position på dette område blev således  

 fastholdt, lige til DR3 blev lukket i 2000.
Brændselselementer Programmet til udvikling af brændselselementer til såvel  

 forsøgsreaktorer som kraftreaktorer blev startet i 1963 i samarbejde  

 med Helsingør Skibsværft.
Det havde til formål at sikre  

 know-how på et område af vital betydning i forbindelse med  

 driften af atomreaktorer og for at skabe baggrund for en dansk produktion af  

 brændselselementer til danske og udenlandske reaktorer.
Programmet  

 omfattede både udvikling af produktionsteknologi,  

 bestrålingsforsøg i DR3-reaktoren og efterfølgende  

 undersøgelser i Hot Cells.
Den nødvendige ekspertise blev  

 udviklet, og der blev etableret en produktion af brændselselementer til  

 DR2 og DR3. I løbet af 1980erne blev der udviklet en ny type  

 lavt-beriget brændselselement til DR3.
Da det nationale marked udeblev, resulterede arbejdet med  

 kraftreaktorbrændsel aldrig i en storskala-produktion, men  

 undersøgelsesprogrammet omfattede en række internationale  

 projekter, hvor Risø havde en ledende rolle.
Afslutningen af dette  

 program i begyndelsen af 1990'erne medførte også en nedlukning  

 af Hot Cells.
Radioaktive isotoper og bestråling af silicium Produktionen af radioaktive isotoper blev påbegyndt allerede med  

 idriftsættelsen af DR2-reaktoren i 1958. Der var tale om kortlivede  

 isotoper til danske kunder til brug i medicin og industri, hvor  

 halveringstiden var for kort til, at isotoperne kunne købes i  

 udlandet.
Risøs isotoper blev fra starten stærkt efterspurgt og  

 ved udgangen af 1968, da Risø havde leveret isotoper i 10 år,  

 var det blevet til mere end 6.000 bestrålinger.
Ved nedlukningen af DR2  

 i 1975 blev produktionen overført til DR3-reaktoren, hvor den  

 fortsatte på kommerciel basis indtil 2000.
 En aktivitet af stor industriel betydning og af økonomisk betydning  

 for Risø var bestråling af silicium til halvlederindustrien.  

 Risø begyndte i 1974 denne aktivitet sammen med firmaet Topsil.  

 På baggrund af voksende efterspørgsel blev  

 produktionskapaciteten flere gange øget.
 Aktiviteten blev også en kommerciel succes, der gav Risø en  

 indtægt på 15 - 20 mio. kr. om året i 1990'erne og dermed  

 et rimeligt bidrag til driftsudgifterne ved DR3-reaktoren.
Indirekte udbytte Mange af Risøs styrkeområder i dag kan føres tilbage  

 til den forskning, der blev etableret i de første 10   15 år af  

 Risøs eksistens med anvendelsen af de nukleare anlæg.
F.eks.  

 udspringer Risøs ekspertise på vindenergi-området af  

 behovet for meteorologiske undersøgelser af en radioaktiv skys  

 udbredelse i atmosfæren.
Med dette udgangspunkt er Risø blevet  

 et globalt videncenter inden for vindenergi og har bidraget væsentligt  

 til dansk vindmølle-industris succes.
Risøs forskning vedrørende energimaterialer og  

 polymermaterialer kan endvidere føres tilbage til udnyttelsen af  

 reaktorernes neutroner til undersøgelse af materialers egenskaber  

 på atomart niveau.
Forskningen på dette område  

 opnåede en internationalt førende position og spillede en  

 afgørende rolle i forbindelse med etableringen af  

 forskningsområdet faststoffysik i Danmark i begyndelsen af  

 1960'erne.
En væsentlig del af Risøs forskning vedrørende system-  

 og teknologianalyse baserer sig desuden på analyser af samspillet  

 mellem mennesker og maskiner.
Risøs ekspertise blev udviklet i  

 forbindelse med studier af kontrolrumsfunktionen for nukleare reaktorer.  

 Ekspertisen benyttes til nu at fremme sikkerheden i luftfart og skibsfart.
 Endelig kan nævnes, at Risøs planteforskning, der i dag er  

 baseret på moderne bioteknologiske metoder, har sit udspring i studier  

 af strålingspåvirkning af planters egenskaber og har ført  

 til udvikling af nye planteforædlings-teknologier.
Sammenfattende kan man sige, at investeringen i de nukleare anlæg  

 har haft en afgørende betydning for Risøs forskning.
I starten  

 gjorde denne investering det muligt at bringe Risøs forskning op  

 på et internationalt niveau og skabe den nødvendige nationale  

 kompetence for et kernekraftprogram i Danmark.
På sigt gjorde  

 anlæggenes generelle anvendelighed, specielt f.s.v.a.
DR3-reaktoren,  

 det muligt at udnytte deres anvendelse til andre formål end oprindeligt  

 planlagt i takt med, at Risøs forskning vendte sig mod  

 energiteknologier og industrielle teknologier af betydning for det danske  

 samfund.
De internationale evalueringer af Risøs forskning, som senest  

 er gennemført i 1997 og 2001 bekræfter dette billede med udsagn  

 som " the operation of the research reactor has been one of the most  

 important and succesful activities at the laboratories". Risø  

 selv vurderer, at anlæggenes generelle anvendelighed har givet en stor  

 dividende til dansk såvel som international forskning i form af  

 resultater, kompetencer og kvalitet samt uddannelsesbidrag og  

 netværk.
Bilag C Oversigt over baggrundsmateriale 1.	Vejledning Nr. 9 om Affaldsdeponering, Miljøstyrelsen,  

 1997.
 2.	Decommissioning of the Nuclear Facilities at Risø National  

 Laboratory - Descriptions and Cost Assessment, Risø, Februar  

 2001.
 3.	Dekommissionering af Risøs nukleare anlæg -  

 vurdering af opgaver og omkostninger (dansk sammenfatning), Risø,  

 Marts 2001.
 4.	Alternativer til dekommissionering af Risøs nukleare  

 anlæg, Risø, Oktober 2001.
 5.	Revised Cost Estimate for the Decommissioning of the Reactor  

 DR3, Risø, November 2001.
 6.	Debatoplæg - Dekommissionering af de nukleare anlæg  

 på Risø, HUR, Januar 2002.
 7.	Teoretisk udredning af de tekniske krav til et dansk slutdepot  

 for radioaktivt affald, DD, Januar 2002.
8.	Analyse af dekommissioneringsbudgettet, DD og Lichtenberg  

 & Partners, rev.
Februar 2002.
 9.	Miljømæssige forskelle mellem tidsmæssige  

 scenarier for dekommissionering af de nukleare anlæg på  

 Risø-området, Risø, April 2002.
 10.	Task 2 - Assessment of decommissioning assignments - Technical  

 report - Decommissioning of the nuclear facilities at Risoe National  

 Laboratory, COWI-konsortiet, Juni 2002.
 11.	Task 3 - Assessment of financial risks - Technical report -  

 Decommissioning of the nuclear facilities at Risoe National Laboratory,  

 COWI-konsortiet, Juni 2002.
 12.	Task 4 - Evaluation of permanent repository of radioactive waste  

 - Technical report - Decommissioning of the nuclear facilities at Risoe  

 National Laboratory, COWI-konsortiet, Juni 2002.
 13.	Task 2 - Vurdering af mulighederne for udførelse af  

 dekommissioneringsarbejdet - dansk sammenfatning, COWI-konsortiet, Juni  

 2002.
 14.	Task 3 - Vurdering af økonomisk usikkerhed - dansk  

 sammenfatning, COWI-konsortiet, Juni 2002.
 15.	Task 4 - Vurdering af rapporten »Teoretisk udredning af de  

 tekniske krav til et dansk slutdepot for radioaktivt affald« - dansk  

 sammenfatning, COWI-konsortiet, Juni 2002.
 16.	Task 6.1 - Konsolidering af Task 2, 3 og 4 - Overordnet  

 sammenfatning, COWI-konsortiet, Juni 2002.
 17.	Forslag til Regionplantillæg til Regionplan 2001 for  

 Hovedstadsregionen - Retningslinier og VVM-Redegørelse  

 vedrørende dekommissionering af Risøs nukleare anlæg,  

 HUR, August 2002.
 18.	Comparison of Cost Estimates, COWI-konsortiet, August  

 2002.
 19.	Postponed Decommissioning, Risø, September 2002.
 20.	Forslag til strategi for dekommissionering af de nukleare  

 anlæg på Risø-området, DD, September 2002.
 21.	Forslag til baggrundsrapport til DD's strategi, DD,  

 September 2002.
 22.	Arbejdspapir om Project Design Base (PDB) - Projektgrundlag for  

 gennemførelse af dekommissioneringsprojektet, DD, September  

 2002.
 23.	Final Comments to the report »RISOE - Postponed  

 Decommissioning«, COWI-konsortiet, September 2002.
 24.	Endelige bemærkninger til strategiplan,  

 COWI-konsortiet, September 2002.
25.	Arbejdspapir om Projektgrundlag for gennemførelse af  

 dekommissioneringsprojekt.
Lovgivningsmæssige rammer,  

 COWI-konsortiet, September 2002.
 26.	Beskrivelse af de retlige rammer m.v. for den umiddelbare  

 håndtering af affald under afviklingen af de nukleare anlæg  

 på Risø - redegørelse fra det tværministerielle  

 udvalg, Indenrigs- og Sundhedsministeriet, Miljøministeriet og  

 Ministeriet for Videnskab, Teknologi og Udvikling, Oktober 2002.
Bilag D Oversigt over hidtidige forelæggelser for  

 Folketinget 1.	Ministerbrev af 25. maj 2000 til Miljø- og  

 Planlægningsudvalget - oversendelse af samrådspapir vedr. spm.
BV  

 (Alm. del - bilag 1191).
 2.	Ministerbrev af 18. maj 2000 til Miljø- og  

 Planlægningsudvalget - oversendelse af svar på spm nr. 517-533  

 (Alm. del - bilag 1188).
3.	Ministerbrev af 28. juni 2000 til Miljø- og  

 Planlægningsudvalget - oversendelse af svar på spm. stillet af  

 Lis Greibe, MF, under samrådet vedr. spm.
BV (Alm. del - bilag  

 1191).
 4.	Ministerbrev af 29. september 2000 til Videnskabsudvalget og  

 Miljø- og Planlægningsudvalget - oversendelse af  

 orienteringsbrev om Risøs bestyrelses beslutning om ikke at genstarte  

 DR3-reaktoren samt invitation til møde om den videre proces.
 5.	Ministerbrev af 10. oktober 2000 til Videnskabsudvalget og  

 Miljø- og Planlægningsudvalget - oversendelse af  

 orienteringspapir udarbejdet på baggrund af møde om den videre  

 proces.
 6.	Ministerbrev af 21. november 2000 - oversendelse af svar på  

 spm. nr. 1 og 2 (§ 19 - bilag 6).
 7.	Akt 58 22/11 2000 om oprettelsen af DD.
 8.	Ministerbrev af 31. januar 2001 - oversendelse af svar på spm.  

 fra Helen Beim, MF, vedrørende uran.
 9.	Ministerbrev af 2. februar 2001 til Videnskabsudvalget og  

 Miljø- og Planlægningsudvalget - oversendelse af diverse  

 materiale.
 10.	Ministerbrev af 20. februar 2001 til Videnskabsudvalget og  

 Miljø- og Planlægningsudvalget - oversendelse af diverse  

 materiale.
 11.	Ministerbrev af 20. marts 2001 til Videnskabsudvalget -  

 oversendelse af diverse materiale.
12.	Ministerbrev af 23. marts 2001 til Videnskabsudvalget -  

 oversendelse af samrådspapir vedr. spm.
J (Alm. del - bilag 196).
 13.	Akt 160 28/03 2001 om videreførelse af smal DD-organisation  

 m.v., inkl. orientering om videre proces.
 14.	Ministerbrev af 21. maj 2001 til Miljø- og  

 Planlægningsudvalget - oversendelse af svar på spm. nr. 320-327  

 (Alm. del - bilag 967).
 15.	Ministerbrev af 30. maj 2001 til Videnskabsudvalget - oversendelse  

 af foreløbigt program for besøg på Risø.
 16.	Akt 274 04/09 2001 om fremrykning af udgifterne til returnering af  

 brugte brændselselementer fra DR3-reaktoren.
 17.	Ministerbrev af 4. september 2001 til Finansudvalget - oversendelse  

 af svar på spm. nr. 1 (§ 19 - bilag 16).
 18.	Ministerbrev af 14. september 2001 til Finansudvalget -  

 oversendelse af svar på spm. nr. 2 (§19 - bilag 18).
19.	Ministerbrev af 19. september 2001 til Folketingets Lov- og  

 Parlamentssekretariat - oversendelse af svar på spm.
S3945.
 20.	Ministerbrev af 8. februar 2001 til Videnskabsudvalget og  

 Miljø- og Planlægningsudvalget - oversendelse af diverse  

 materiale samt orientering om status.
 21.	Ministerbrev af 24. april 2002 til Videnskabsudvalget,  

 Miljø- og Planlægningsudvalget og Finansudvalget - oversendelse  

 af orientering om beslutning om udskydelse af forelæggelse for  

 Folketinget.
 22.	Ministerbrev af 27. juni 2002 til Videnskabsudvalget, Miljø-  

 og Planlægningsudvalget og Finansudvalget - oversendelse af diverse  

 materiale samt orientering om den videre proces.
