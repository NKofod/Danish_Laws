Bekendtgørelse om tilskud og regnskab m.v. ved Danmarks  

 Pædagogiske Universitet I medfør af § 12, § 17, stk. 3, og  

 § 23 i lov nr. 483 af 31. maj 2000 om Danmarks Pædagogiske Universitet  

 fastsættes:
Kapitel 1 Tilskud og lån § 1.  

  

 Grundtilskud efter lov om Danmarks Pædagogiske Universitet udbetales  

 kvartalsvis forud.
 Stk. 2.  

  

 Tilskud  

 efter lov om Danmarks Pædagogiske Universitet til universitetets godkendte  

 undervisningsvirksomhed -  

  

 undervisningstaxameter  

  

 - beregnes foreløbigt på grundlag af reglerne i § 2, stk. 1 og 2,  

 og  

 udbetales månedsvis forud.
 Stk. 3.  

  

 Tilskud  

 efter lov om Danmarks Pædagogiske Universitet til administration, ledelse og  

 bygningsdrift m.v. -  

  

 fællesudgiftstaxameter  

  

 - beregnes foreløbigt på grundlag af reglerne i § 2, stk. 3, og  

 udbetales kvartalsvis forud.
Stk. 4.  

  

 Tilskud  

 efter lov om Danmarks Pædagogiske Universitet til erhvervelse og  

 opretholdelse  

 af lokaler, bygninger og arealer -  

  

 bygningstaxameter  

  

 - beregnes for så vidt angår uddannelsesaktiviteter foreløbigt på grundlag af  

 reglerne i § 2, stk. 3, og udbetales kvartalsvis forud.
Tilskud til  

 erhvervelse og opretholdelse af lokaler, bygninger og arealer for så vidt  

 angår  

 forsknings- og biblioteksaktivitet fastlægges på de årlige finanslove og  

 udbetales kvartalsvis forud.
 Stk. 5.  

  

 Tilskud  

 efter lov om Danmarks Pædagogiske Universitet til forskningsvirksomhed,  

 herunder formidlingsvirksomhed, fastsættes på de årlige finanslove, og  

 udbetales månedsvis forud.
 Stk. 6.  

  

 Tilskud  

 efter lov om Danmarks Pædagogiske Universitet til Danmarks Pædagogiske  

 Bibliotek fastsættes på de årlige finanslove, og udbetales månedsvis forud.
 Stk. 7.  

  

 Tilskud til  

 dele af universitetet, der varetager særlige opgaver, jf. § 23 i lov om  

 Danmarks Pædagogiske Universitet, udbetales månedsvis forud.
 Stk. 8.  

  

 Foreløbigt  

 beregnede tilskud, jf. stk. 2-4, beregnes endeligt på grundlag af  

 universitetets revisorattesterede indberetning om det faktiske antal  

 årsstuderende og reguleres efter § 3.
 Stk. 9.  

  

 Tilskud  

 efter lov om åben uddannelse udbetales på grundlag af universitetets  

 revisorattesterede indberetning om det faktiske antal betalende  

 årsstuderende,  

 der afgives i overensstemmelse med kravene i regnskabsinstruksen, jf.  

 § 7.
 Stk. 10.  

  

 Tilskud  

 til andre opgaver, som er henlagt til universitetet, jf. lov om Danmarks  

 Pædagogiske Universitet § 11, stk. 2, sidste led, udbetales i  

 henhold  

 til vilkår fastsat af ministeren.
 Stk. 11.  

  

 Eventuelle  

 tilskud efter andre love beregnes og udbetales efter de derom gældende  

 regler.  

 Regnskabsinstruksen, jf. § 7, kan indeholde nærmere procedurer herfor.
 § 2.  

  

 Taxametertilskud, jf. § 1, stk. 2, beregnes foreløbigt en gang  

 årligt  

 forud for et finansår på grundlag af Undervisningsministeriets prognose for  

 antallet af årsstuderende i det pågældende finansår, jf. dog stk. 2.  

 Undervisningsministeriet baserer prognosen på universitetets  

 revisorattesterede  

 indberetninger af årsstuderende i året forud for det år, prognosen vedrører,  

 samt på tal for tilgang og gennemførelse og planlagte kapacitetsændringer.  

 Regnskabsinstruksen, jf. § 7, kan angive retningslinier for prognoser.
Stk. 2.  

  

 Hvis  

 grundlaget for prognosen ændres væsentligt, og det foreløbigt beregnede  

 tilskud  

 derfor efter ministeriets vurdering vil afvige væsentligt fra det endelige  

 tilskud, jf. § 1, stk. 8, kan ministeriet regulere sin prognose på  

 grundlag af et konkret skøn over det forventede antal årsstuderende og ændre  

 den foreløbige beregning.
Eventuelle udbetalte tilskudsrater reguleres på  

 grundlag af den nye beregning, idet reglerne i § 3 finder tilsvarende  

 anvendelse.
Regnskabsinstruksen, jf. § 7, kan angive betingelser for  

 ændring af foreløbigt beregnede tilskud.
 Stk. 3.  

  

 Taxametertilskud, jf. § 1, stk. 3 og 4, beregnes en gang årligt  

 forud  

 for et finansår på grundlag af det foregående finansårs ressourceudløsende  

 aktivitetsgrundlag.
 § 3.  

  

 Hvis det endelige tilskud, jf. § 1, stk. 8, overstiger det  

 foreløbigt  

 beregnede tilskud, udbetales differencen til universitetet ved den følgende  

 tilskudstermin.
Stk. 2.  

  

 Hvis det  

 endelige tilskud, jf. § 1, stk. 8, er mindre end det foreløbigt  

 beregnede tilskud, reguleres differencen ved modregning i de resterende  

 tilskudsrater efter lov om Danmarks Pædagogiske Universitet i det finansår,  

 tilskuddet vedrører.
Modregningen fordeles ligeligt på tilskudsraterne i  

 forhold til raternes størrelse.
Overstiger differencen de resterende rater,  

 modregnes i tilskud efter lov om åben uddannelse i finansåret og eventuelt i  

 andre tilskud.
Om nødvendigt modregnes desuden i den første  

 tilskudsudbetaling  

 for det følgende finansår.
Overstiger differencen det således modregnede,  

 skal  

 universitetet tilbagebetale det overskydende beløb inden finansårets  

 slutning.
 Stk. 3.  

  

 Der ydes  

 eller opkræves ikke renter i forbindelse med regulering af tilskud efter  

 stk. 1 og 2.
 § 4.  

  

 Andre tilskud og lån udbetales på vilkår fastsat af Undervisningsministeriet  

 i forbindelse  

 med tilskuds- eller lånetilsagnet.
§ 5.  

  

 Retten til tilskud og lån efter lov om Danmarks Pædagogiske Universitet er  

 betinget af, 1)  

 	  

    

 at universitetet  

 opgør og indberetter antallet af årsstuderende efter de regler, der  

 fastsættes  

 af Undervisningsministeriet i regnskabsinstruksen, jf. § 7, 2)  

 	  

    

 at universitetet  

 følger reglerne om regnskabets førelse og aflæggelse, herunder reglerne i  

 regnskabsinstruksen, jf. § 7, og anvender dertil knyttede administrative  

 systemer, instrukser og vejledninger, 3)  

 	  

    

 at universitetet  

 følger reglerne om revisorattestation af opgørelser af antal af  

 årsstuderende,  

 der fastsættes af Undervisningsministeriet i regnskabsinstruksen, jf.  

 § 7, 4)  

 	  

    

 at universitetet  

 udarbejder og følger en intern instruks vedrørende regnskabsvæsenets  

 tilrettelæggelse i institutionen og de hertil knyttede ansvars- og  

 kompetenceregler (institutionsinstruks), som skal være godkendt af  

 Undervisningsministeriet efter lov om statens regnskabsvæsen m.v. og regler  

 udstedt i henhold hertil, 5)  

 	  

    

 at universitetet følger  

 gældende regler i øvrigt, herunder lov om Danmarks Pædagogiske Universitet og  

 regler udstedt i henhold hertil, øvrige regler om uddannelserne, samt lov om  

 åben uddannelse og bekendtgørelser udstedt i henhold hertil, 6)  

 	  

    

 for så vidt angår  

 tilskud i henhold til lov om Danmarks Pædagogiske Universitet § 11,  

 stk. 2, sidste led, til andre opgaver, der varetages af universitetet,  

 at  

 institutionen varetager opgaverne i overensstemmelse med de vilkår, der er  

 fastsat for tilskuddet, og 7)  

 	  

    

 for så vidt angår  

 andre særligt ydede tilskud og lån, at universitetet overholder særligt  

 fastsatte vilkår for tilskuddet eller lånet, jf. § 4.
 Stk. 2.  

  

 Hvis  

 universitetet ikke overholder betingelserne for tilskud eller lån, kan  

 Undervisningsministeriet tilbageholde tilskud helt eller delvis eller kræve  

 tilskud eller lån tilbagebetalt, jf. lov om Danmarks Pædagogiske Universitet  

 § 13 og § 12, 1. pkt.
Kapitel 2 Dispositionsfrihed § 6.  

  

 Universitetet er omfattet af de bestemmelser i den til enhver tid gældende  

 budgetvejledning udstedt af Finansministeriet, som vedrører selvejende  

 institutioner.
Universitetet skal anvende tilskud i overensstemmelse med  

 Budgetvejledningens regler om anvendelse af driftsbevillinger, men har dog  

 den  

 dispositionsfrihed, som følger af lov om Danmarks Pædagogiske Universitet,  

 herunder § 11, stk. 7, og regler fastsat i henhold til lov om  

 Danmarks Pædagogiske Universitet.
Ved indtægtsdækket virksomhed skal  

 universitetet følge budgetvejledningen med de undtagelser, der fremgår af  

 regnskabsinstruksen, jf. § 7.
Kapitel 3 Budget, regnskab og administrative systemer § 7.  

  

 Undervisningsministeriets fastsætter en regnskabsinstruks for universitetet.
§ 8.  

  

 Forud for hvert regnskabsår godkender bestyrelsen et budget efter indstilling  

 fra rektor.
Budgettet skal udarbejdes og opstilles efter de samme regler og  

 principper som årsregnskabet, jf. dog stk. 2, og indeholde budget for  

 det  

 kommende regnskabsår og budgetoverslag for de følgende tre regnskabsår.  

 Budgettet skal tillige indeholde et likviditetsbudget for det kommende  

 regnskabsår  

 opstillet på hovedposter og fordelt på årets måneder.
 Stk. 2.  

  

 Bestyrelsen  

 kan undtagelsesvis inden for de gældende regler i regnskabsinstruksen, jf.  

 § 7, ændre universitetets principper for budget og regnskab. Ændringen  

 og  

 tidspunkt for overgangen samt de væsentligste konsekvenser skal i så fald  

 fremgå af budgetter og regnskaber for den periode, hvor overgangen har  

 betydning for sammenligning af budgetter og regnskaber.
 Stk. 3.  

  

 Bestyrelsen  

 antager en statsautoriseret eller registreret revisor til regnskabsmæssig  

 assistance.  

  

 Regnskabsinstruksen, jf.  

 § 7, kan indeholde nærmere regler for den regnskabsmæssige assistance.
Kapitel 4 Ikrafttrædelses- og overgangsbestemmelser § 9.  

  

 Bekendtgørelsen træder i kraft den 13. januar 2001.
Stk. 2.  

  

 Ved den  

 endelige beregning af taxametertilskud til universitetet for kandidat- og  

 forskeruddannelse gennemført i finansåret 2000 efterreguleres for hele  

 finansåret på grundlag af den faktiske aktivitet.
For perioden 1. januar til  

 30. juni 2000 opgøres tilskuddet i henhold til de hidtidige regler for  

 opgørelse af ressourceudløsende studenterårsværk m.v. ved Danmarks  

 Lærerhøjskole og for perioden 1. juli til 31. december 2000 efter reglerne i  

 denne bekendtgørelse.
 Stk. 3.  

  

 Den  

 endelige beregning af taxametertilskud til fællestaxameter og  

 bygningstaxameter  

 for finansåret 2001 fastlægges og efterreguleres på grundlag af opgørelse af  

 ressourceudløsende STÅ m.v. ved DLH for perioden 1. oktober 1999 til 30. juni  

 2000 og DPU for perioden 1. juli 2000 til 30. september 2000.
 Stk. 4.  

  

 Undervisningsministeriet  

 dækker alle kapitaludgifter indtil bygningstaxameteret og øvrige tilskud i  

 tilknytning hertil er fastlagt på finansloven.
 Stk. 5.  

  

 Med henblik  


  

 på at sikre likviditeten for  

 universitetet kan Undervisningsministeriet udbetale dele af tilskuddet for  

 det  

 første finansår forud og i større og færre rater end angivet i § 1.  

 Regnskabsinstruksen, jf. § 7, kan indeholde nærmere procedure herfor.
