Opbygning og varighed Læretid: 0 1/2 1 1 1/2 2 2 1/2 år Uddannelsens mål Lærlingen skal i læretiden opnå erhvervskompetence som drejer i  

 overensstemmelse med nedenstående uddannelsesregler og den for uddannelsen  

 fastsatte kursusplan.
Uddannelsens tilrettelægning De krævede praktiske og teoretiske færdigheder udføres på teknisk skole.  

 Uddannelsen på virksomheden tilrettelægges således, at lærlingen beskæftiges  

 ved og opnår praktiske færdigheder i de arbejdsdiscipliner, der er gennemgået  

 under det/de forudgående skoleophold.
 Vejledning til brug ved uddannelsens tilrettelægning fås hos  

 Metalindustriens lærlingeudvalg.
Teknisk skole Den faglige del af undervisningen på teknisk skole omfatter praktik og  

 teori med hovedvægt på uddannelse i brug af håndværktøj, spåntagende maskiner  

 og andet værktøjsudstyr.
 Pensum er opdelt således:
 Trin 1 (forskole) - varighed 12 uger.
 Skruestikarbejde, drejning, fræsning, måling, slibning af håndværk og  

 drejestål, hærdning samt øvelser i demontage og montage.
 Trin 2 - varighed 9 uger.
 Drejning, fræsning, slibning af værktøj på universalslibemaskine, montage,  

 demontage, pneumatisk- og elstyring, gas- og lysbuesvejsning.
 Trin 3 (repetitionskursus) - varighed 2 uger.
 Repetition afsluttet med en faglig prøve i henhold til lærlingelovens §  

 15.
 Undervisningen på teknisk skole omfatter endvidere arbejderbeskyttelse og  

 sikkerhed på arbejdspladsen samt undervisning i almene fag.
Uddannelsesregler Fastsat af Lærlingerådet i henhold til § 24, stk. 5, i lov nr. 261 af 2.  

 oktober 1956 om lærlingeforhold.
 Uddannelsen skal omfatte produktionsarbejde såvel serie som enkeltdele ved  

 drejebænk af forskellige konstruktioner samt vedligeholdelse af disse.
 Følgende arbejdsområder skal indgå i uddannelsen:
- drejning udført i normalt forekommende materialer inden for jern- og  

 metalindustrien og udført efter almindeligt anvendte toleranceområder, - slibning af skærende værktøjer.
Ønskeligt supplement til virksomhedsuddannelsen - fræsning, - montagearbejde.
 I øvrigt beskæftigelse ved andet på virksomheden forekommende fagligt og  

 oplæringen værdifuldt arbejde.
 Reglerne gælder fra og med 1. juli 1975.
 Lærlingerådet, den 1. juli 1975.
 P. hermann.
 /Carl Jørgensen.
