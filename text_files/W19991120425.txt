Lægen blev af kommunen bedt om at udfærdige en statusattest,  

 hvor mandens aktuelle tilstand blev beskrevet, idet han nu havde været  

 sygemeldt i 3 måneder.
I attesten vurderede lægen, at manden  

 formentlig ikke var egnet til meget tungt arbejde, og at der ikke var grund  

 til fortsat sygemelding.
 Der blev klaget over, at lægen raskmeldte manden uden  

 forudgående undersøgelse.
Klage over udfærdigelse af  

 lægeerklæringer Patientklagenævnet fandt, at der ikke var grundlag  

 for at kritisere, at lægen fandt, at der ikke var baggrund for en  

 fortsat sygemelding, herunder at han ikke inden afgivelsen af attesten  

 undersøgte manden.
Nævnet lagde vægt på, at  

 lægen sygemeldte patienten for 2 uger, og at patienten herefter ikke  

 henvendte sig til lægen.
Det var således ikke på  

 lægens foranstaltning, at manden var sygemeldt i 3 måneder.
Nævnet oplyste i den forbindelse, at der ikke  

 eksisterer formaliserede raskmeldinger fra lægelig side, men at en  

 sygemelding udfærdiges for et givet tidsrum.
Det er således i  

 overensstemmelse med sædvanlig praksis, at en læge antager, at  

 den pågældende patient er rask, hvis lægen ikke  

 hører fra patienten efter sygemeldingens udløb.
