I medfør af § 130, stk. 1 og § 260, stk. 3 i lov om forsikringsvirksomhed, jf. lovbekendtgørelse nr. 726 af 31. oktober 1990, § 12, stk. 3 og § 19, stk. 2 i lov nr. 304 af 16. maj 1990 om udveksling af forsikringstjenesteydelser inden for direkte skadesforsikringsvirksomhed samt § 48 og § 71, stk. 4 i lov nr. 326 af 24. maj 1989 om tilsyn med firmapensionskasser, fastsættes:
 § 1.  Bekendtgørelsen finder anvendelse på:
 § 2.  Ved kongruens forstås dækning af forpligtelser,  

 der kan kræves opfyldt i en bestemt valuta, ved aktiver, der lyder på, eller  

 som kan realiseres i denne samme valuta uden valutakursrisiko for  

 forsikringsselskabet.
 § 3.  Ved bestemmelsen af, i hvilken valuta et  

 skadesforsikringsselskab skal indfri sine forpligtelser, gælder følgende  

 regler:
 § 4.  Et forsikringsselskab eller en pensionskasse  

 skal have kongruente aktiver svarende til mindst 80 pct. af forpligtelserne i  

 den enkelte valuta.
 Stk. 2.  Kongruente aktiver efter stk. 1 kan undlades,  

 såfremt forpligtelserne i den pågældende valuta udgør mindre end 7 pct. af de  

 samlede forpligtelser i andre valutaer.
 Stk. 3.  Kravet om kongruente aktiver for så vidt angår  

 en EF-valuta kan anses for opfyldt ved anvendelse af aktiver udtrykt i ECU.  

 Andelen heraf må dog ikke udgør mere end 50 pct. af aktiverne til dækning af  

 forpligtelserne i den pågældende valuta.
 Stk. 4.  Hvis en valuta, som ikke er en EF-valuta, er  

 undergivet regulering eller overførselsrestriktioner, eller som af lignende  

 grunde ikke egner sig til investeringer til afdækning af forsikringsmæssige  

 forpligtelser i denne valuta, kan der foretages en investering i den anden  

 valuta, som udsætter selskabet for den mindst mulige valutakursrisiko.
 § 5.  Aktiver svarende til forpligtelser efter direkte  

 forsikringsvirksomhed og pensionskassevirksomhed omfattet af § 1, nr. 1 skal  

 være til stede (lokaliseret) her i landet.
 Stk. 2.  For så vidt angår forsikringsvirksomheder med  

 vedtægtsmæssigt hjemsted inden for EF anses i denne forbindelse  

 genforsikringsselskabernes andel vedrørende denne forretning som lokaliseret  

 her i landet.
 § 6.  Forsætlig eller groft uagtsom overtrædelse af §  

 4 eller § 5 straffes med bøde.
 Stk. 2.  Er en overtrædelse begået af et aktieselskab,  

 et gensidigt selskab, en pensionskasse eller lignende, kan der efter § 261 i  

 lov om forsikringsvirksomhed, § 19, stk. 3, i lov om udveksling af  

 forsikringstjenesteydelse eller § 71, stk. 5, i lov om tilsyn med  

 firmapensionskasser pålægges virksomheden som sådan bødeansvar.
 § 7.  Bekendtgørelsen træder i kraft den 1. januar  

 1991.
 Stk. 2.  Uanset bestemmelsen i § 4, stk. 2 må beløbet,  

 for så vidt angår kongruens i drachmer, irske pund eller portugisiske escudos  

 ikke overstige:
Stk. 3.  Uanset bestemmelsen i § 4, stk. 2, må beløbet  

 for så vidt angår kongruens i belgiske franc, luxembourgske franc og pesetas  

 ikke overstige 2 mio.
ECU i perioden frem til 31. december 1996.
