En kunde K blev under et ferieophold frastjålet eurocheckblanketter og  

 dertil hørende kort.
Blanketterne var ved tyveriet opbevaret i K's aflåste  

 bil, mens K havde medtaget kortet til stranden.
P fandtes at være forpligtet  

 til at godtgøre K det beløb, som de stjålne checks blev indløst med.  

 (dissens).
 Kendelse af 13. marts 1990 i sag 34/1990 (Eurochecks, hæftelse for  

 misbrug).
En kunde K fik under ferieophold i Portugal frastjålet eurocheckblanketter  

 og det dertil hørende eurocheckkort.
Blanketterne var placeret i K's aflåste  

 bil, mens K havde medtaget kortet til stranden, hvor han opholdt sig.
Efter  

 en svømmetur konstaterede K, at tøjet var gennemrodet, og eurocheckkortet var  

 borte.
Endvidere konstaterede K, at bilen var opbrudt, og  

 eurocheckblanketterne var borte.
 K kontaktede straks sit pengeinstitut P og foranledigede sin konto  

 spærret.
 Checkblanketterne blev indløst forskellige steder i Portugal for i alt ca.  

 22.000 kr.
 K indbragte sagen for Ankenævnet med påstand om, at P godtgjorde ham det  

 beløb, som checkene blev indløst med.
 3 ud af Ankenævnets 5 medlemmer tog K's påstand til følge med disse  

 bemærkninger:
»Eurocheckssystemet markedsføres af pengeinstitutterne som et  

 velegnet betalingsmiddel i forbindelse med privates ferieophold i udlandet.  

 Henset hertil og idet K's forklaring om, at blanketterne var opbevaret i en  

 aflåst bil samt, at kortet var efterladt i noget tøj, henliggende på  

 stranden, mens K foretog en svømmetur, må lægges til grund, finder disse  

 medlemmer, at den skete opbevaring hver for sig således må anses som  

 betryggende.« 2 af Ankenævnets medlemmer udtalte:
»Eurocheckblanketter og eurocheckkortet skal i henhold til vilkårene  

 opbevares betryggende hver for sig.
Kort og blanketter skal således ikke blot  

 opbevares adskilt, men opbevaringen skal for begge dele være betryggende.
