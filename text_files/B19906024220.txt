Konstruktion .111 Ethvert skib skal være således konstrueret, at det har den til dets  

 formål fornødne styrke.
 .112 For uklasset skib gælder med hensyn til konstruktion, styrke og  

 materialedimensioner, hvor intet andet er fastsat, i almindelighed regler  

 svarende til dem, som anvendes af et af de til enhver tid anerkendte  

 klassifikationsselskaber som betingelse for, at skibet under hensyn til dets  

 type og brug kan optages i klasseregistret.
.113 For skibe, der er bygget og besigtiget i overensstemmelse med et af  

 de anerkendte klassifikationsselskabers gældende regler til optagelse i  

 klasse, anerkendes klassens regler med hensyn til konstruktion, styrke,  

 materialedimensioner og kontrol som fyldestgørende på de områder, disse  

 regler dækker.(* 1) .114 Et klasset skib skal opfylde de foreliggende forskrifter på de  

 områder, hvor det enkelte klassifikationsselskab ikke har tilsvarende  

 bestemmelser.
 .115 Dybgang for dimensioner skal fastsættes som angivet i 1.225. Hvor det  

 for et klasset skib på enkelte områder er mere hensigtsmæssigt at opfylde de  

 foreliggende forskrifter i stedet for de tilsvarende i klassebestemmelserne,  

 kan dette tillades, såfremt klassifikationsselskabet i hvert enkelt tilfælde  

 har tilkendegivet, at man er indforstået hermed.
.116 For uklassede, nye skibe skal byggeværft/konsulent oplyse overfor  

 Søfartsstyrelsen, hvilke klasseregler der er anvendt som basis ved udformning  

 af konstruktionstegningerne.
Tegninger ifølge tegningsliste skal indsendes  

 til Søfartsstyrelsen for godkendelse.
 .117 Det skal over for Søfartsstyrelsen dokumenteres, at det til skibets  

 bygning anvendte materiale er egnet til formålet og er klassificeret af et  

 anerkendt klassifikationsselskab.
 Stål:
 Materiale, der skal anvendes i skrog, overbygninger, master, bomme samt  

 vigtige udrustningskomponenter, skal være skibsbygningsstål med  

 klassecertifikat og mindst kvalitet »grade A«.
 Brudspænding 400 - 490 N/mm2, flydespænding min. 235 N/mm2. Til  

 fabrikation af sekundære elementer om bord vil stål leveret med  

 værkcertifikat kunne godkendes efter særlig aftale.
 Hvor rorstammen skal svejses til rorkoblingen, skal der anvendes smedestål  

 af en svejsbar kvalitet med et kulstofindhold på under 0,25% og af beroliget  

 stål svarende til en kvalitet »grade D« eller »grade E«  

 ved anvendelse af valset materiale.
 For diametre op til 250 mm kan valset rundstål erstatte smedestål, såfremt  

 overfladen afdrejes for at fjerne overfladefejl og glødeskaller.
 Materialer med en brudspænding under 400 N/mm2 eller højere end 900 N/mm2  

 vil normalt ikke blive godkendt til rorstammer, aksler, pintles, fedre eller  

 bolte.
 Rustfrit stål:
Rustfrit stål, der skal anvendes i skrog, overbygning, ror, rorstammer,  

 bøsninger eller andre udrustningskomponenter, skal være af en legering mindst  

 svarende til AISI 304 eller AISI 316 (SIS 2333 og 2343), idet der skal tages  

 hensyn til faren for korrosionsangreb.
Med hensyn til vurdering af  

 legeringens egenskaber henvises til DVS 11011.
 Aluminium:
 Aluminium, der skal anvendes i skrog, overbygninger, luger, døre eller  

 andre væsentlige udrustningskomponenter, skal være søvandsbestandigt  

 aluminium med klassecertifikat.
 Kombinationsmaterialer af stål og aluminium vil blive vurderet i hvert  

 enkelt tilfælde.
 GRP:
Den anvendte gelcoat, polyester og glasarmering skal være certificeret af  

 et anerkendt klassifikationsselskab.
Produktions~ og lagerlokale samt  

 arbejdsforhold og procedure skal opfylde bestemmelserne i Statens  

 Skibstilsyns »Vejledning for Bygning af Både af glasfiberarmeret  

 Polyester«.
 Ferrocement:
 De anvendte råmaterialer skal opfylde bestemmelserne herfor i  

 klassifikationsselskabernes regler.
Data for det aktuelle laminat, fundet gennem en materialeprøvning udført  

 af et anerkendt prøvelaboratorium, skal indsendes sammen med  

 tegningsmaterialet.
Materialeprøvningen skal dokumentere, at de anvendte  

 materialer og det færdige laminat har den foreskrevne styrke i de givne  

 dimensioner.
 Følgende værdier skal oplyses:
Brudstyrke ved bøjning Brudstyrke ved træk Trækstyrke Revnespænding ved bøjning Revnespænding ved træk.
 .118 Svejsning at stål og aluminium skal udføres i overensstemmelse med  

 reglerne herfor hos et af de anerkendte klassifikationsselskaber.
 Svejsearbejdet på skibets skrog samt andre væsentlige styrkeelementer skal  

 udføres af svejsere med gyldigt certifikat, og værftet skal for egen regning  

 under skibets bygning lade foretage røntgenfotografering og/eller  

 ultralydmåling af svejsesømmene i den udstrækning, Søfartsstyrelsen finder  

 det påkrævet.
 .119 Såfremt et skib udgår af klassen og overgår som uklasset, er dets  

 hidtidige fartstilladelse efter sit indhold ugyldigt.
Da de regler, hvorunder skibet i sin tid er bygget, og den synspraksis,  

 der er udøvet af det pågældende klasseselskab i henhold til gældende regler,  

 anses for at være ligeværdige med de krav.
Søfartsstyrelsen ville have  

 stillet, såfremt skibet ikke havde været klasset, skal de krav, der stilles i  

 forbindelse med udgang af klasse, i princippet inden for klasseområdet være  

 de samme som de krav, der ville være blevet stillet af klassen.
For at skabe  

 klarhed over disse krav skal alle klassecertifikater og samtlige  

 klasserapporter for den seneste klasseperiode forelægges Søfartsstyrelsen.  

 Ligeledes skal der forelægges dokumentation fra vedkommende klasseselskab, om  

 der henstår uopfyldte krav, eller der findes tilbagestående krav ved skibets  

 udgang af klasse.
Forinden ny fartstilladelse kan udstedes, skal der afholdes 1. hovedsyn af  

 normalt omfang for et uklasset skib af den pågældende alder.
Forinden dette  

 syn afholdes, skal et sæt af de oprindeligt godkendte klassetegninger  

 udleveres til Søfartsstyrelsen.
 2.120 Stål- og aluminiumsskibe.
 .121 Hvor lastrum isoleres, og hvor det derefter ikke er muligt at føre  

 tilsyn med klædningen og spantestrukturen, skal klædningstykkelsen udfor  

 disse lastrum forøges med 1,0 mm udover det normale regelkrav.
 2.130 Træskibe.
 .131 Skibe, der er bygget af træ, skal med hensyn til konstruktion,  

 styrkedimensioner og materiale ligeledes opfylde bestemmelserne i pkt. 2.112  

 eller skal bygges i henhold til Handelsministeriets bekendtgørelse af 8.  

 oktober 1947, idet rordimensioner m.v. dog skal opfylde pkt. 2.500.
 .132 Såfremt træskibe med en længde L under 20 m bygges i henhold til  

 ovennævnte bekendtgørelse, kan den i pkt. 2.116 nævnte dokumentation  

 erstattes af det efterfølgende byggeskema, som i udfyldt stand fremsendes til  

 det stedlige distriktskontor.
 2.140 Isforstærkning.
 .141 Fiskeskibe bygget af stål, der får tildelt et fartsområde ved  

 Grønland, skal have skrogkonstruktionen forstærket svarende til »mindste  

 isklasse« hos et af de anerkendte klassifikationsselskaber.
 .142 Fiskeskibe bygget af aluminium vil på grund af aluminiummaterialets  

 specielle egenskaber ikke kunne få tildelt et fartsområde ved Grønland.
.143 Fiskeskibe bygget af træ, der har fartsområde ved Grønland, skal have  

 påsat stævnskinne, stævnsko og isforhudning m.v.
Skibe, der har fart inden  

 for linien Skagen-Vinga og som anvendes til sejlads i isfyldte farvande, skal  

 ligeledes have påsat stævnskinne, stævnsko og isforhudning.
Stævnskinne Til beskyttelse af forstævn påsættes i dennes fulde bredde en stålskinne  

 fra top af stævn til ca. 1 meter agten for samling mellem køl og stævn.  

 Skinnen fastgøres til stævnen med stuvbolte eller skibsspiger.
Stævnsko Til forstærkning af forstævnen påsættes en stævnsko ved påboltning af  

 sideplader på stævn og svejsning af disse til ovennævnte stævnskinne.
Dimensionering af stævnskinne og sideplader retter sig efter skibets  

 størrelse og anvendelse m.v.
For at beskytte kalfatringen i spundingsnåden  

 påsættes skinne af halvrundjern eller ishuden føres henover spundingen.
Ishud Ishudsplader påsættes fra for til agter rundt hele skibet fra 500 mm over  

 til 500 mm under lastet vandlinie samt i en kile fra agterkant stævnsko ved  

 køl til ishudsbælte ved forreste lastrumsskod.
 Ishud kan udføres af:
Sort eller galvaniseret stålplade, aluminiumsplade kobber eller sømplade, rustfrit stål, som vil være acceptabelt, når det er påsat i passende omfang og  

 tykkelse og forsvarligt hæftet til yderklædningen med spigre med en længde på  

 ca. 3/4 x klædningstykkelsen, og af et materiale, der ikke forårsager  

 galvanisk tæring i den valgte plade eller i spigrene.
Ishud af aluminium og  

 kobber må intet sted berøre stål eller metal.
Isbånd Fartøjer med et fartsområde, hvor der er risiko for særlig kraftig isgang,  

 skal have klædningen yderligere beskyttet med isbånd.
Disse påsættes nærmest  

 vinkelret på stævn og indbyrdes forbundet med hæftesvejsning i området over  

 og under lastet vandlinie.
 2.150 Ballast.
 .151 Anvendes lokkepropper, udstanset eller afskåret stålaffald som  

 ballast, skal dette, inden det indstøbes, udvaskes for skæreolie.
2.200 Bovhøjde .2.210 Udstrækning og højde.
.211 Ethvert fiskeskib skal være konstrueret med en fornøden bovhøjde med  

 en passende udstrækning af springet resp. bak/poop såvel for som agter.
I den  

 forbindelse er det en forudsætning, at springlinien har et normalt forløb, og  

 at en evt. bak/poop har en normal udformning.
Bovhøjden må dog aldrig blive  

 mindre end de evt. begrænsninger, der bliver fastsat i relation til skibets  

 styrke og stabilitet.
 .212 Bovhøjden defineres som den lodrette afstand imellem den dybeste  

 vandlinie og overkanten af det øverste dæk ved henholdsvis den forreste og  

 agterste perpendikulær, jfr. de efterfølgende skitser.
 .213 Bovhøjden skal mindst have en højde målt lodret på perpendikulæren  

 som angivet i de efterfølgende formler og tilhørende skitser.
 hvor HDA er højden til fribordsdækket ved A.P.
 Såfremt bovhøjden opnås ved hjælp af spring, skal springet strække sig  

 over mindst 15% af skibets længde målt fra den forreste perpendikulær.
 Dybeste vandlinie er en linie parallel med basislinien (se. 1.232) i  

 højden T (se 1.225) målt midtskibs.
2.300 Skodder 2.310 Generelt.
.311 Der skal forefindes et forpeakskod, et agterpeakskod samt skodder,  

 der adskiller lastrum og motorrum fra de øvrige rum i skibet.
Skodderne skal  

 have den fornødne styrke og skal føres vandtæt op til et vandtæt dæk.
.312 Hvor der findes en overbygning med en længde på mere end 0,2 x L  

 forude, skal forpeakskoddet forlænges vejrtæt til det dæk, der ligger  

 umiddelbart over fribordsdækket.
Denne forlængelse behøver ikke være anbragt  

 direkte over det underliggende skod, forudsat at det er anbragt inden for de  

 i pkt. 2.321 foreskrevne grænser, og den del af dækket, der danner  

 forskydningen, er gjort effektivt vandtæt.
.313 Med undtagelse af forpeakskoddet skal åbninger i de øvrige  

 foreskrevne skodder nemt og hurtigt kunne lukkes ved haner, ventiler eller  

 vandtætte døre.
På rørledninger gennem de her omhandlede skodder kræves intet  

 afspærringsmiddel.
Angående døre, jfr. pkt. 2.340. Gennemføringen af rør og  

 elektriske kabler m.v. skal dog være af en sådan beskaffenhed, at skoddets  

 vandtætte integritet opretholdes.
 .314 Styremaskine, tankarrangement og lignende, der er placeret i last  

 eller storesrum, skal være afskærmet eller indskoddet, så funktionerne altid  

 kan opretholdes.
.315 Skibe, der er bygget af træ, skal ligeledes være forsynet med skodder  

 i nævnte omfang, dog vil krav til forpeakskod først blive stillet op træskibe  

 med en længde L på 24 m og derover.
Skodder i træskibe skal, så vidt det er  

 praktisk gennemførligt, være vandtætte.
 2.320 Forpeakskod (kollisionsskod).
 .321 Forpeakskoddet skal anbringes i en afstand fra den forreste  

 perpendikulær:
.1 ikke under 0,05 x L og ikke over 0,08 x L for skibe af 45 meters længde  

 og derover; .2 ikke under 0,05 x L og ikke over 0,05 x L plus 1,35 m for skibe med en  

 længde L mindre end 45 m, medmindre andet tillades af Søfartsstyrelsen; .3 i intet tilfælde under 2,0 m, dette gælder dog ikke i overbygninger; .4 Søfartsstyrelsen kan tillade en placering agten for 0,08 x L, såfremt  

 en skade i stævnen ikke vil resultere i stort trim forover.
 .322 Hvor en del af skibet under vandlinien strækker sig foran for den  

 forreste perpendikulær, f.eks. en bulbstævn, skal de i pkt. 2,321 fastsatte  

 afstande måles fra et punkt enten:
.1 fra midten af denne forlængelse eller .2 i en afstand af 1,5% af skibets længde foran for den forreste  

 perpendikulær.
 .323 Skoddet kan have forskydninger eller recesser, forudsat at de i pkt.  

 2.321 og 2.322 foreskrevne grænser overholdes.
 .324 I forpeakskoddet må der ikke findes døre, mandehuller,  

 ventilationskanaler eller andre åbninger med undtagelse af rør til brug for  

 lænsning af forpeaktanken.
.325 De i pkt. 2.324 nævnte lænserør skal være forsynet med passende  

 ventiler, der kan betjenes fra et let tilgængeligt sted over fribordsdækket,  

 og ventilhuset skal være anbragt på skoddet inden i forpeaken.  

 Betjeningsstedet skal være umiddelbart over eller agten for skoddet.  

 Ventilerne kan anbringes på agtersiden af forpeakskoddet, forudsat at de er  

 let tilgængelige under alle driftsforhold, og at det rum, hvori de er  

 anbragt, ikke er et lastrum.
Alle ventiler skal være af stål, bronze eller  

 andet godkendt sejt materiale.
Ventiler af almindeligt støbejern eller  

 lignende materiale kan ikke godkendes.
 .326 Der må ikke anbringes nogen form for hjælpemaskiner eller andre  

 tekniske installationer, der er nødvendige for skibets drift, foran for  

 forpeakskoddet eller dets forlængelse over fribordsdækket.
.327 Antallet af åbninger i forpeakskoddets forlængelse over  

 fribordsdækket skal begrænses så meget, som er foreneligt med skibets  

 konstruktion og normale drift.
Alle sådanne åbninger skal kunne lukkes  

 vejrtæt.
 2.330 Agterpeakskod.
 .331 Skibe med en længde L på 18 m og derover skal desuden have et  

 agterpeakskod, der skal være vandtæt forbundet til stævnrøret/bossrøret og  

 være ført op til et vandtæt dæk.
 .332 Hvor det agterste maskinrumsskod er placeret mindre end 0,25 x L  

 foran for den agterste perpendikulær, kan dette skod desuden betragtes som  

 agterpeakskod.
.333 I skibe med en længde L på 18 m og derover skal der findes en vandtæt  

 akselgang mellem agterpeakskoddet og agterste maskinrumsskod.
Denne  

 bestemmelse finder dog ikke anvendelse på skibe, i hvilke maskinrummet ligger  

 umiddelbart foran for agterpeakskoddet, jfr. pkt. 2.332.
 2.340 Døre i skodder.
.341 Antallet af åbninger i vandtætte skodder skal begrænses til det  

 mindst mulige, der er foreneligt med skibets almindelige indretning og  

 driftsmæssige behov. Åbningerne skal udstyres med vandtætte døre med en  

 tilsvarende styrke som den tilstødende, ikke-gennembrudte struktur.
Et opslag  

 med teksten »Døren skal holdes lukket til søs« skal anbringes på  

 hver side af døren.
.342 I skibe med en længde L mindre end 45 m skal døre i de vandtætte  

 skodder under fribordsdækket være hængslede og selvlukkende og skal  

 automatisk kunne holdes i lukket stilling.
Samtidig skal dørenes lukkemidler  

 kunne betjenes fra hver side af døren, og dørene skal normalt holdes lukket  

 til søs.
 .343 Hængslede døre skal udføres som vejrtætte døre i overensstemmelse med  

 Dansk Værftstandard, DVS 43012, 43016 (central-lukke) eller tilsvarende  

 standard.
 .344 I skibe med en længde L på 45 m og derover skal vandtætte døre være  

 skydedøre i følgende tilfælde:
 I rum, hvor det er hensigten, at de skal kunne åbnes til søs, og hvis de  

 er anbragt med tærsklen under den dybeste arbejdsvandlinie, medmindre  

 Søfartsstyrelsen anser det for at være upraktisk eller unødvendigt under  

 hensyn til skibets type og brug.
 Der skal i styrehuset være en visuel indikering, der viser, at døren ikke  

 er lukket vandtæt.
 I andre tilfælde kan vandtætte døre være af den hængslede type i henhold  

 til pkt. 2.342 og 2.343.
 .345 Vandtætte skydedøre skal kunne betjenes ved en krængning af skibet på  

 op til 15 grader til hver side.
.346 Vandtætte skydedøre skal, hvad enten de betjenes ved håndkraft eller  

 på anden måde, kunne betjenes fra hver side af døren.
I skibe med en længde L  

 på 45 m og derover skal sådanne døre også kunne betjenes ved fjernkontrol fra  

 en tilgængelig position over arbejdsdækket, dog med undtagelse af døre  

 anbragt i mandskabsrum.
 .347 Der skal ved alle fjernkontrolpladser være anbragt indikatorer, der  

 viser, om en skydedør er åben eller lukket.
 2.350 Kofferdamme.
.351 Fast indbyggede tanke, der er beregnet for drikkevand eller  

 tankføring af fisk, skal have kofferdamme mod tanke beregnet til andre  

 væsker.
Kofferdamme kan undlades med tanke indeholdende søvand.
Skibssiden må  

 i nittede skibe ikke danne begrænsning for en drikkevandstank.
 Såfremt tanke for fisk er forsynet med isolation og denne er dækket med en  

 vandtæt garnering, kan dette arrangement ækvivalere en kofferdam.
 .352 Rør må ikke føres igennem en ferskvandstank, uden at disse rør er  

 trukket igennem et vandtæt bøsningsrør med en godstykkelse som tankskoddets.
 2.360 Dam.
 .361 Dersom fartøjet er forsynet med dam, skal damtragt, -dæk og skodder  

 have samme styrke som skroget, og damtragten skal være ført vandtæt til  

 dækket.
 .362 Overkant af damtragten skal have en højde på mindst 300 mm over  

 vandlinien ved dybeste nedlastning.
 2.370 Paunskodder i lastrum.
 .371 Fiskeskibe, som fører industrifisk eller anden løs fisk i lastrummet,  

 skal være indrettet med inddelingsskodder til begrænsning af fangstens  

 forskydning.
Alle skodder skal være så tætte som muligt.
Langskibs- og tværskibsskodder  

 skal strække sig fra bunden og så tæt til dækket eller faste gardinplader og  

 lugedækning som praktisk muligt.
.372 I lastrum, hvor største bredde målt indvendig på garnering under dæk  

 er under 6.0 m, skal der opsættes mindst et langskibs paunskod.
Hvor bredden  

 er på 6,0 m eller derover, skal der opsættes mindst 2 paunskodder.
Afstanden  

 imellem langskibsskodderne indbyrdes eller imellem langskibsskodder og  

 garnering må ikke overstige 3,0 m.
.373 I skibe med et langskibsskod skal dette placeres i skibets  

 centerlinie.
I skibe med flere langskinsskodder skal disse placeres  

 symmetrisk i forhold til skibets centerlinie.
.374 I lastrum, som er længere end 9,0 m, skal opsættes faste  

 tværskibsskodder.
Afstanden mellem tværskibsskodderne må sædvanligvis ikke  

 overstige 9,0 m.
.375 Løse langskibs- og tværskibs paunbrædder udføres af træ eller  

 aluminium.
Paunbrædder af træ skal have et tværsnit på min. 150 x 38 mm, for  

 længder indtil 1,20 m.
 For større længder forøges modstandsmomentet i forhold til kvadratet på  

 længdeforøgelsen.
 Normalt benyttes gran eller fyr, men hvor der kan påregnes større slid  

 benyttes egetræ.
 Paunbrædder af profileret aluminium skal have et modstandsmoment på 7 cm3  

 for længder indtil 1,20 m.
 For større længder forøges modstandsmomentet i forhold til  

 længdeforøgelsen.
 .376 Paunstøtter i lastrum skal udføres af stål eller aluminium.
 Støtter med en længde på indtil 3,0 m skal have et modstandsmoment på min.  

 45 cm3 for stål og min. 68 cm3 for aluminium.
 For støtter med større længde forøges modstandsmomentet i forhold til  

 kvadratet på længdeforøgelsen.
 Paunbrædder skal have en anlægsflade på min. 30 mm, når brættet er i bund  

 i den anden ende.
 .377 Faste tværskibsskodder på for- og agterkant af lastrummet skal  

 dimensioneres i overensstemmelse med klassereglerne.
 Herudover skal disse skibe, der anvendes til fangst af industrifisk,  

 opfylde bestemmelserne i pkt. 16.300 m »Foranstaltninger til imødegåelse  

 af den med industrifiskelaster forbundne sundhedsfare« samt  

 Arbejdstilsynets »At-anvisning om arbejde med industrifisk i skibe i  

 havn«.
 2.400 Tryk- og tæthedsprøver m.v.
 2.410 Generelt.
 .411 Alle tanke, vandtætte skodder, vand- og vejrtætte døre samt ror og  

 skruedyser m.v. skal tryk- eller tæthedsprøves i henhold til gældende normer  

 og praksis hos de anerkendte klassifikationsselskaber.
 2.420 Isolation af fiskelaster.
 .421 Det anvendte skummateriale skal i opskummet tilstand have lukkede  

 celler, og isolationsarbejdet må kun udføres af firmaer, der af  

 Søfartsstyrelsen er godkendt til at udføre dette arbejde.
 .422 Såfremt rummet mellem yder- og inderklædningen korrosionsbeskyttes  

 med en godkendt coating, inden hulrummet udfyldes med skum, eller det af et  

 anerkendt kontrolinstitut ved en termografisk måling konstateres, at skummet  

 udfylder alle hulrum, kan krav til korrosionstillæg som nævnt i 2.121  

 frafaldes.
 .423 Inderklædningen i alle lastrum, der anvendes til industrifisk eller  

 tankføring af fisk, skal i overværelse af Søfartsstyrelsen,  

 klassifikationsselskabet eller et anerkendt laboratorium trykprøves med luft  

 og sæbevand, forinden mellemrummet imellem yder- og inderklædningen opskummes  

 med isolering.
2.500 Styre- og rorarrangement 2.510 Generelt.
 .511 Skibet skal have et egnet styre- og rorarrangement, som skal sikre en  

 støt og pålidelig manøvrering, når propelleren er indkoblet såvel ved den  

 maksimale som ved en mindre motoreffekt og såvel ved fart fremover som under  

 bakning.
.512 Styreevnen skal påvises, forinden skibet sættes i drift.
Afprøvning  

 af hoved- såvel som reservestyreanlæg skal foretages under prøveturen.
 .513 Styreanlægget skal forsynes med passende rorstop, som begrænser  

 rorudslaget til ca. 35 til hver side, og skal desuden opfylde bestemmelserne  

 i pkt. 8.310 - 8.330.
 2.520 Propeller.
 .521 Afstanden imellem propellerens bladtip og vandoverfladen må ikke være  

 mindre end 10% af propellerens diameter i en hvilken som helst kondition.
.522 I fartøjer med dobbelt propelleranlæg skal afstanden imellem  

 propellerakslerne være mindst 1,5 gange propellerdiameteren, .523 Afstanden fra propelleren til de omgivende konstruktioner skal være  

 mindst som angivet på skitsen, Ved propelleromdrejninger på 1000 o/min. og derover skal »b«  

 mindst være på 0,20 x D.
Ved omdrejninger imellem 600 og 1000 o/min.  

 interpoleres imellem 0,10 x D og 0,20 x D.
 Ved propelleromdrejninger under 600 o/min. kan en reduktion af  

 »b« tillades, dog aldrig til mindre end 0,05 x D.
 .524 Frigangen imellem agterkant propellerdyse og forkant ror skal mindst  

 være 50 mm ved alle rorvinkler.
 2.530 Rorarrangement.
 .531 Ror med beslag, rorstamme, koblinger m.v. skal have den fornødne  

 styrke, og der skal udføres nødvendige afstivninger og forstærkninger, hvor  

 der anbringes gennemføringer og beslag.
 .532 Der skal findes effektive midler til at bære rorets vægt  

 (rorbæreleje, hælleje). Der skal være mulighed for en effektiv smøring af  

 rorbærelejer.
 .533 Roret skal være forsvarligt sikret mod at kunne løfte sig, og bolte i  

 rorkoblinger m.v. skal sikres, så boltene ikke løsner sig ved vibrationer  

 etc.
.534 Rorstammens pakdåse skal altid være tilgængelig for inspektion og  

 evt. smøring.
Hæklejets, respektiv hællejets højde skal være i  

 overensstemmelse med reglerne herfor hos klassifikationsselskaberne.
Såfremt  

 afstanden mellem hæklejet og kvadranten overstiger 6 gange diameteren af  

 rorstammen, skal der anbringes et topleje.
 .535 Rorlejets tolerance skal være i overensstemmelse med fabrikantens  

 anvisninger, dog skal tolerancen for metalbøsninger være 1 mm som minimum.  

 For tryksmurte lejer skal tolerancerne specielt vurderes i hvert enkelt  

 tilfælde.
 2.540 Ror og rorstamme.
 .541 Ror og rorstamme m.v. skal dimensioneres og udføres i henhold til  

 bestemmelserne herfor i et af de anerkendte klassifikationsselskabers  

 konstruktionsbestemmelser.
.542 Dersom motorens effekt overskrider normaleffekten ifølge kurve I med  

 mere end 15%, skal skibets fart V i knob ifølge kurve II ved de af  

 klassifikationsselskabet opstillede beregningsformler forøges med den i kurve  

 III angivne procentsats.
Såfremt den aktuelle motoreffekt overskrider  

 normaleffekten med mere end 350%, skal den procentvise forøgelse af farten V  

 dog ikke sættes højere end 50%.
 .543 Såfremt der er monteret en propellerdyse foran for roret, skal den  

 dimensionerende fart ifølge kurve II efter en eventuel korrektion ifølge  

 kurve III forøges med yderligere 5%.
 .544 De i pkt. 2.542 og 2.543 nævnte bestemmelser gælder såvel klassede  

 som uklassede skibe.
 (2.550 Træror.
 .551 Rorblad af træ skal være af egetræ, og de enkelte planker skal samles  

 med et passende antal stuvbolte af fornøden dimension.
 .552 Hvor ikke andet er nævnt i klassifikationsselskabets regler, skal  

 rorblad af træ mindst have følgende tykkelse:
tt = 16 x td, hvor td er tykkelsen i mm i henhold til kurve IV.
 .553 Ved træror med rorstamme af stål må stammen tildannes med en smedet  

 gaffel af forsvarlige dimensioner.
 (* 1) Med hensyn til anerkendelse af klassens syn og undersøgelse henvises  

 til bekendtgørelse nr. 113 af 16. marts 1976 vedrørende anerkendelse af  

 klassifikationsselskaber for skibe.
