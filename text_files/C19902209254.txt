 Det pligtige undervisningstimetal for lærere ved adgangskursus på 880  

 timer årlig, svarende til 22 timer ugentlig i 40 uger, jf. § 1, stk. 1, i  

 Undervisningsministeriets bekendtgørelse af 19. februar 1973 om tjenestetiden  

 for fastansatte lærere ved teknika, blev i forbindelse med nedsættelsen pr.  

 1. august 1988 af den normale arbejdstid fra 39 til 38 timer ugentlig nedsat  

 til 836 timer årlig, svarende til 20,9 timer ugentlig i 40 uger, jf.  

 Undervisningsministeriets skrivelse af 22. juni 1989.
 I forbindelse med nedsættelsen af den normale arbejdstid fra 38 til 37  

 timer ugentlig nedsættes det pligtige undervisningstimetal for lærere ved  

 adgangskursus herefter yderligere fra 836 til 814 timer årlig svarende til  

 20,35 timer ugentlig i 40 uger med virkning fra 1. august 1990.
 Samtidig nedsættes den i tjenestetidsbekendtgørelsen § 5, jf. skrivelse af  

 22. juni 1989, fastsatte aldersreduktion fra 3,8 til 3,7 ugentlige timer.
 Det bemærkes, at der fortsat skal regnes med undervisningstimer af 45  

 minutters varighed, jf. ministeriets skrivelse af 28. november 1974, og at  

 lektioner af anden varighed skal omregnes til timer a 45 minutter, dvs.  

 effektive timer excl. pauser.
Med venlig hilsen G.
Malling eksp. sekr.
