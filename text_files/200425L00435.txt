Tillægsbetænkning afgivet af Uddannelsesudvalget den 15.  

 juni 2005 Tillægsbetænkning over Forslag  

 til lov om ændring af lov om folkeskolen, lov om  

  

 specialundervisning for voksne, lov om forberedende voksenundervisning  

 (FVU-loven) og forskellige andre love (Udmøntning af kommunalreformen, for så vidt angår  

 specialundervisning, forberedende  

  

 voksenundervisning, ordblindeundervisning m.v.) [af  

 undervisningsministeren (Bertel Haarder)] 1. Udvalgsarbejdet Lovforslaget blev fremsat den 24. februar 2005 og var til 1.  

 behandling den 29. marts 2005. Lovforslaget blev efter 1. behandling henvist  

 til behandling i Uddannelsesudvalget.
Udvalget afgav betænkning den 8. juni  

 2005. Lovforslaget var til 2. behandling den 14. juni 2005, hvorefter det  

 blev  

 henvist til fornyet behandling i Uddannelsesudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Samråd Udvalget har under den fornyede behandling af lovforslaget  

 stillet 2 spørgsmål til undervisningsministeren til mundtlig besvarelse, som  

 denne har besvaret i et samråd med udvalget den 15. juni 2005. Ministeren har  

 efterfølgende  

 sendt udvalget det talepapir, der lå til grund for besvarelsen af  

 spørgsmålene.  

 Ministerens talepapir er optrykt som bilag 2 til tillægsbetænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 i den affattelse, hvori det foreligger efter 2. behandling.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Louise Frevert (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Bjarne Laustsen (S)   

 Carsten Hansen (S)   

 Christine Antorini (S)   

 Kirsten Brosbøl (S)   

 Margrethe Vestager (RV)  

  

  nfmd.  

  

 Bente Dahl (RV)   

 Eigil Andersen (SF)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 108 omdelt  

 efter afgivelse af betænkning Bilagsnr.
Titel 41 Betænkning afgivet  

 den 8. juni 2005 42 1. udkast til tillægsbetænkning 43 Ministerens talepapir fra samrådet den 15/6-05, fra  

 undervisningsministeren Oversigt over samrådsspørgsmål vedrørende L 108 omdelt  

 efter afgivelse af betænkning Samråds-spm.nr.
Titel B Samrådsspm. om  

 uddybning af ministerens besvarelser af spørgsmål 68 og 69, til  

 undervisningsministeren C Samrådsspm., om der  

 vil finde en særlig evaluering sted af voksenuddannelsescentrene inden 2008,  

 herunder med hensyn til kapacitet og geografisk spredning, til  

 undervisningsministeren Bilag 2 Undervisningsministerens talepapir fra samrådet  

 den 15. juni 2005 Talepapiret er optrykt efter ønske fra udvalget.
 Samrådsspørgsmål B:
Ministeren bedes uddybe sine besvarelser af spørgsmål 68 og 69,  

 jf.
L 108  svar på spørgsmål 68 og 69. I den forbindelse ønskes en  

 redegørelse  

 for, hvorfor ministeren ikke vil stille et ændringsforslag, som betyder, at  

 ministeren efter indstilling fra et eller flere regionsråd og efter høring  

 kan  

 gribe ind, hvis der er uddannelsesinstitutioner, som er ved at udkonkurrere  

 de  

 andre udbydere på området.
 Svar:
Opgave- og ansvarsfordeling for fvu og  

 ordblindeundervisning Kommunalreformen indebærer, at drifts- og finansieringsansvaret  

 overgår til staten.
FVU og ordblindeundervisningen forankres på de  

 eksisterende  

 voksenuddannelsescentre, der omdannes til selvejende institutioner.
 De enkelte voksenuddannelsescentre godkendes af undervisningsministeren.  

 Det enkelte voksenuddannelsescenter skal efter forslaget sikre, at alle, der  

 er  

 berettiget til henholdsvis forberedende voksenundervisning og  

 ordblindeundervisning for voksne, kan modtage denne undervisning inden for en  

 rimelig geografisk afstand og på flere typer af institutioner.
Hvordan sikres spredning i udbuddet? Som jeg har beskrevet i min skriftlige besvarelse af spørgsmål  

 68 og 69 er der en række konkrete forslag i lovforslaget, som skal sikre, at  

 forberedende voksenundervisning og ordblindeundervisning for voksne udbydes  

 på  

 flere institutionstyper.
Jeg skal nævne:
 For det første  

  

 skal det enkelte voksenuddannelsescenter sikre,  

 at alle, der er berettigede til forberedende voksenundervisning og  

 ordblindeundervisning for voksne, kan modtage denne undervisning  

 inden for en rimelig geografisk afstand og på  

 flere typer af institutioner.
 For det andet  

  

 skal  

 regionsrådet  

 i samarbejde med voksenuddannelsescentrene og de øvrige udbydere  

 af  

 forberedende voksenundervisning og ordblindeundervisning for voksne  

 koordinere  

 tilbuddene i regionen, så der er et  

 tilstrækkeligt  

 bredt udbud  

 - både geografisk og på flere institutionstyper.
Til støtte for regionsrådets koordinering udarbejder det enkelte  

 voksenuddannelsescenter  

 en plan for  

 centrets udbud af forberedende voksenundervisning og ordblindeundervisning  

 for  

 voksne.
Af planen vil spredningen af tilbuddet  både geografisk og på  

 institutionstyper - fremgå.
Regionsrådet høres om  

 planen  

 forud for indgåelse eller opsigelse af driftsoverenskomster.
Desuden  

 har jeg fremsat ændringsforslag om, at voksenuddannelsescentret skal indhente  

 udtalelse fra centrets uddannelsesudvalg forud for indgåelse af  

 driftsoverenskomster, og om at uddannelsesudvalget skal være obligatorisk.
 For det tredje  

  

 er der i forslagets § 6 indsat en  

 overgangsbestemmelse, som indebærer,  

 at voksenuddannelsescentrene  

 frem til  

 udgangen af december 2008  

 skal  

 tilbyde driftsoverenskomst på uændrede vilkår  

 til de institutioner, som  

 med udgangen af 2006 har gældende driftsoverenskomst med amtsrådet om  

 forberedende  

 voksenundervisning eller ordblindeundervisning for voksne.
For det fjerde  

  

 er der i L 106 indsat bestemmelser om  

 udbudsgodkendelse for et voksenuddannelsescenter.
En lang række forhold skal  

 være i orden, før et voksenuddannelsescenter kan få en udbudsgodkendelse fra  

 ministeriet.
 Ved godkendelsen vil det blandt andet blive stillet som  

 krav til voksenuddannelsescentrene, at forberedende  

 voksenundervisning og ordblindeundervisning for voksne skal udbydes på flere  

 institu-tionstyper, for at der er et tilstrækkeligt og varieret tilbud  

 til alle inden for en rimelig geografisk afstand.
 De  

 voksenuddannelsescentre,  

 der drives af amterne i dag, godkendes umiddelbart som selvejende  

 institutioner.  

 Men det vil være en forudsætning, at det enkelte VUC  

 opfylder de betingelser, der fremgår af L 106, og som vil blive stillet i  

 forbindelse med en udbudsgodkendelse.
 Der bliver fastsat nærmere regler om geografisk afstand og om  

 samarbejdet mellem regionsrådet, voksenuddannelsescentrene og de øvrige  

 udbydere.
Jeg finder, at de nævnte fire tiltag tilsammen er en  

 tilstrækkelig sikring af, at der vil blive udbudt forberedende  

 voksenundervisning og ordblindeundervisning for voksne på flere  

 institutionstyper.
Og at der dermed vil være et tilstrækkeligt og varieret  

 tilbud til alle inden for en rimelig geografisk afstand.
Reaktionsmuligheder Hvis et voksenuddannelsescenter ikke overholder vilkårene i  

 godkendelsen, er der flere sank-tionsmuligheder.
For eksempel kan ministeriet  

 tilbageholde tilskud, eller tilskud kan helt bortfalde.
Der kan også stilles  

 krav om tilbagebetaling.
Hvis regionsrådet finder, at samarbejdet mellem regionsrådet,  

 voksenuddannelsescentrene og de øvrige udbydere  

 ikke gør det muligt for regionsrådet at varetage sin koordinerende  

 funktion,  

 kan regionsrådet naturligvis orientere  

 Undervisningsministeriet herom.
På samme måde kan regionsrådet eller andre  

 gøre  

 ministeriet opmærksom på  

 manglende  

 overholdelse af de vilkår, der følger med at være godkendt som  

 voksenuddannelsescenter.
Hvis ministeriet modtager en sådan henvendelse, skal ministeriet  

 undersøge omstændighederne nærmere.
Som nævnt er der flere  

 sanktionsmuligheder,  

 hvis det viser sig, at et voksenuddannelsescenter ikke overholder vilkårene i  

 godkendelsen.
Konkurrence Voksenuddannelsescentrene har pligt til at udbyde forberedende  

 voksenundervisning og ordblindeundervisning for voksne på andre typer af  

 uddannelsesinstitutioner ved at indgå driftsoverenskomst.
Hvis et  

 voksenuddannelsescenter ikke sikrer et udbud på andre typer af  

 uddannelsesinstitu-tioner, overholder centret ikke vilkårene for  

 udbudsgodkendelsen.
Mellem de enkelte driftsoverenskomstparter vil der selvfølgelig  

 kunne være konkurrence.
Nu er der i lovforslaget ikke foretaget en regulering  

 af vilkårene for driftsoverenskomsterne.
Men det enkelte  

 voksenuddannelsescenter  

 kan i driftsoverenskomsterne sætte rammer, der kan sikre, at de enkelte  

 driftsoverenskomstparter ikke udkonkurrerer hinanden.
I den koordinering, som regionsrådet skal stå for i samarbejde  

 med voksenuddannelsescentrene og andre udbydere af forberedende  

 voksenundervisning og ordblindeundervisning for voksne, indgår bl.a.  

 kapaciteten.
Heri kan bl.a. indgå den kapacitet, som de forskellige udbydere  

 skal tilvejebringe.
 Jeg har tillid til, at regionsrådet, voksenuddannelsescentrene  

 og driftsoverenskomstparterne i deres koordineringen kan sikre en  

 planlægning,  

 som gør, at konkurrence  som kan være god  ikke indebærer, at det  

 brede og  

 varierede tilbud ikke længere er til stede.
Det vil under alle omstændigheder være op til voksenuddannelsescentrene  

 at sikre, at forberedende voksenundervisning og ordblindeundervisning for  

 voksne udbydes på flere institutionstyper.
Og at det sker, så der er et  

 tilstrækkeligt og varieret tilbud til alle inden for en rimelig geografisk  

 afstand.  

 Herunder kan centret jo i den pågældende udbyders driftsoverenskomst indsætte  

 retningslinjer for kapaciteten.
Ud fra mine bemærkninger om opgave- og ansvarsfordeling for  

 forberedende voksenundervisning og ordblindeundervisning for voksne samt om  

 konkurrence finder jeg ikke grundlag for at fremsætte et ændringsforslag.
Jeg  

 synes, at vi har mange håndtag allerede, og kan ikke se behovet for, at  

 ministeren efter indstilling fra et eller flere regionsråd og efter høring  

 kan  

 gribe ind, hvis der er uddannelsesinstitutioner, som er ved at udkonkurrere  

 de  

 andre udbydere på området for forberedende voksenundervisning og  

 ordblindeundervisning for voksne.
 Samrådsspørgsmål C:
 Ministeren bedes oplyse, om der vil finde en særlig evaluering  

 sted af voksenuddannelsescentrene inden 2008, herunder med hensyn til  

 kapacitet  

 og geografisk spredning.
 Svar:
 Indledningsvis vil jeg svare ganske kort: Nej, der er ikke  

 planlagt gennemført en særlig evaluering af voksenuddannelsescentrene inden  

 2008, hverken med hensyn til kapacitet eller geografisk spredning.
Jeg vil gøre opmærksom på, at det ikke kræver en særlig  

 lovhjemmel at gennemføre evalueringer af voksenuddannelsescentrene.
Heller  

 ikke  

 en evaluering af kapaciteten og den geografiske spredning af udbuddene.
Det  

 kan  

 vi altid iværksætte, hvis behovet viser sig.
Voksenuddannelsescentrene som  

 sådan er netop blevet evalueret af Danmarks Evalueringsinstitut.
Evalueringen  

 kom så sent som mandag i denne uge.
Og for så vidt angår kapaciteten og den  

 geografiske spredning mener jeg faktisk ikke, der er behov for at foretage en  

 særlig evaluering af inden udgangen af 2007.
Det vil falde mig naturligt at følge området tæt i de kommende  

 år.
Og vi vil naturligvis være særligt opmærksomme i den første periode efter  

 kommunalreformens ikrafttræden.
Hvad angår VUC og driftsoverenskomstparternes  

 udbud af FVU, kan ministeriet til enhver tid kræve alle oplysninger om  

 undervisningen.
Ministeriet både kan og vil indsamle statistiske data om  

 f.eks.  

 aktivitetsudviklingen og om, hvordan aktiviteten fordeler sig på udbydertyper  

   

 præcis som vi gør det i dag.
På den måde vil vi nøje følge udviklingen på  

 området.
Det enkelte VUC skal udarbejde en plan for centrets udbud af FVU  

 og ordblindeundervisning for voksne, og regionsrådet skal høres om planen.
I  

 planen indgår VUCs mål for indsatsen samt en vurdering af behovet,  

 ligesom  

 omfanget af udbuddet ved det pågældende VUC og ved driftsoverenskomstparterne  

 indgår i planen.
Det vil være muligt for ministeriet at indhente disse planer  

 og på den måde få indsigt i de enkelte VUCers udbud.
Ministeriet har mange muligheder for at følge med i udviklingen  

 på området og vil bestemt benytte sig af de muligheder.
Jeg finder det derfor  

 ikke nødvendigt at indføje en bestemmelse om, at VUCerne skal  

 evalueres,  

 herunder evalueres på et bestemt tidspunkt.
Jeg må henvise til aftaleteksten  

 til L 106, hvor det fremgår, at Undervisningsministeriet agter at udarbejde  

 og  

 afgive en institutionspolitisk redegørelse.
Også spørgsmål, der relaterer til  

 den faktiske opgaveløsning på VUC eller hos driftsoverenskomstparter, vil  

 kunne  

 indgå her.
