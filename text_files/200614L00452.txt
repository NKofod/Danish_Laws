Betænkning afgivet af Miljø- og Planlægningsudvalget den 16.  

 maj 2007 Betænkning over Forslag  

 til lov om ændring af lov om planlægning (Revision af detailhandelsbestemmelserne) [af  

 miljøministeren (Connie Hedegaard)] 1. Ændringsforslag Der er stillet 7 ændringsforslag til lovforslaget.
Dansk  

 Folkepartis medlemmer har stillet ændringsforslag nr. 1 og 3. Miljøministeren  

 har stillet ændringsforslag nr. 2, 5 og 6. Enhedslistens medlem af udvalget  

 har  

 stillet ændringsforslag nr. 4. Socialdemokratiets, Socialistisk Folkepartis  

 og Enhedslistens  

 medlemmer af udvalget har stillet ændringsforslag nr. 7.
2. Udvalgsarbejdet Lovforslaget blev fremsat den 6. februar 2007 og var til 1.  

 behandling den 22. februar 2007. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 8 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 8. november 2006 dette udkast til  

 udvalget, jf. alm. del  bilag 69. Den 6. februar 2007 sendte  

 miljøministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Borgmesteren i Helsingør Kommune  

 m.fl., De Samvirkende Købmænd, Niels Parmo Christensen,  

 Skanderborg, Slagelse Erhvervsråd, Trekantområdet Danmark og Tæppeland-Jensen Tæpper A/S.
 Miljøministeren har over for udvalget kommentere de skriftlige  

 henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Borgmesteren i Helsingør  

 Kommune m.fl., De Samvirkende Købmænd og Trekantområdet Danmark.
Spørgsmål Udvalget har stillet 39 spørgsmål til miljøministeren til skriftlig  

 besvarelse, som denne har besvaret.
Et af udvalgets spørgsmål til  

 miljøministeren og dennes svar herpå er optrykt som bilag 2 til betænkningen.
3. Tilkendegivelse fra miljøministeren Ministeren har over for udvalget tilkendegivet følgende:
Planlægning for hovedstaden Når Miljøministeriet  

 skal udarbejde et landsplandirektiv for detailhandelen i hovedstadsområdet,  

 vil  

 det ske i tæt samarbejde og dialog med de berørte kommuner.
 Der vil blive  

 tilrettelagt en proces svarende til processen i forbindelse med udarbejdelse  

 af  

 landsplandirektiv for hovedstadsområdets planlægning  Fingerplan 2007  

  med en  

 høring og drøftelse forud for udarbejdelse af et udkast til  

 landsplandirektiv,  

 som skal udsendes i offentlig høring.
Ifølge den foreløbige tidsplan vil  

 kommunerne i hovedstadsområdet i maj/juni 2007, når loven er vedtaget og  

 rammerne dermed er kendt, blive inviteret til en indledende dialog på teknisk  

 plan.
Dialogen vil tage udgangspunkt i en drøftelse af, hvordan de generelle  

 regler, herunder de muligheder der gives til byer over henholdsvis 20.000 og  

 40.000 indbyggere, kan omsættes til de sammenhængende byområder i  

 hovedstadsområdet.
I drøftelserne vil tillige indgå overvejelser om, hvor der  

 kan gives mulighed for udvalgsvarebutikker over 2.000 m2.
På baggrund af de indledende  

 drøftelser vil Miljøministeriet udarbejde et forslag til landsplandirektiv,  

 som  

 udsendes i offentlig høring  formentlig i september 2007  med  

 henblik på  

 endelig vedtagelse inden årsskiftet 2007/08 om muligt.
I forbindelse med den  

 offentlige høring vil der afhængig af drøftelserne i den indledende dialog  

 blive arrangeret møder med kommunerne med henblik på en drøftelse forud for  

 ministerens udstedelse af et landsplandirektiv for detailhandelen i  

 hovedstadsområdet.
Efter den gældende lov  

 skal ministeren fastsætte regler om beliggenheden af de centrale  

 byområder i hovedstadsområdet i et landsplandirektiv.
Det  

 fremgår af loven, at ministeren forud for dette skal indkalde ideer, forslag  

 m.v. med henblik på planlægningsarbejdet.
Der er således også i dag forudsat  

 to  

 trin i dialogen med kommunerne.
4. Indstillinger og politiske bemærkninger Et  

  

 flertal  

  

 i udvalget  

 (V, KF og RV) indstiller lovforslaget til  

  

 vedtagelse  

  

 med de af miljøministeren stillede ændringsforslag.
Mindretallet vil stemme  

 imod  

 de øvrige ændringsforslag.
Det Radikale Venstres medlemmer af udvalget mener principielt, at der  

 burde gives større frihed til kommunalbestyrelserne, således at de selv inden  

 for  

 vide rammer kan fastlægge butiksstørrelserne i de i lovforslaget definerede  

 bymidter.
Byplanlægning er en kommunal kernekompetence.
Lovforslaget er dog  

 en  

 forbedring af kommunernes råderum, og Det Radikale Venstre er samtidig af den  

 opfattelse, at detailhandelsudvalgets bærende idé om, at byerne skal udvikles  

 indefra, er grundlæggende rigtig.
Det Radikale Venstre støtter derfor  

 lovforslaget.
 Et  

  

 mindretal  

  

 i  

 udvalget (S og SF) indstiller lovforslaget til  

  

 vedtagelse  

  

 med de af miljøministeren stillede ændringsforslag og  

 ændringsforslag nr. 7.
 Mindretallet finder, at en levende, vital, decentral og  

 borgernær detailhandelsstruktur er væsentlig for et velfungerende og moderne  

 samfund.
 For Socialdemokratiet og Socialistisk Folkeparti er kodeordene i  

 detailhandelsstrukturen bymidterne, decentral struktur, tilgængelighed og  

 sikring af, at ikke al dagligvarehandel trækkes ind til købstæderne.
 Partierne fulgte med stor interesse detailhandelsudvalgets  

 arbejde og synes, at det var både afbalancerede og gode indstillinger, der  

 kom  

 fra udvalget.
 Det gælder eksempelvis både kvadratmetergrænserne, modellen for  

 hovedstaden, ophævelse af modellen for særlig planlægningsmæssig begrundelse,  

 fastholdelse af bymidteprincippet og udarbejdelse af statistiske modeller  

 m.m.
Partierne forudsætter også, at den statistiske metode, som er  

 nævnt i såvel lovforslaget som detailhandelsudvalgets betænkning, udarbejdes  

 og  

 løbende revideres i samarbejde med KL (Kommunernes Landsforening). Langt hen  

 ad  

 vejen er det forslag, som vinder gehør i store dele af branchen.
Det er  

 forslag,  

 som sikrer de to partiers mål vedrørende detailhandelsstruktur.
 I lovforslaget er der nogle ting, som kan blive bedre:
1.  

 	  

 Der eksisterer  

 overhovedet ikke noget ønske om 200 m2  

 ekstra til  

 personalefaciliteter.
HK HANDEL og LO, der om nogen må vide, hvor skoen eller  

 personaleforholdene trykker på dette område, udtrykker dyb forundring.
Dette  

 sammen med mange andre, og partierne ser disse 200 m2, efter at  

 princippet om bruttoareal er blevet knæsat, som en evig kilde til  

 fortolkninger  

 og tvister over det ganske land.
Vi kender kreativiteten inden for området,  

 og  

 mon ikke den også vil blive brugt i rigt mål her? Derfor støtter S og SF  

 ændringsforslag nr. 7, som ophæver 200 m2  

 -tillægget.
2.  

 	  

 Lovforslagets  

 paragraffer og bemærkninger vedrørende planlægningen i hovedstaden virker  

 betydelig mere ministerielt styrede, end detailhandelsudvalget lagde op til.  

 Udvalget lagde op til et udvidet samarbejde med kommunerne i hovedstaden, og  

 det synes svært at se i den nuværende lovtekst, hvor der alene tales om  

 landsplandirektiver.
Partierne er tilfredse med miljøministerens  

 tilkendegivelse i betænkningen, der sikrer, at udarbejdelsen af  

 landsplandirektiv for hovedstaden sker i et tæt samarbejde og dialog med  

 kommunerne.
 Socialdemokratiet og SF er positive over for lovforslaget, da vi  

 stadigvæk ser en sikring af den decentrale struktur, bymidterne og  

 tilgængeligheden.
Et  

  

 andet mindretal  

  

 i  

 udvalget (DF) indstiller lovforslaget til  

  

 vedtagelse  

  

 med de af miljøministeren og de af mindretallet under nr. 1 og 3 stillede  

 ændringsforslag.
Såfremt mindretallets ændringsforslag ikke vedtages, vil  

 mindretallet stemme imod lovforslaget ved 3. behandling.
 D  


  

 ansk Folkepartis medlemmer  

 af udvalget  


  

 mener, at det er  

 vigtigt, at de store udvalgsvarebutikker også kan placeres uden for bymidten,  

 da vi ser mange problemer med trafikken, såsom mangel på parkeringspladser  

 m.v.
DF er af den opfattelse, at  

 placeringen fint kan findes mellem den kommende indehaver og kommunen, da  

 disse  

 parter bedst kender forholdene i lokalområdet.
En afgrænsning  




  

 på 40.000 indbyggere i byerne er ikke det optimale.  




  

 Eksempelvis er Fredericia delt på grund af en  

 motorvej med ca. 38.000 indbyggere på den ene side og ca. 12.000 indbyggere  

 på  

 den anden, men  


  

 Fredericia  


  

 kan  

 ikke få de samme rettigheder som  




  

 byer  

 med over 40.000 indbyggere.
 DF mener, det er vigtigt at  

 give kommunerne mere indflydelse på  




  

 planlægningen  

 i lokalområdet.  




  

 Vi mener  

 også, det er vigtigt, at man har fået tilgodeset personalearealet, så det  

 ikke  

 bliver fraregnet butiksarealet  

.
Et  

  

 tredje mindretal  

  

 i  

 udvalget (EL og IA) indstiller lovforslaget til  

  

 vedtagelse  

  

 med de af miljøministeren og de under nr. 4 og 7  

 stillede ændringsforslag.
Såfremt de under nr. 4 og 7 stillede  

 ændringsforslag  

 ikke vedtages, vil mindretallet stemme imod lovforslaget ved 3. behandling.
Stod det til Enhedslistens medlem af udvalget, havde dette  

 lovforslag set meget anderledes ud.
Det har været tydeligt for alle, at der  

 var  

 brug for en revision, idet mulighederne i den nuværende lov for at bruge  

 særlige  

 planmæssige begrundelser, er blevet udnyttet til at give dispensationer for  

 arealkrav  

 til en særlig kategori af dagligvarebutikker og dermed reelt har undermineret  

 de i loven fastsatte grænser.
 Nedsættelsen af et detailhandelsudvalg har derfor været  

 kærkomment, og udvalget er efter et grundigt stykke arbejde kommet med en  

 række  

 anbefalinger, der på den ene side har imødekommet krav om mulighed for at  

 etablere større butikker, på den anden side har forsøgt at beskytte mindre og  

 mellemstore detailhandlende i Danmarks mindre byer mod udkonkurrering fra  

 større kæder.
 Ministeren har med lovforslaget valgt at overhøre anbefalingerne  

 fra udvalget, idet man har foreslået større maksimumsarealer og udvidet  

 antallet af byer, der kan planlægge med udvalgsvare-butikker over 2.000  

 m2.
Enhedslisten finder, at dette i realiteten vil betyde en udvikling  

 hen mod skræmmeeksemplerne i USA og Sverige.
Dette vil ikke ske lige med det  

 samme, fordi de mindre byer skal placere ekstra store forretninger i  

 bymidten,  

 men når rettigheden ikke kan udnyttes på grund af manglende plads i bymidten,  

 vil presset for at få lov til at bygge ud langs hovedveje stige.
På grund af strukturreformen vil man opleve en planlægning, der  

 ikke længere tager udgangspunkt i de regionale behov, men i stedet tager  

 udgangspunkt i den enkelte kommunes.
Dermed vil presset for at få etableret  

 store butikker i de »kommunale hovedstæder« også stige.
Til gengæld vil  

 udkantområderne i kommunerne stadig være dårligt forsynede med service og  

 lokale indkøbsmuligheder.
Enhedslisten har stillet ændringsforslag,  

 der skal sikre, at lovændringerne følger de af detailhandelsudvalget  

 fastsatte  

 grænser for butikker og planmuligheder.
Skulle disse ændringsforslag blive  

 vedtaget, kan Enhedslisten stemme for det samlede lovforslag, selv om det for  

 Enhedslisten ikke er tilstrækkeligt.
For at sikre en detailhandelsudvikling, som reelt tilgodeser et  

 varieret butiksudbud i de mindre og mellemstore byer og sikrer, at der er god  

 tilgængelighed for alle borgere, navnlig dem uden bil, og i det hele taget  

 fremmer en samfundsmæssigt bæredygtig detailhandelsstruktur, skal der sættes  

 grænser for store butikker  også de, som der i dag ikke er  

 størrelsesbegrænsninger  

 for.
Der skal også gøres et reelt stykke arbejde for at styrke de små  

 samfunds  

 overlevelsesevne.
Dette gøres bl.a. ved at fjerne afskrivningsmulighederne  

 for  

 butikker, ved at etablere offentlige servicefunktioner i lokale butikker i  

 tyndt befolkede områder og ved at prioritere særlige faciliteter som f.eks.  

 Danske  

 Spils produkter til mindre forretninger.
Enhedslisten har tidligere fremsat beslutningsforslag nr.
B 26 i  

 folketingsåret 2005-06, som giver anvisninger på at fremme en mere  

 miljøvenlig  

 detailhandelsstruktur, et område, der i dette lovforslag er stærkt forsømt,  

 og  

 som med en truende klimakatastrofe blot er endnu mere aktuelt.
 Siumut, Tjóðveldisflokkurin og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
5. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (DF):
 1)  

  

 I det under  

  

 nr. 2  

  

 foreslåede  

  

 §  

 5 m, stk. 4,  

  

 indsættes i  

  

 1. pkt.  

  

 efter »hovedstadsområdet«:  

 »og Trekantområdet«.
[Planlægningsmodellen for detailhandel i hovedstadsområdet  

 udvides til at omfatte Trekantområdet] Af  

 	  

  

 miljøministeren,  

  

 tiltrådt af  

  

 udvalget:
 2)  

  

 Det under  

  

 nr. 2  

  

 foreslåede  

  

 § 5 n, stk.  

 2,  

  

 affattes således:
 »Stk. 2.  

  

 I butikker, der  

 forhandler tømmer og byggematerialer, jf. stk. 1, nr. 3, kan der etableres et  

 særligt afsnit med varer, der ikke er særlig pladskrævende, men som anvendes  

 i  

 forbindelse med tømmer og byggematerialer«.
[Ændret definition af begrebet »byggemarked«] Af  

 	  

 et  

  

 mindretal  

  

 (DF):
 3)  

  

 I det under  

  

 nr. 2  

  

 foreslåede  

  

 § 5 q, stk. 2,  

  

 der bliver stk. 3, ændres »hovedstadsområdet og Århus« til:  

 »hovedstadsområdet,  

 Trekantområdet og Århus«.
[I Trekantområdet kan der placeres tre udvalgsvarebutikker på  

 mere end 2.000 m  

 ² hvert 4. år  

 ] Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (IA):
 4)  

  

 I den under  

  

 nr. 2  

  

 foreslåede  

  

 § 5 q  

  

 affattes  

  

 stk. 2  

  

 således:
»Stk. 2.  

  

 I bymidter i  

 byer med mere end 60.000 indbyggere kan kommunalbestyrelsen i forbindelse  

 med,  

 at der hvert 4. år udarbejdes en strategi for kommuneplanlægningen, jf. § 23  

 a,  

 stk. 1, 1. pkt., træffe beslutning om at revidere kommuneplanen med henblik  

 på  

 at fastsætte butiksstørrelser for højst tre nye udvalgsvarebutikker på mere  

 end  

 2.000  

 m2  

 bruttoetageareal  

 i hver by.« [Ændring af størrelsen af de byer, hvor der kan etableres  

 udvalgsvarebutikker på mere end 2.000  

 m2  

 ] Af  

 	  

  

 miljøministeren,  

  

 tiltrådt af  

  

 udvalget:
5)  

  

 I det under  

  

 nr. 2  

  

 foreslåede  

  

 § 5 q, stk.  

 5,  

  

 ændres »et byggemarked omfattet af« til: »det særlige afsnit med varer,  

 der ikke er særlig pladskrævende, men som anvendes i forbindelse med tømmer  

 og  

 byggematerialer, jf.« [Konsekvensrettelse som følge af ændringsforslag nr. 2] 6)  

  

 I den under  

  

 nr. 2  

  

 foreslåede  

  

 § 5 s  

  

 ændres  

 »Folketingets Miljø- og Planlægningsudvalg« til: »et af Folketinget nedsat  

 udvalg«.
[Henvisning til et af Folketinget nedsat udvalg] Af  

 	  

 et  

  

 mindretal  

  

 (S, SF og EL), tiltrådt af et  

  

 mindretal  

  

 (IA):
 7)  

  

 I den under  

  

 nr. 2  

  

 foreslåede  

  

 § 5 t  

  

 udgår  

  

 stk. 2.
[Mulighed for fradrag af 200  

 m2  

 til brug for personalefaciliteter udgår] Bemærkninger Til nr. 1 Efter ændringsforslaget fastlægger ministeren efter dialog med  

 kommunerne i Trekantområdet beliggenheden af bymidter, bydelscentre og  

 aflastningsområder, herunder områder, hvori der kan etableres  

 udvalgsvarebutikker over 2.000 m2. Herved bliver det muligt ved  

 landsplandirektiv at placere store udvalgsvarebutikker uden for bymidten.
Til nr. 2 Lovforslaget åbner i § 5 n, stk. 2, mulighed for at etablere et  

 byggemarked på op til 2.000 m2  

 i tilknytning til en butik, der  

 sælger tømmer og byggematerialer.
For at gøre bestemmelsens indhold klarere  

 foreslås begrebet »byggemarked« med dette ændringsforslag ændret til »  

 et særligt afsnit med varer, der ikke er  

 særlig pladskrævende, men som anvendes i forbindelse med tømmer og  

 byggematerialer«.  

 Herved defineres den særlige mulighed for at forhandle ikke særlig  

 pladskrævende  

 varer i forbindelse med særlig pladskrævende varer ved mere præcist at  

 angive,  

 hvilken anvendelse disse ikke særlig pladskrævende varer skal have.
 På grund af den nære sammenhæng mellem særlig pladskrævende  

 tømmer og byggematerialer og de varetyper, der ikke er særlig pladskrævende,  

 men som anvendes i forbindelse med tømmer og byggematerialer, vil det hverken  

 ud fra en trafikal eller en bymiljømæssig synsvinkel være hensigtsmæssigt at  

 kræve, at disse varer alene kan forhandles fra butikker i bymidten eller de  

 øvrige områder udlagt til butiksformål.
 Som tømmer og byggematerialer omfattet af bestemmelsen om særlig  

 pladskrævende varegrupper kan f.eks. nævnes træ-, sten-, beton-, glas- og  

 gipsmaterialer, træbeskyttelse, søm, skruer, VVS-produkter som f.eks. rør,  

 fittings, radiatorer, vandvarmere, produkter til bad og toilet samt værktøj  

 som  

 f.eks. bore- skrue- og slibemaskiner, tænger og skruetrækkere.
 Produkter som f.eks.  

 tovværk, elartikler, postkasser, brændeovne, tyverialarmer, paraboler og  

 lign. skal  

 derimod placeres i det  

 særlige afsnit  

 med varer, der ikke er særlig pladskrævende, men som anvendes i forbindelse  

 med  

 tømmer og byggematerialer.
Til nr. 3 Efter ændringsforslaget kan der i Trekantområdet placeres tre  

 udvalgsvarebutikker på mere end 2.000 m  

 ²  

 hvert 4. år.
Til nr. 4 Med ændringsforslaget ændres bystørrelsen for de byer, hvor der  

 kan etableres store udvalgsvarebutikker på mere end 2.000  

 m2  

 fra 40.000 til 60.000  

 indbyggere, og muligheden for at etablere store udvalgsvarebutikker i de fem  

 største byers aflastningsområder udgår.
Til nr. 5 Ændringsforslaget er en  

 konsekvens af ændringsforslag nr. 2. Der er alene tale om, at begrebet  

 »byggemarked« erstattes af begrebet »et særligt afsnit med varer, der ikke er  

 særlig pladskrævende, men som anvendes i forbindelse med tømmer og  

 byggematerialer«.
Butiksstørrelsen på 2.000  

 m2  

 opretholdes.
Til nr. 6 Ændringsforslaget er udtryk for en fremtidssikring af  

 bestemmelsen og skal understøtte det faktum, at det efter Folketingets  

 forretningsorden er Folketingets Udvalg for Forretningsordenen, der har  

 kompetencen til at bestemme de enkelte stående udvalgs forretningsområder.
Til nr. 7 Med ændringsforslaget udgår stk. 2 af bestemmelsen i § 5 t.  

 Bruttoetagearealet vil herefter skulle beregnes som hidtil.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Beinov Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Ole Vagn Christensen (S)   

 Torben Hansen (S)   

 Mette Gjerskov (S)   

 Martin Lidegaard (RV)   

 Johs.   

 Poulsen (RV)   

 Steen Gade (SF)   

 Per Clausen (EL)   

 Sofia Rossen (IA) Siumut, Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UGF) 4 Bilag 1 Oversigt over bilag vedrørende L 148 Bilagsnr.
Titel 1 Høringssvar og høringsnotat, fra miljøministeren 2 Henvendelse af 2/1-07 fra Niels Parmo Christensen,  

 Skanderborg 3 Kopi af tidligere MPU-bilag vedrørende betænkning fra Udvalget  

 for Planlægning og Detailhandel 4 Materiale fra foretrædet 28/2-07 med De Samvirkende Købmænd 5 Tidsplan for udvalgets behandling af lovforslaget 6 Henvendelse af 28/2-07 fra Tæppeland-Jensen Tæpper A/S 7 Henvendelse af 23/3-07 fra Trekantsområdet Danmark 8 Henvendelse af 29/3-07 fra borgmesteren i Helsingør  

 Kommune m.fl.
9 Pjecen »Hovedstruktur for Trekantområdet 2003-2014«, fra  

 Trekantområdet Danmark 10 Ændringsforslag fra miljøministeren 11 Tilkendegivelse til betænkningen, fra miljøministeren 12 Yderligere ændringsforslag fra miljøministeren 13 1. udkast til betænkning 14 Henvendelse af 30/4-07 fra Slagelse Erhvervsråd 15 Henvendelse af 30/4-07 fra Tæppeland-Jensen Tæpper A/S 16 2. udkast til betænkning Oversigt over spørgsmål og svar vedrørende L 148 Spm.nr.
Titel 1 Spm. om kommentar til henvendelse af 2/1-07 fra Niels  

 Parmo Christensen, Skanderborg, til miljøministeren, og ministerens svar  

 herpå 2 Spm. om kommentar til materiale fra foretrædet 28/2-07 med  

 De Samvirkende Købmænd, til miljøministeren, og ministerens svar herpå 3 Spm. om kommentar til henvendelse af 28/2-07 fra  

 Tæppeland-Jensen Tæpper A/S, til miljøministeren, og ministerens svar herpå 4 Spm. om, hvorvidt ministeren vil udarbejde et  

 ændringsforslag om nedsættelse af størrelsen for dagligvarebutikker fra 3.200  

 m2  

 til 3.000 m2, til miljøministeren, og ministerens  

 svar herpå 5 Spm. om, hvordan ministeren vil inddrage Københavns  

 Kommune i forhandlingerne om detailhandelen i hovedstadsområdet, til  

 miljøministeren,  

 og ministerens svar herpå 6 Spm., om ministeren kan bekræfte, at lovforslaget ikke  

 indebærer indskrænkninger i allerede eksisterende centre i bymidten i byer  

 med under 40.000 indbyggere, hvor der allerede findes et center i bymidten,  

 til miljøministeren, og ministerens svar herpå 7 Spm., om ministeren agter at se eksempelvis Trekantområdet  

 som et samlet planområde med deraf følgende detailhandelsmuligheder, til  

 miljøministeren, og ministerens svar herpå 8 Spm. om, hvor meget plads der i dag er afsat til personalefaciliteter,  

 jf.
Detailhandelsudvalgets betænkning, til miljøministeren, og ministerens  

 svar herpå 9 Spm. om, hvorvidt regeringen finder, at personalet i dag  

 har for få faciliteter, til miljøministeren, og ministerens svar herpå 10 Spm. om kommunernes muligheder for at kontrollere, at  

 areal fradrages til personalefaciliteter, og om ministeren vil stille krav om  

 årlige tilsyn, til miljøministeren, og ministerens svar herpå 11 Spm. om, hvilke økonomiske konsekvenser øget tilsyn og  

 afrapportering vil indebære, til miljøministeren, og ministerens svar herpå 12 Spm. om, i hvilket omfang en udvidelse af  

 butiksstørrelser på henholdsvis 500 m2  

 og 700 m2  

 vil  

 understøtte brancheglidning, til miljøministeren, og ministerens svar herpå 13 Spm. om, hvorvidt ministeren vil redegøre for den øgede  

 brancheglidning som en konsekvens af lovforslagets ændringer fra  

 Detailhandelsudvalgets  

 anbefalinger med hensyn til planlægning for enkelte ekstraordinært store  

 udvalgsvarebutikker i bymidter for byer over 40.000 indbyggere, til  

 miljøministeren, og ministerens svar herpå 14 Spm. om, hvorvidt ministeren vil tydeliggøre kommunernes  

 muligheder for at fastsætte krav til butiksstørrelser, der er mindre end  

 lovens maksimalgrænser, til miljøministeren, og ministerens svar herpå 15 Spm. om, hvorvidt der har været overvejelser om at  

 fastsætte en maksimal grænse for ekstraordinært store udvalgsvarebutikker,  

 til miljøministeren, og ministerens svar herpå 16 Spm. om, hvorvidt ministeren vil yde teknisk bistand til  

 udarbejdelse af et ændringsforslag, der fjerner § 5 t, stk. 2, til  

 miljøministeren, og ministerens svar herpå 17 Spm. om, hvorvidt ministeren vil yde teknisk bistand til  

 udarbejdelse af et ændringsforslag, der gennemfører Detailhandelsudvalgets  

 anbefaling til afgræsning af byer, der kan udlægge særligt store  

 udvalgsvarebutikker,  

 til miljøministeren, og ministerens svar herpå 18 Spm. om, hvorvidt ministeren vil yde teknisk bistand til  

 udarbejdelse af et ændringsforslag, der i overensstemmelse med høringssvaret  

 fra HK HANDEL fastlægger regler for, hvor stor en del af omsætningen og  

 arealet i en dagligvarebutik der må udgøres af udvalgsvarer, til  

 miljøministeren, og ministerens svar herpå 19 Spm. om, hvorvidt regulering af store udvalgsvarebutikker  

 kunne tage udgangspunkt i byers handelsoplande i stedet for bystørrelser, til  

 miljøministeren, og ministerens svar herpå 20 Spm. om, hvorvidt kravet om, at alene byer med 40.000  

 indbyggere får ret til at etablere store udvalgsvarebutikker, vil skævvride  

 Danmark, til miljøministeren, og ministerens svar herpå 21 Spm. om, hvorvidt ministeren kan bekræfte, at  

 udarbejdelse af et landsplandirektiv for detailhandelen i hovedstadsområdet  

 vil ske i et udvidet samarbejde med kommunerne, til miljøministeren, og  

 ministerens  

 svar herpå 22 Spm. om, hvorvidt byer med allerede eksisterende  

 butikscentre i bymidten eller udviklingsplaner herfor vil blive indskrænket,  

 til miljøministeren, og ministerens svar herpå 23 Spm. om, hvor mange indbyggere der bor i en radius af 40  

 km fra Esbjerg, Fredericia og Kolding, til miljøministeren, og ministerens  

 svar herpå 24 Spm. om det rimelige i, at lovforslaget medfører en  

 skævvridning af konkurrencen, og at mulighederne begrænses for én enkelt  

 aktør på markedet, til miljøministeren, og ministerens svar herpå 25 Spm. om, hvorvidt lovforslagets konsekvenser for BAUHAUS  

 harmonerer med regeringens indsats for at styrke konkurrencen inden for  

 byggebranchen, til miljøministeren, og ministerens svar herpå 26 Spm. om, hvorvidt brancheglidning finder sted ved butikskoncepter  

 under 2.000 m2, og hvilke undersøgelser og analyser der begrunder  

 den foreslåede grænse på 2.000 m2  

 for et byggemarked, til miljøministeren,  

 og ministerens svar herpå 27 Spm. om, hvorfor byggemarkeder ikke er omfattet af  

 kategorien over særlig pladskrævende varegrupper, til miljøministeren, og  

 ministerens svar herpå 28 Spm., om der findes andre butikskæder, der vil blive  

 nødsaget til at opsplitte butikken for at kunne videreføre deres  

 butikskoncepter, til miljøministeren, og ministerens svar herpå 29 Spm. om, hvordan det kan undgås, at kommunernes  

 håndhævelse af det foreslåede størrelseskrav til byggemarkeder bliver  

 uensartet, og at der opstår retssager, til miljøministeren, og ministerens  

 svar herpå 30 Spm. om, hvilke administrative byrder det kommunale  

 kontrolarbejde vil medføre, til miljøministeren, og ministerens svar herpå 31 Spm. om, hvordan den enkelte kommune skal kontrollere  

 antallet af m2, der bruges til de forskellige  

 byggemarkedsvaregrupper, til miljøministeren, og ministerens svar herpå 32 Spm. om, hvorvidt ministeren vil overveje at overflytte  

 bestemte varegrupper som eksempelvis værktøj, maling og VVS-produkter til  

 kategorien tømmerhandel og byggematerialer, til miljøministeren, og  

 ministerens svar herpå 33 Spm. om kommentar til henvendelse af 23/3-07 fra  

 Trekantområdet Danmark, til miljøministeren, og ministerens svar herpå 34 Spm. om den model, der foreslås anvendt for planlægningen  

 i hovedstadsområdet kan overføres til Trekantområdet, til miljøministeren, og  

 ministerens svar herpå 35 Spm. om kommentar til henvendelse af 29/3-07 fra ni  

 borgmestre, til miljøministeren, og ministerens svar herpå 36 Spm., om ministeren vil yde teknisk bistand til  

 udarbejdelse af et ændringsforslag, der gør det muligt for kommunerne at  

 fastsætte størrelsen af både dagligvare- og udvalgsvarebutikker i bymidterne,  

 til miljøministeren, og ministerens svar herpå 37 Spm. om teknisk bistand til udarbejdelse af et  

 ændringsforslag, der gør det muligt at gennemføre en model for  

 detailhandelsplanlægning, herunder mulighed for at etablere store  

 udvalgsvarebutikker i Trekantområdet som den model, der foreslås gennemført i  

 hovedstadsområdet, til miljøministeren, og ministerens svar herpå 38 Spm. om kommentar til henvendelse af 30/4-07 fra Slagelse  

 Erhvervsråd, til miljøministeren, og ministerens svar herpå 39 Spm. om kommentar til henvendelse af 30/4-07 fra  

 Tæppeland-Jensen Tæpper A/S, til miljøministeren, og ministerens svar herpå Bilag 2 Et af udvalgets spørgsmål til miljøministeren  

 og dennes svar herpå Spørgsmålet og svaret er optrykt efter ønske fra S og SF.
 Spørgsmål 5:
Vil ministeren oplyse, hvordan ministeren agter at inddrage  

 Københavns Kommune m.fl. i de kommende forhandlinger om detailhandelen i  

 Hovedstadsområdet? Svar:
 Når  

 Miljøministeriet skal udarbejde et landsplandirektiv for detailhandelen i  

 hovedstadsområdet, vil det ske i tæt samarbejde og dialog med de berørte  

 kommuner.
 Der  

 vil blive tilrettelagt en proces svarende til processen i forbindelse med  

 udarbejdelse af landsplandirektiv for hovedstadsområdets planlægning -  

 Fingerplan 2007- med en høring af kommunerne og drøftelse forud for  

 udarbejdelse af et udkast til landsplandirektiv, som skal udsendes i  

 offentlig  

 høring.
Når loven er  

 vedtaget og rammerne dermed er kendt, vil de involverede kommuner blive  

 inviteret til en indledende dialog.
Dialogen vil tage udgangspunkt i en  

 drøftelse af, hvordan de generelle regler, herunder de muligheder der gives  

 til  

 byer over henholdsvis 20.000 og 40.000 indbyggere, kan omsættes til de  

 sammenhængende  

 byområder i hovedstadsområdet.
I drøftelserne vil tillige indgå overvejelser  

 om, hvor der kan gives mulighed for placering af udvalgsvarebutikker over  

 2.000  

 m2.
Herefter vil  

 Miljøministeriet udarbejde et forslag til landsplandirektiv, som udsendes i  

 offentlig høring.
Landsplandirektivet vil formentlig kunne vedtages endeligt  

 inden årsskiftet.
I forbindelse med den offentlige høring vil der, afhængigt  

 af  

 drøftelserne i den indledende dialog, blive arrangeret møder med kommunerne  

 med  

 henblik på en drøftelse forud for ministerens vedtagelse af  

 landsplandirektivet.
Kommunerne i  

 Hovedstadsområdet vil således blive inddraget i alle led i processen inden  

 udarbejdelsen  

 af et forslag om detailhandlen.
De vil blive hørt over forslaget og de vil  

 blive inddraget, når høringen er afsluttet, og det endelige landsplandirektiv  

 skal udarbejdes.
