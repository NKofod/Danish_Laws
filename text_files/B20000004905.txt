Bekendtgørelse om anvendelse af  

 affaldsprodukter til jordbrugsformål1) (Slambekendtgørelsen) I medfør af §§ 7, 7a, 13, 16, 19, stk. 5 og stk. 7, 29,  

 44, 67, 73, 80, 92 og 110, stk. 3, i lov om miljøbeskyttelse, jf.  

 lovbekendtgørelse nr. 698 af 22. september 1998, fastsættes:
Kapitel 1 Bekendtgørelsens område m.v.
 § 1. Denne bekendtgørelse fastsætter,  

 i hvilket omfang affaldsprodukter, jf. § 2, kan anvendes til  

 jordbrugsformål, således at hensynet til miljøbeskyttelsen  

 ikke tilsidesættes.
 § 2. Bekendtgørelsen omfatter affald fra  

 husholdninger, institutioner og virksomheder, herunder biologisk behandlet  

 affald, processpildevand og spildevandsslam i det omfang, affaldet er egnet  

 til jordbrugsformål og ikke indeholder væsentlige mængder  

 af miljøskadelige stoffer.
 Stk. 2. Komposteret og ukomposteret have- og parkaffald samt  

 produkter, der kan udbringes efter reglerne i Miljø- og  

 Energiministeriets bekendtgørelse om erhvervsmæssigt dyrehold,  

 husdyrgødning, ensilage m.v. er ikke omfattet af denne  

 bekendtgørelse.
 § 3. Reglerne i denne bekendtgørelse finder  

 ikke anvendelse, hvis de strider mod Ministeriet for Fødevarer,  

 Landbrug og Fiskeris bestemmelser om forebyggelse og bekæmpelse af  

 husdyrsygdomme, zoonoser eller planteskadegørere.
 § 4. I denne bekendtgørelse forestås  

 ved:
 1)	Affaldsproducent: Den, der frembringer, forarbejder, forhandler  

 eller importerer et affaldsprodukt, som skal afhændes til  

 jordbrugsformål.
 2)	Bruger: Den, der har brugsret over det areal, hvorpå  

 affaldsproduktet anvendes.
6)	Offentlige spildevandsanlæg: Spildevandsanlæg, hvor en  

 eller flere kommunalbestyrelser har ansvaret for anlæggets drift  

 og/eller vedligeholdelse, jf. miljøbeskyttelseslovens § 30,  

 stk. 7 Stk. 2. Affaldsproducentens pligter efter reglerne i kapitel  

 4, påhviler den affaldsproducent, der afhænder affaldsproduktet  

 til bruger.
Kapitel 2 Anvendelse af affaldsprodukter, som er optaget på  

 bilag 1 § 5. De affaldsprodukter, som er optaget på  

 bilag 1, kan uden forudgående tilladelse anvendes til  

 jordbrugsformål i overensstemmelse med bestemmelserne i kapitlerne 3-8,  

 jf. dog stk. 2 og 3.
Stk. 2. Før anvendelse i skove skal amtsrådet  

 meddele tilladelse.
Amtsrådet kan skærpe vilkårene i  

 forhold til, hvad der gælder efter kapitlerne 3 - 8, eller  

 fastsætte yderligere vilkår.
 Stk. 3. Bekendtgørelsens § 9, stk. 3, 2.  

 punktum, § 10, stk. 2-5, § 11 og kapitlerne 5, 7 og 8  

 gælder ikke for afhændelse til eller anvendelse i privat  

 havebrug.
Kapitel 3 Kontrolkrav og produktkrav § 6. Affaldsprodukter, der skal anvendes til  

 jordbrugsformål og privat havebrug, skal overholde grænse- og  

 afskæringsværdierne i bilag 2 og være prøvetaget og  

 analyseret efter bekendtgørelsens krav jf. § 25, stk. 3. Endvidere  

 må produkterne ikke indeholde væsentlige mængder af andre  

 miljøskadelige stoffer.
 Stk. 2. Ved sammenblanding af flere affaldsproducenters  

 affaldsprodukter, herunder spildevandsslam fra forskellige anlæg, skal  

 de enkelte affaldsprodukter inden sammenblanding overholde grænse- og  

 afskæringsværdierne i bilag 2. Kontrol af om grænse- og  

 afskæringsværdierne er overholdt inden sammenblanding, kan dog  

 undlades for spildevandsslam fra renseanlæg med en kapacitet på  

 mindre end 500 PE og tømningsordninger fra private husstande,  

 såfremt slammet med henblik på behandling tilføres et  

 offentligt spildevandsanlæg.
 Stk. 3. Ved sammenblanding af affaldsprodukter med  

 husdyrgødning skal affaldsprodukterne inden sammenblanding  

 prøvetages med henblik på analyse af om grænse- og  

 afskæringsværdierne i bilag 2 overholdes.
 Stk. 4. Slam fra offentlige spildevandsanlæg må  

 ikke sammenblandes med slam fra offentlige spildevandsanlæg i andre  

 kommuner eller med andre affaldsprodukter, medmindre sammenblandingen  

 forestås af en kommune, en fælleskommunal virksomhed eller et  

 biogasfællesanlæg.
 Stk. 5. Ved videreforarbejdning af affaldsprodukter i  

 slammineraliseringsanlæg, biogasanlæg, komposteringsanlæg  

 o.lign. skal prøveudtagning med henblik på analyse af om  

 tungmetalgrænseværdierne er overholdt være foretaget inden  

 videreforarbejdningen.
 Stk. 6. Ved tømning af  

 slammineraliseringsanlæg, der indeholder slam produceret før 1.  

 februar 2000, skal slammet kontrolleres for overskridelse af  

 grænseværdierne for tungmetaller inden udbringning.
 § 7. Affaldsprodukter, der skal anvendes til  

 jordbrugsformål og privat havebrug, skal være analyseret ved  

 repræsentative prøver.
 Stk. 2. Prøverne skal udtages og analyseres af et  

 dertil akkrediteret laboratorium.
Stk. 3. Analyseresultaterne skal fremsendes direkte til  

 tilsynsmyndigheden fra laboratoriet.
Analyseresultaterne skal fremsendes til  

 tilsynsmyndigheden inden første levering af et affaldsprodukt finder  

 sted.
Efter at første levering af et affaldsprodukt har fundet sted,  

 skal hvert analyseresultat fremsendes til tilsynsmyndigheden, straks det  

 foreligger.
 Stk. 4. Prøveudtagning, analysehyppighed,  

 analyseparametre og analysemetoder skal overholde forskrifterne i bilag  

 5.
Stk. 5. Amtsrådet kan beslutte, at  

 prøveudtagnings- og analysehyppigheden skal øges eller  

 nedsættes.
Amtsrådet kan beslutte, at prøverne skal  

 analyseres for flere parametre.
Amtsrådet kan endvidere beslutte, at  

 nogle parametre kan udelades.
 Stk. 6. Amtsrådet kan beslutte, at nogle prøver  

 kan udtages af affaldsproducenten og kan beslutte, at nogle prøver kan  

 udtages og analyseres af affaldsproducenten.
Stk. 7. Uanset stk. 4 fastsætter ministeren for  

 Fødevarer, Landbrug og Fiskeri regler for prøveudtagning  

 og analysehyppighed for slam fra offentlige spildevandsanlæg og  

 biologisk behandlet kildesorteret affald fra husholdninger, institutioner og  

 private virksomheder.
Endvidere finder stk. 5 og 6 ikke anvendelse for  

 disse produkter.
 § 8. Affaldsprodukter, der afhændes til  

 privat havebrug, skal have gennemgået en sådan hygiejnisering, at  

 anvendelse i haver kan finde sted, jf. bilag 3.
Kapitel 4 Afhændelse § 9. Affaldsproducenten skal udarbejde en  

 deklaration, som skal angive følgende:
 1)	Affaldsprodukt med beskrivelse af oprindelse og produktionssted samt  

 henvisning til de betegnelser, der er anvendt i bilag 1.
 2)	De enkelte bestanddele samt blandingsforhold for produkter, som er  

 fremkommet ved blanding af flere forskellige affaldstyper.
 3)	De enkelte bestanddele samt blandingsforhold for affaldsprodukter,  

 som er blandet med gødning eller jordforbedringsmiddel.
4)	Behandling, resultater af eventuelle analyser samt eventuelle  

 restriktioner for anvendelsen.
De betegnelser, der er angivet i bilag 3, skal  

 anvendes.
 5)	Analyseresultater jf. § 7, herunder angivelse af  

 prøveudtagnings- og analysetidspunkt.
 6)	Oplysning om opbevaringsmuligheder.
 Stk. 2. Hvis amtsrådet i en afgørelse har fastsat  

 vilkår i medfør af § 21, stk. 2, skal disse  

 fremgå af deklarationen.
Stk. 3. Kopi af deklarationen fremsendes til amtsrådet i  

 affaldsproducentens amt.
Fremsendelse skal ske senest 8 dage før  

 levering til bruger.
 § 10. Enhver affaldsproducent, der indgår  

 aftale om leverance af et affaldsprodukt, er ansvarlig for, at deklarationen  

 følger affaldsproduktet og svarer til dette.
 Stk. 2. Levering af affaldsprodukter må kun ske efter  

 direkte skriftlig aftale mellem affaldsproducenten og brugeren.
 Stk. 3. Levering af slam fra offentlige spildevandsanlæg  

 eller produkter, der indeholder slam fra offentlige spildevandsanlæg,  

 jf. § 6, stk. 4, må kun ske efter direkte skriftlig aftale  

 mellem kommunalbestyrelsen, ledelsen af en fælleskommunal virksomhed  

 eller ledelsen af et biogasfællesanlæg, og bruger.
 Stk. 4. Aftalen må alene omfatte leverancer, der kan  

 forudses anvendt til gødskningsformål på bedriften i den  

 kommende vækstsæson, jf. § 16.
 Stk. 5. Ved indgåelse af aftale om levering af  

 affaldsprodukter til bruger, skal affaldsproducenten sende kopi af  

 leveringsaftalen samt kort med angivelse af, hvor affaldsproduktet  

 forventes udspredt, til kommunalbestyrelsen i brugers kommune.
§ 11. Inden levering af et affaldsprodukt til  

 bruger, skal den, der leverer affaldsproduktet, give kommunalbestyrelsen i  

 brugers kommune skriftlig meddelelse om den leverede mængde, jf. dog  

 stk. 2. Meddelelsen skal indeholde oplysning om brugers navn, adresse og  

 leveringstidspunktet samt være bilagt kopi af deklaration, jf.  

 § 9, for det pågældende affaldsprodukt.
Meddelelse skal ske  

 senest 8 dage før levering.
 Stk. 2. Den i stk. 1 nævnte meddelelsespligt  

 gælder ikke i de tilfælde, hvor leveringen til den enkelte bruger  

 udgør mindre end 10 tons tørstof pr. år.
§ 12. Hvert år inden 1. marts skal  

 affaldsproducenten skriftligt indberette til amtsrådet, hvor store  

 mængder af hvert affaldsprodukt, der er afhændet til anvendelse  

 til jordbrugsformål i det foregående kalenderår, fordelt  

 på anvendelse i landbrug, skovbrug, gartneri, parkdrift og privat  

 havebrug.
Indberetningen skal ske med henvisning til deklarationen, jf.  

 § 9, for hvert affaldsprodukt.
 Stk. 2. Amtsrådet skal hvert år senest 1. juli  

 indberette de i stk. 1 omhandlede oplysninger til Miljøstyrelsen.  

 Miljøstyrelsen kan efter forhandling med amtsrådene  

 fastsætte regler om indberetningens form.
Kapitel 5 Opbevaring af affaldsprodukter § 13. Affaldsprodukter, som skal anvendes til  

 jordbrugsformål, skal opbevares som fastsat i tilladelse efter  

 miljøbeskyttelseslovens kapitel 5 eller § 19, jf. dog § 14.
§ 14. Affaldsprodukter kan dog opbevares på  

 brugers virksomhed uden tilladelse efter miljøbeskyttelseslovens  

 kapitel 5 eller § 19, hvis det sker på et opbevaringsanlæg,  

 der er placeret, indrettet og drevet i overensstemmelse med de regler, der  

 gælder for opbevaring af husdyrgødning fra erhvervsmæssigt  

 husdyrhold.
De hygiejniske krav i bilag 3 skal overholdes.
Stk. 2. Affaldsprodukter, der ikke afgiver væske, kan  

 opbevares i markstakke på brugers virksomhed.
Markstakkene skal  

 være overdækket, så vand ikke kan trænge ind i  

 stakken.
Placeringen skal følge de i stk. 1 nævnte regler  

 for placering.
De hygiejniske krav i bilag 3 skal overholdes.
Spildevandsslam  

 må ikke opbevares i markstakke.
 Stk. 3. Anlæg, der anvendes til opbevaring af både  

 affaldsprodukter og husdyrgødning, skal have en kapacitet, der er i  

 overensstemmelse med reglerne for opbevaring af husdyrgødning fra  

 erhvervsmæssigt husdyrhold.
 Stk. 4. Hos den enkelte bruger må der ikke uden  

 tilladelse efter miljøbeskyttelseslovens kapitel 5 eller § 19  

 opbevares en større mængde affaldsprodukter, end bruger selv kan  

 anvende i den kommende vækstsæson.
Kapitel 6 Opbevaringskapacitet for slam fra offentlige  

 spildevandsanlæg § 15. Kommunalbestyrelsen skal råde over  

 opbevaringsfaciliteter for slam fra offentlige spildevandsanlæg i  

 kommunen svarende til 9 måneders produktion.
 Stk. 2. Slam fra offentlige spildevandsanlæg skal  

 opbevares som fastsat i tilladelse efter miljøbeskyttelseslovens  

 kapitel 5 eller § 19.
 Stk. 3. Slam fra offentlige spildevandsanlæg må  

 ikke opbevares i markstakke.
 Stk. 4. Kommunalbestyrelsen skal senest den 31. december hvert  

 år indsende en redegørelse for, hvor og på hvilken  

 måde slam fra offentlige spildevandsanlæg skal opbevares det  

 kommende år, til amtsrådene i de berørte amter.
Kapitel 7 Brugers anvendelse af affaldsprodukter § 16. Affaldsprodukter, der ifølge denne  

 bekendtgørelse kan tilføres jord, skal anvendes til  

 gødskningsformål og indgå i  

 gødningsplanlægningen.
Bruger skal senest 31. marts hvert  

 år fremsende sædskifte- og gødningsplan for  

 jordbrugsbedriften samt kort med angivelse af udspredningsarealer til  

 kommunalbestyrelsen i brugers kommune.
Meddelelsespligten gælder kun i  

 de tilfælde, hvor bruger modtager affaldsprodukter i mængder, der  

 overstiger 10 tons tørstof pr. år.
Stk. 2. Den samlede tilførsel af næringsstoffer i  

 form af affaldsprodukter og husdyrgødning må ikke overstige 210  

 kg totalkvælstof og 40 kg totalfosfor pr. ha pr. år.
Fra 1. juli  

 2000 må den samlede tilførsel af næringsstoffer i form af  

 affaldsprodukter og husdyrgødning ikke overstige 210 kg  

 totalkvælstof og 30 kg totalfosfor pr. ha pr. år.
Fra den 1.  

 august 2002 må den samlede tilførsel af næringsstoffer i  

 form af affaldsprodukter og husdyrgødning ikke overstige 170 kg  

 totalkvælstof og 30 kg totalfosfor pr. ha pr. år.  

 Fosfordoseringen kan beregnes som et gennemsnit over 3 år.
På  

 skovarealer kan fosfordoseringen beregnes som et gennemsnit over 10  

 år.
Stk. 3. Uanset bestemmelsen i stk. 2, må der ikke  

 med affaldsprodukter tilføres jorden mere end 10 tons tørstof  

 pr. ha pr. år, beregnet som et gennemsnit over 10 år.
Fra 1. juli  

 2000 nedsættes mængden til 7 tons tørstof pr. ha pr.  

 år, beregnet som et gennemsnit over 10 år.
På park- og  

 skovarealer, hvor der ikke dyrkes fortærbare afgrøder, må  

 der tilføres 20 tons tørstof pr. ha pr. år, beregnet som  

 et gennemsnit over 10 år.
Fra 1. juli 2000 nedsættes  

 mængden til 15 tons tørstof pr. ha pr. år, beregnet som et  

 gennemsnit over 10 år.
Stk. 4. Flydende affaldsprodukter må højst  

 tilføres i mængder på 3.000 m3 pr. ha pr. år.
I perioden 1. februar - 1. april  

 må der kun tilføres 1.000 m 3 pr. ha.
Stk. 5. I perioden fra høst (dog senest 1. september)  

 til 1. oktober må der med flydende affaldsprodukter maksimalt  

 tilføres 50 kg. totalkvælstof pr. ha.
I perioden fra 1. oktober  

 til 1. februar må der ikke udbringes flydende affaldsprodukter.  

 Udbringning fra høst til 1. oktober må kun ske på  

 etablerede overvintrende græsarealer samt på arealer, hvor der  

 den følgende vinter skal være vinterraps.
 Stk. 6. Udbringning af fast spildevandsslam i perioden fra  

 høst til 20. oktober må kun ske på arealer, hvor der er  

 afgrøder samme vinter.
Stk. 7. For affaldsprodukter, som består af mere end 75%  

 husdyrgødning, træder reglerne for anvendelse af  

 husdyrgødning fra erhvervsmæssigt dyrehold i stedet for  

 stk. 2-5. De med affaldsprodukter tilførte mængder omregnes  

 til dyreenheder, således at maksimalt 110 kg totalkvælstof og  

 maksimalt 20 kg totalfosfor svarer til 1 dyreenhed.
Fra den 1. august 2002  

 omregnes de med affaldsprodukter tilførte mængder til  

 dyreenheder, således at maksimalt 100 kg totalkvælstof og  

 maksimalt 20 kg totalfosfor svarer til en dyreenhed.
 Stk. 8. Hvis dosering beregnes som et gennemsnit over flere  

 år efter reglerne i stk. 2 og 3, skal bruger hvert år senest  

 31. marts fremsende sædskifte- og gødningsplan for  

 jordbrugsbedriften til kommunalbestyrelsen i brugers kommune.  

 Meddelelsespligten gælder kun i de tilfælde, hvor bruger modtager  

 affaldsprodukter i mængder, der overstiger 10 tons tørstof pr.  

 år.
 Stk. 9. De i stk. 2-4 angivne maksimale mængder pr.  

 ha pr. år skal overholdes inden for enhver 12-måneders periode.  

 Hvor mængderne kan beregnes som et gennemsnit over 3 eller 10 år,  

 skal kravene være opfyldt i enhver 36- henholdsvis 120-måneders  

 periode.
 § 17. Anvendelse af affaldsprodukter må  

 ikke:
1)	ske på sådan en måde og på sådanne  

 arealer, at der ved tøbrud og regnskyl opstår fare for  

 afstrømning til søer, vandløb eller dræn, 2)	give anledning til forurening af grundvandet eller 3)	give anledning til væsentlige gener eller uhygiejniske  

 forhold.
 Stk. 2. Affaldsprodukter må ikke udbringes på  

 lørdage samt søn- og helligdage på arealer, der ligger  

 nærmere end 200 m fra byzone, sommerhusområder eller  

 områder i landzone, der ved lokalplan er udlagt til boligformål.
 § 18. Anvendelse af affaldsprodukter skal ske i  

 overensstemmelse med eventuelle vilkår i deklarationerne.
 § 19. De hygiejniske restriktioner for  

 anvendelsen, jf. bilag 3, skal overholdes.
Kapitel 8 Særlige bestemmelser om tungmetaller i jord § 20. Arealer, som tilføres  

 affaldsprodukter, må ikke indeholde mere tungmetal end angivet ved  

 jordkvalitetskriterierne i bilag 4.
Stk. 2. På arealer, hvor kommunalbestyrelsen vurderer,  

 at der er risiko for, at de i stk. 1 nævnte jordkvalitetskriterier  

 er overskredet, skal kommunalbestyrelsen lade udtage og analysere  

 jordprøver til dokumentation for, hvorvidt jordkvalitetskriterierne er  

 overholdt.
Prøverne skal udtages og analyseres af et dertil  

 akkrediteret laboratorium.
Udgifterne til disse prøver afholdes af  

 affaldsproducenten.
 Stk. 3. Prøveudtagning og analyse skal ske i  

 overensstemmelse med bestemmelserne i bilag 4.
Kapitel 9 Anvendelse af affaldsprodukter, som ikke er optaget  

 på bilag 1 § 21. Amtsrådet kan efter ansøgning  

 tillade affaldsproducenten, at affaldsprodukter, der ikke er optaget på  

 listen i bilag 1, anvendes til jordbrugsformål efter reglerne i  

 kapitlerne 3-8.
 Stk. 2. Amtsrådet kan ved afgørelsen skærpe  

 vilkårene i forhold til, hvad der gælder efter kapitlerne 3-8  

 eller fastsætte yderligere vilkår og herunder bestemme, at  

 anvendelse ikke må ske på nærmere angivne arealer.
 § 22. Amtsrådet skal indhente udtalelse fra  

 embedslægen og kredsdyrlæge inden afgørelse træffes.
 § 23. Tilladelse, der er meddelt efter § 21,  

 kan til enhver tid af amtsrådet ændres eller tilbagekaldes uden  

 erstatning, jf. miljøbeskyttelseslovens § 20, stk. 1 og 2.
Kapitel 10 Tilsyn og håndhævelse § 24. Kommunalbestyrelsen fører tilsyn med,  

 at reglerne i kapitlerne 5, 7 og 8 om affaldsprodukters opbevaring og  

 anvendelse overholdes samt, at vilkår om opbevaring og anvendelse i en  

 tilladelse efter § 5, stk. 2 og § 21 overholdes.
 § 25. Amtsrådet fører tilsyn med, at  

 reglerne i kapitlerne 3 og 4 om kontrol- og produktkrav samt afhændelse  

 overholdes, at reglerne i kapitel 6 om kommunalbestyrelsens opbevaring af  

 slam fra offentlige spildevandsanlæg overholdes, samt at vilkår  

 om kontrol- og produktkrav og afhændelse i en tilladelse efter  

 § 5, stk. 2 og § 21 overholdes.
 Stk. 2. Amtsrådet fører uanset § 24 tilsyn  

 med, at reglerne i kapitel 5 om brugers opbevaring af slam fra offentlige
spildevandsanlæg overholdes.
 Stk. 3. Plantedirektoratet fører uanset stk. 1  

 tilsyn med kvaliteten af slam fra offentlige spildevandsanlæg og  

 biologisk behandlet kildesorteret affald fra husholdninger, institutioner og  

 private virksomheder, jf. §§ 6 og 7 stk.1, 2, 3, 4 og 7. Tilsynet  

 føres efter regler fastsat af ministeren for Fødevarer,  

 Landbrug og Fiskeri.
 § 26. Tilsynsmyndigheden kan meddele påbud  

 om afhjælpende foranstaltninger, hvis anvendelse eller opbevaring af  

 affaldsprodukter giver eller kan give anledning til ikke-uvæsentlige  

 gener eller forurening.
 Stk. 2. Tilsynsmyndigheden kan nedlægge forbud mod  

 anvendelse af et affaldsprodukt til jordbrugsformål, såfremt  

 anvendelsen medfører forurening eller risiko herfor.
Kapitel 11 Andre bestemmelser § 27. Miljøstyrelsen kan i særlige  

 tilfælde tillade, at reglerne i denne bekendtgørelse fraviges.
Kapitel 12 Beslutning og klage § 28. Kommunalbestyrelsens og amtsrådets  

 afgørelser kan påklages til Miljøstyrelsen efter reglerne  

 i miljøbeskyttelseslovens kapitel 11.
 Stk. 2. Følgende afgørelser kan ikke  

 påklages:
 1)	Tilsynsmyndighedens afgørelser efter §§ 7 og 26.
 2)	Amtsrådets afgørelser efter § 21, når  

 afgørelsen vedrører mindre end 10.000 tons affaldsprodukt pr.  

 år.
 Stk. 3. Miljøstyrelsens afgørelser efter denne  

 bekendtgørelse kan ikke indbringes for højere administrativ  

 myndighed.
 § 29. Miljøstyrelsen kan ændre bilag  

 1, bilag 3 og bilag 5 til denne bekendtgørelse.
Kapitel 13 Straf § 30. Medmindre højere straf er forskyldt  

 efter den øvrige lovgivning, straffes med bøde den, der:
1)	afhænder affaldsprodukter til jordbrugsformål, der ikke  

 overholder de krav til affaldsproduktet, som er fastsat i bilagene 1 - 5, 2)	overtræder vilkår fastsat af amtsrådet i  

 medfør af § 5, stk. 2, 3)	undlader at opfylde de i kapitel 3 opstillede kontrol- og  

 produktkrav, 4)	undlader at opfylde de i kapitel 4 opstillede afhændelseskrav, 5)	overtræder reglerne om opbevaring af affaldsprodukter i  

 kapitlerne 5 og 6, 6)	overtræder reglerne om anvendelse af affaldsprodukter i  

 kapitel 7, herunder meddelelsespligten i § 16, stk. 1, 7)	overtræder vilkår, fastsat af amtsrådet i  

 medfør af § 21, eller 8)	undlader at efterkomme påbud eller forbud efter § 26.
 Stk. 2. Straffen kan stige til hæfte eller fængsel  

 i indtil 2 år, hvis overtrædelse er begået forsætligt  

 eller ved grov uagtsomhed, og hvis der ved overtrædelse er:
1)	forvoldt skade på miljøet eller fremkaldt fare herfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens kapitel 5.
 Stk. 4. Forældelsesfristen for strafansvaret er 5  

 år.
Kapitel 14 Ikrafttræden og overgangsbestemmelser § 31. Bekendtgørelsen træder i kraft  

 den 2. februar 2000.
 § 32. Følgende bestemmelser ophæves:
 Bekendtgørelse nr. 823 af 16. september 1996 om anvendelse af  

 affaldsprodukter til jordbrugsformål.
 Bekendtgørelse nr. 567 af 3. juli 1997 om ændring af  

 bekendtgørelse om anvendelse af affaldsprodukter til  

 jordbrugsformål.
§ 33. Tilladelser, der er meddelt efter § 19  

 i bekendtgørelse nr. 736 af 26. oktober 1989 samt tilladelser, der er  

 meddelt efter § 20 i bekendtgørelse nr. 730 af 5. september 1995,  

 gælder fortsat.
Amtsrådet skal tage tilladelserne op til revision  

 inden den 1. oktober 1999 med henblik på at bringe tilladelserne i  

 overensstemmelse med reglerne i denne bekendtgørelse.
 Stk. 2. Tilladelser, der er meddelt efter § 21 i  

 bekendtgørelse nr. 823 af 16. september 1996, gælder fortsat.  

 Amtsrådet skal tage tilladelserne op til revision inden den 1. oktober  

 2002 med henblik på at bringe tilladelserne i overensstemmelse med  

 reglerne i denne bekendtgørelse.
 Stk. 3. Dispensationer, der er meddelt af  

 Miljøstyrelsen i henhold til § 32 i bekendtgørelse nr. 736  

 af 26. oktober 1989, bortfalder senest den 1. oktober 1999.
 Stk. 4. Dispensationer, der er meddelt af  

 Miljøstyrelsen i henhold til § 27 i bekendtgørelse nr. 730  

 af 5. september 1995, bortfalder senest den 1. juli 2000.
 Stk. 5. Dispensationer, der er meddelt af  

 Miljøstyrelsen i henhold til § 28 i bekendtgørelse nr. 823  

 af 16. september 1996, bortfalder senest den 1. oktober 2002.
Bilag 1 Liste over affaldsprodukter med jordbrugsmæssig  

 værdi, som kan anvendes uden forudgående tilladelse efter  

 reglerne i denne bekendtgørelse A) Slam og spildevand samt uforurenede produktrester fra forarbejdning af  

 vegetabilske råvarer samt fra mejerier.
 B) Slam m.v. fra dambrug.
 Slam fra ferskvandsdambrug samt slam og spildevand fra recirkulerede  

 anlæg til opdræt af fisk.
Slam fra indpumpningsdambrug C) Slam m.v. fra forarbejdning af animalske råvarer.
 Slam fra rensningsanlæg på slagterier.
 Slam fra rensningsanlæg på fiskeindustrivirksomheder.
 Slam fra rensningsanlæg på foderproduktionsvirksomheder.
 D) Kildesorteret affald, herunder biologisk behandlet affald fra  

 husholdninger, institutioner og private virksomheder.
 Madaffald, kaffefiltre, bleer og lignende.
 E) Spildevandsslam.
 Slam fra offentlige spildevandsanlæg.
 Slam fra private rensningsanlæg til behandling af husspildevand.
Bilag 2 Grænse- og afskæringsværdier, jf.  

 § 6 A.
Grænseværdier for tungmetaller Tabel 1 mg pr. kg tørstof Cadmium 0,8 Kviksølv 0,8 Bly2) 120 Nikkel 30 Tabel 2a  

 Grænseværdier, der gælder til den 30. juni 2000.
mg pr. kg totalfosfor Cadmium 200 Kviksølv 200 Bly2) 10.000 Nikkel 2.500 Tabel 2b   

 Grænseværdier, der gælder fra den 1. juli 2000.
mg pr. kg totalfosfor Cadmium 100 Kviksølv 200 Bly2) 10.000 Nikkel 2.500 Tabel 3 mg pr. kg tørstof Chrom 100 Zink 4.000 Kobber 1.000 B.
Overholdelse af grænseværdier for tungmetaller Analyseværdierne skal overholde de tørstofrelaterede  

 grænseværdier i tabel 1 eller de fosforrelaterede  

 grænseværdier i tabel 2. Analyseværdierne skal overholde  

 grænseværdierne i tabel 3. Ud af de seneste 5 prøver skal  

 analyseresultaterne fra mindst 75% ligge under grænseværdierne.  

 Dog må ingen prøve overskride en grænseværdi med  

 mere end 50%. Hvis en prøve overskrider en grænseværdi med  

 0   50% skal der umiddelbart foretages fornyet prøveudtagning og  

 analyse.
 Affaldsproducenten kan vælge enten at overholde de  

 tørstofrelaterede eller de fosforrelaterede grænseværdier.
C.
Afskæringsværdier for miljøfremmede stoffer Tabel 4a   

 Afskæringsværdier der gælder til den 30. juni 2000.
mg pr. kg tørstof LAS3) 2600 S  

  PAH4) 6 NPE5) 50 DEHP6) 100 Tabel 4b   

 Afskæringsværdier der gælder fra den 1. juli 2000.
mg pr. kg tørstof LAS3) 1300 S  

  PAH4) 3 NPE5) 30 DEHP6) 50 Tabel 4c   

 Afskæringsværdier der gælder fra den 1. juli 2002.
mg pr. kg tørstof LAS3) 1300 S  

  PAH4) 3 NPE5) 10 DEHP6) 50 D.
Overholdelse af afskæringsværdier for  

 miljøfremmede stoffer Hver enkelt analyseresultat skal overholde afskæringsværdierne  

 i tabel 4.
Bilag 3 Hygiejnisk begrundede anvendelsesrestriktioner til  

 affaldsprodukter Hygiejnisk begrundede anvendelsesrestriktioner til forskellige  

 affaldstyper, jf. bilag 1, efter forskellige behandlinger.
Behandlingerne er  

 defineret nedenfor.
Behandling Affald Ikke Behandlet Stabiliseret Kontrolleret komposstering Kontrolleret hygiejnisering A) Slam m.v. fra vegetabilsk produktion + + + + B) Slam m.v. fra dambrug Må ikke anvendes i  

 havebrug + + + C) Slam m.v. fra animalsk produktion Må ikke anvendes   

 til jord-brugs-formål.
Nedbringes inden 12 timer efter tilførsel.  

 Må ikke anvendes i havebrug. (3) + + D) Kildesor-teret affald Må ikke anvendes   

 til jord-brugs-formål.
Ikke til fortærbare afgrøder eller have-brug.
Nedbringes  

 inden 12 timer efter tilførsel. (1) (1) + E)   Spilde-vandsslam Må ikke anvendes   

 til jord-brugs-formål.
Ikke til fortærbare afgrøder eller have-brug.
Nedbringes  

 inden 12 timer efter tilførsel. (2) Ikke til fortærbare afgrøder eller privat og offentlig  

 havebrug. (2) + + Kan anvendes uden hygiejnisk begrundede restriktioner.
 (1) På brug med klovbærende dyr skal udspredning og  

 nedbringning af kompost ske før såning.
(2) På arealer, hvor der tilføres spildevandsslam, må  

 der indtil 1 år efter tilførsel kun dyrkes korn- eller  

 frøafgrøder til modenhed samt græs eller lignende til  

 industriel fremstilling af tørfoder.
Endvidere må der dyrkes  

 ikke fortærbare afgrøder.
Der må f.eks. ikke dyrkes  

 kartofler, græs og majs til ensilage samt foder eller sukkerroer.
Ved udspredning i skov skal skoven holdes lukket for offentligheden mindst  

 1/2 år efter 	tilførsel.
Afspærring skal  

 gennemføres med skiltning, der forbyder plukning af bær, svampe  

 og lignende.
 Opbevarings-, transport-, sprednings- og nedfældningsudstyr skal  

 rengøres forsvarligt umiddelbart efter brugen.
 (3) Denne begrænsning gælder ikke ved stabilisering i  

 biogasanlæg.
Definitioner til bilag 3 Fortærbare afgrøder Afgrøder, der kan fortæres i rå tilstand af dyr eller  

 mennesker.
Afgrøder fra frugttræer er dog undtaget herfra.
Kompostering Findeling med efterfølgende beluftning.
Beluftningen kan være  

 aktiv, f.eks. ved omstikning eller passiv ved opretholdelse af en struktur,  

 som tillader luftpassage.
Nedbringning Nedpløjning, nedharvning, direkte nedfældning eller anden  

 metode, hvor affaldet bringes ned i jorden.
 1. Ikke behandlet:
 Uden behandling efter en af nedenstående behandlingsformer.
 2. Stabilisering:
 Stabiliserede produkter skal ved levering have gennemgået en af de  

 nedenfor under a) - e) nævnte behandlingsformer.
 Endvidere må stabiliserede produkter ikke afgive lugt i  

 væsentlig grad.
 a) Anaerob stabilisering ved udrådning i opvarmet rådnetank  

 eller behandling i biogasreaktor.
 b) Aerob stabilisering ved slambeluftning, enten i specielt indrettet  

 slamluftningstank eller i langtidsbeluftet, aktiveret slamanlæg.
 c) Kompostering, hvor temperaturen ikke kontrolleres.
 d) Kemisk stabilisering ved tilsætning af kalk.
 e) Slam, som har mineraliseret i slammineraliseringsanlæg i mindst 6  

 måneder fra sidste tilførsel.
 3. Kontrolleret kompostering:
Kompostering med daglig temperaturmåling, således at alt  

 materiale underkastes en temperatur på minimum 55 grader C i minimum 2  

 uger.
Behandlingen skal dokumenteres i form af registrerede  

 temperaturmålinger.
 4. Kontrolleret hygiejnisering:
 Kontrolleret hygiejniserede produkter skal ved levering have  

 gennemgået en af de nedenfor under a) - c) nævnte  

 behandlingsformer.
 Endvidere skal kontrolleret hygiejniserede produkter ved levering opfylde  

 følgende hygiejniske kvalitetskrav:
Salmonella må ikke påvises Fækale streptokokker skal være mindre end 100/g Prøveudtagning og analyse skal ske efter metoder, der er anvist af  

 Miljøstyrelsen.
 Behandlingsformer:
a) Behandling i reaktor, som sikrer en temperatur på minimum 70  

 grader C i minimum 1 time eller tilsvarende hygiejnisering.
Behandlingen skal  

 dokumenteres i form af registreret tid og temperatur.
b) Behandling ved tilsætning af kalk så alt materiale  

 opnår pH 12 i minimum 3 måneder.
Behandlingen skal dokumenteres i  

 form af tid og pH målinger, der dækker hele partiet.
 c) Behandling i biogasreaktor ved termofil udrådningstemperatur samt  

 behandling i separat hygiejniseringstank kombineret med udrådning i  

 termofil eller mesofil reaktortank og med sikrede minimumsholdetider på  

 en af følgende kombinationer:
Temperatur Holdetid ved udrådning i termofil (1) reaktortank Holdetid ved behandling i separat hygiejniseringstank (2) før eller efter udrådning i termofil reaktortank  

(3) før eller efter udrådning i mesofil reaktortank  

(4) Grader C Timer Timer Timer 52.0 10 53.5 8 55.0 6 5.5 7.5 60.0 2.5 3.5 65.0 1.0 1.5 (1) 	Ved termofil udrådning forstås i denne  

 sammenhæng udrådning ved 52 grader C eller derover.
Mindste  

 garanterede holdetid i reaktortanken (MGRT) er angivet i timer.
Det  

 forudsættes samtidig, at den hydrauliske opholdstid (HRT) i  

 reaktortanken er mindst 7 døgn.
(2) 	Den kontrollerede hygiejnisering foregår i separat  

 hygiejniseringstank i forbindelse med en termofil eller en mesofil  

 biogasreaktor.
Udrådningen foregår enten før eller efter  

 hygiejniseringen.
Mindste garanterede holdetid i hygiejniseringstanken (MGRT)  

 er angivet i timer.
(3) 	Ved termofil udrådning forstås i denne  

 sammenhæng udrådning ved 52 grader C eller derover.
Det  

 forudsættes samtidig, at den hydrauliske opholdstid (HRT) i  

 reaktortanken er mindst 7 døgn.
 (4) 	Ved mesofil udrådning forstås i denne sammenhæng  

 udrådning i temperaturområdet mellem 20 grader C og 52 grader C.  

 Det forudsættes samtidig, at den hydrauliske opholdstid (HRT) i  

 reaktortanken er mindst 14 døgn.
Miljø- og Energiministeriet, den 20. januar  

 2000 Svend Auken /Helge Andreasen Bilag 4 Jordkvalitetskriterier og prøveudtagnings- og  

 analysemetode, jf. § 20.
 Tabel 5.
Mg pr. kg tørstof i jord Cadmium 0,5 Kviksølv 0,5 Bly 40 Nikkel 15 Chrom 30 Zink 100 Kobber 40 Der skal udtages repræsentative jordprøver.
Dette vil normalt  

 omfatte blandingsprøver af 25 enkeltprøver, udtaget på et  

 areal, der er mindre end eller lig med 5 ha, og som dyrkes på ensartet  

 måde.
 Prøverne skal udtages til en dybde af 25 cm, medmindre dybden af  

 pløjelaget er mindre end denne værdi, idet dybden for  

 prøveudtagningen dog i så fald ikke må være mindre  

 end 10 cm.
Analyse af tungmetaller foretages efter oplukning, jf.
DS 259.  

 Detektionsgrænsen for det enkelte metal må ikke være  

 højere end 10 pct. af den relevante grænseværdi.
Bilag 5 Prøveudtagning, analysehyppighed,  

 analyseparametre samt analysemetoder, jf. § 7.
A.
Prøveudtagning Prøveudtagning og analyse skal ske efter metoder, der er anvist af  

 Miljøstyrelsen.
B.
Analyseparametre Prøverne skal analyseres for følgende parametre:
Cadmium Kviksølv Bly Nikkel Chrom Zink Kobber Tørstof Totalfosfor Totalkvælstof Udeladelse af parametre kan ske efter følgende retningslinjer:
 Parametrene chrom, zink og kobber kan udelades.
 Parametrene cadmium, kviksølv, bly og nikkel kan udelades, hvis  

 affaldsproducenten kan dokumentere, at de ikke eller kun i ringe grad  

 forekommer i affaldsproduktet.
C.
Analyseparametre for miljøfremmede stoffer Prøverne skal analyseres for følgende parametre:
LAS(1) PAH(2) NPE(3) DEHP(4) Parametrene kan udelades, hvis affaldsproducenten kan dokumentere, at de  

 ikke eller kun i ringe grad forekommer i affaldsproduktet.
D.
Analysehyppighed for stoffer under pkt.
B Prøveudtagning og analyse skal foretages mindst hver 3.  

 måned.
E.
Analysehyppighed for miljøfremmede stoffer Prøveudtagning og analyse skal foretages mindst hver 12.  

 måned.
F.
Analysemetoder for tungmetaller Analyse af tungmetaller skal foretages efter oplukning, jf.
DS 259.  

 Detektionsgrænsen for det enkelte metal må ikke være  

 højere end 10% af den relevante grænseværdi.
G.
Analysemetoder for miljøfremmede stoffer Analyse af miljøfremmede stoffer skal ske efter metoder, der er  

 anvist af Miljøstyrelsen.
 (1) LAS: Lineære alkylbenzensulfonater.
 (2) PAH: Polycykliske, aromatiske hydrocarboner = Acenaphthen, Phenathren,  

 Fluoren, Fluoranthen, Pyren, Benzfluoranthener (b+j+k), Benz(a)pyren,  

 Benz(ghi)perylen, Indeno(1,2,3-cd)pyren.
 (3) NPE: Nonylphenol (+ethoxylater). NPE omfatter selve stoffet  

 nonylphenol og nonylphenolethoxylater med 1-2 ethoxygrupper.
 (4) DEHP: di(2-ethylhexyl)phthalat.
1)   Denne bekendtgørelse indeholder  

 bestemmelser, der gennemfører Rådets Direktiv 86/278/EØF  

 af 12. juni 1986 om beskyttelse af miljøet, navnlig jorden, i  

 forbindelse med anvendelse i landbruget af slam fra rensningsanlæg,  

 ændret ved direktiv 91/692/EØF.
Bekendtgørelsen er  

 notificeret efter informationsproceduren i Rådets direktiv 98 /34/EF  

 som ændret ved direktiv 98/48/EF.
Direktivets titel, der tidligere var  

 "Direktiv om en informationsprocedure med hensyn til tekniske standarder  

 og forskrifter" er ændret ved direktiv 98/48/EF.
2)   Blyværdien er 60 mg pr. kg  

 tørstof eller 5.000 mg pr. kg totalfosfor for privat havebrug.
For  

 anvendelse i privat havebrug gælder endvidere arsenværdien 25 mg  

 pr. kg tørstof.
 3)   LAS: Lineære  

 alkylbenzensulfonater.
 4)   PAH: Polycykliske, aromatiske  

 hydrocarboner. å  

  PAH = å  

  Acenaphthen, Phenathren, Fluoren, Fluoranthen, Pyren, Benzfluoranthener  

 (b+j+k), Benz(a)pyren, Benz(ghi)perylen, Indeno(1,2,3-cd)pyren.
 5)   NPE: Nonylphenol (+ethoxylater). NPE  

 omfatter selve stoffet nonylphenol og nonylphenolethoxylater med 1-2  

 ethoxygrupper.
 6)   DEHP:  

 di(2-ethylhexyl)phthalat.
