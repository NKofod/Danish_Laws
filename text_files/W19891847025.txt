En vognmand havde ved sin private bolig opført en garage til brug for  

 forretningen og finansieret over kassekredit.
Ved opgørelse af indskudskonto  

 ved indtræden i virksomhedskatteordning blev hele priotitetsgælden - optaget  

 i den hidtidige rent private ejendom - anset som privat, og kunne således  

 ikke indgå i indskudskontoen.
 Vognmand A klagede over, at de stedlige skattemyndigheder havde ændret den  

 af ham ved hans indtræden i virksomhedsskatteordningen pr. 1. januar 1987  

 selvangivne indskudskonto fra -312.477 kr. til -14.278 kr.
 Den påklagede ansættelse skyldtes, at de stedlige skattemyndigheder havde  

 anset hele prioritetsgælden i klagerens ejendom, 298.199 kr., for privat ved  

 indtræden i virksomhedsskatteordningen.
Det fremgik af sagen, at klageren, der drev en vognmandsforretning, i 1983  

 i forbindelse med sin private bopæl havde opført en garage til anvendelse for  

 virksomheden.
Byggeriet af garagen var finansieret ved træk på klagerens  

 kassekredit.
 Klagerens revisor påstod over for Landsskatteretten, at 25,926% af  

 prioritetsgælden - svarende til den del af kontantværdien, der var fordelt på  

 den erhvervsmæssige del af ejendommen - kunne indgå i virksomheden med den  

 konsekvens, at underskudskontoen skulle ansættes til -58.745 kr.
 Da prioritetsgælden var optaget eller overtaget i forbindelse med  

 klagerens anskaffelse af ejerboligen, var der en formodning om, at gælden var  

 privat.
 Landsskatteretten fandt ikke, at klageren havde afkræftet denne  

 formodning, hvorfor hele prioritetsgælden måtte anses for at være privat i  

 forbindelse med klagerens indtræden i virksomhedsskatteordningen.
 Ansættelsen af indskudskontoen til -14.278 kr. blev herefter stadfæstet.
