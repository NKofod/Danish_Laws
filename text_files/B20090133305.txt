Bekendtgørelse om ændring af bekendtgørelse om eftersyn af ventilations- og klimaanlæg i bygninger1) (Gennemførelse af servicedirektivet m.v.) § 1 I bekendtgørelse nr. 1104 af 20. september 2007 om eftersyn af ventilations- og klimaanlæg i bygninger foretages følgende ændringer:
 1. Fodnoten affattes således:
»Bekendtgørelsen indeholder bestemmelser, der gennemfører dele af Rådets direktiv 93/76/EØF af 13. september 1993 om begrænsning af kuldioxidemissionerne gennem en forbedring af energieffektiviteten (SAVE), (EF-Tidende 1993 nr.
L 237, side 28), dele af Europa-Parlamentets og Rådets direktiv 2002/91/EF af 16. december 2002 om bygningers energimæssige ydeevne, (EF-Tidende 2003 nr.
L 1, side 65), dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, (EU-Tidende 2005 nr.
L 255, side 22) og dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006 nr.
L 376, s. 36).« 2. § 8, stk. 1, affattes således:
»Et firma, der er akkrediteret som eftersynsfirma, skal med henblik på registrering indgive en anmeldelse til FEM-sekretariatet vedlagt dokumentation for akkrediteringen.
Energistyrelsen træffer afgørelse om, hvorvidt betingelserne for registrering er opfyldt.« 3. Efter § 8 indsættes:
 »§ 8 a . Energistyrelsen træffer afgørelse om registrering af det akkrediterede eftersynsfirma senest 4 uger efter modtagelse af anmeldelsen, jf. dog stk. 2. Fristen løber fra det tidspunkt, hvor al dokumentation er fremsendt.
Stk. 2. Fristen i stk. 1 kan forlænges én gang, hvis sagens kompleksitet berettiger det.
Energistyrelsen begrunder forlængelsen og varigheden af forlængelsen og meddeler dette til det akkrediterede eftersynsfirma inden udløbet af fristen i stk. 1.
 Stk. 3. Når FEM-sekretariatet har modtaget anmeldelse fra det akkrediterede eftersynsfirma, sender FEM-sekretariatet hurtigst muligt en kvittering til det akkrediterede eftersynsfirma med oplysning om:
1) sagsbehandlingsfristen, jf. stk. 1 og 2, 2) at den anmeldende akkrediterede virksomhed ikke må udføre opgaver som eftersynsfirma efter denne bekendtgørelse, før den har fået meddelelse fra Energistyrelsen om optagelse i registret, og 3) klageadgang.
Stk. 4. Hvis anmeldelsen er ufuldstændig, oplyser Energistyrelsen hurtigst muligt den anmeldende virksomhed herom og om, at der skal indgives yderligere dokumentation samt om en eventuel indvirkning på sagsbehandlingsfristen, jf. stk. 1 og 2.« 4. Efter § 9 indsættes:
»§ 9 a.
Akkrediterede eftersynsfirmaer skal oplyse dem, der anvender eller ønsker at anvende eftersynsfirmaet til eftersyn efter denne bekendtgørelse, om kontaktoplysninger til Energistyrelsen.« § 2 Bekendtgørelsen træder i kraft den 28. december 2009.
Energistyrelsen, den 15. december 2009 Ib Larsen / Mette Odgaard Mylin 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006 nr.
L 376, s. 36).
