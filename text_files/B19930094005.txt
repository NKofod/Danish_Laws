I medfør af § 11, § 13, stk. 3, og § 14, stk. 3, i lov nr. 67 af 23. marts  

 1965 om fiskeri i Randers Fjord og Gudenå m.m. bestemmes:  

Anvendelsesområde § 1.  Randers Fjord erklæres herved for at være et  

 forsøgsvand.
 Stk. 2.  Ved Randers Fjord forstås i denne  

 bekendtgørelse hele vandområdet øst for Randers Bro - herunder Grundfjord til  

 Allingåens munding - der afgrænses af en linie fra Sødrings Kirke over  

 anduvningsvageren (til Randers) til Udbyhøj vinkelfyr.
Redskabsbestemmelser § 2.  I bundgarn, bundgarnslignende ruseredskaber  

 eller lignende redskaber, dog bortset fra sildebundgarn, skal overkanten i  

 ringens net være sænket mindst 60 cm under DNN i tiden 1. april til 31. maj.
Stk. 2.  Der må dog anvendes tre sildebundgarn i Randers  

 Fjord øst for Mellerup på samme måde som hidtil i tiden 15. marts til 15.  

 juni af de hidtidige erhvervsfiskere.
Maskemålet i ringen skal være mindst 45  

 mm.
 § 3.  I Grund Fjord og Tjærby Bredning er alt  

 nedgarnsfiskeri forbudt fra den 1. juni til den 31. december.
 Stk. 2.  Endvidere er alt fiskeri forbudt i Grund Fjord  

 inden for en afstand af 1 km fra Allingåens udløb.
 § 4.  Fiskeri med bundgarn og bundgarnslignende  

 redskaber må kun foregå efter tilladelse fra Fiskeriinspektoratet i Randers.
 Stk. 2.  Fiskeriinspektoratet kan i tilladelsen bestemme  

 antal og type af de redskaber, tilladelsen omfatter.
 Stk. 3.  Der kan gives tilladelse til at anvende  

 bundgarn og bundgarnslignende redskaber.
 § 5.  Maskemålet i sættegarn, nedgarn, flydegarn  

 o.lign. garnredskaber skal mindst være 125 mm.
 Stk. 2.  Erhvervsfiskere må dog anvende de i stk. 1  

 nævnte redskaber med et maskemål på mindst 92 mm fra den 1. februar 1994 til  

 den 15. april 1994 og derefter mindst 100 mm i tiden 1. februar til 15.  

 april.
 Stk. 3.  De i stk. 1 nævnte redskaber, der anvendes af  

 andre end erhvervsfiskere, skal altid være bundsatte og må ikke have en højde  

 over 1,5 m.
 § 6.  I tiden 16. april til 31. januar er alt fiskeri  

 med de i § 5 nævnte redskaber og fiskeri med langliner forbudt, dog bortset  

 fra bundsatte langliner (ålekroge), i en 100 m bred zone på hver side af  

 sejløbet i Randers Fjord - herunder det dobbelte sejlløb ved Kare Holm og  

 Stenrevet - samt i et område, der afgrænses mod øst af en cirkel med en  

 radius på 3 km fra Melbank Fyr (56 grader 36 minutter 8,5 sekunder N. 10  

 grader 20 minutter 56 sekunder Ø) og med afgrænsning mod vest ved: a linien  

 Melbank Fyr, Sødring Kirke og b Melbank Fyr, Udbyhøj vinkelfyr jf. kortbilag.
Fredning § 7.  Laks og ørred er fredet i Randers Fjord i tiden  

 16. november til 15. januar begge dage inklusive.
Øvrige bestemmelser § 8.  Mindstemaskemålet (helmaske) anses for opfyldt,  

 når et fladt måleredskab af en tykkelse af 2 mm og med en bredde svarende til  

 det påbudte mindstemaskemål let kan gå igennem den i nettets længderetning  

 diagonalt strakte maske, når nettet er vådt.
 § 9.  Fiskeriministeren kan dispensere fra  

 bestemmelserne i denne bekendtgørelse med henblik på videnskabelige  

 undersøgelser og med henblik på klækkeanstalters forsyning med rogn.
 § 10.  Overtrædelse af bestemmelserne i §§ 2-7  

 straffes med bøde.
 § 11.  Bekendtgørelsen har virkning fra den 1. januar  

 1994 og er gyldig til den 31. december 1996.
