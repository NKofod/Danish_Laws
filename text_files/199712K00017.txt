Nr LSF 17 Forslag til Lov om ændring af lov om kommunernes styrelse og  

 beredskabsloven (Åbne udvalgsdagsordener m.v.) Fremsat af indenrigsministeren (Birte Weiss) den 8. oktober 1997 Vedtaget ved tredjebehandling den 16. december 1997 Lov nr. 1092 af 29/12/1997 § 1 I lov om kommunernes styrelse, jf. lovbekendtgørelse nr. 615 af 18. juli  

 1995, som ændret ved § 11 i lov nr. 1048 af 11. december 1996, lov nr. 231 af  

 2. april 1997 og lov nr. 318 af 14. maj 1997, foretages følgende ændringer:
 1. § 8, stk. 4, 1. pkt., affattes således:
»Borgmesteren sørger for, at der så vidt muligt senest 4 hverdage  

 inden kommunalbestyrelsens møder udsendes en dagsorden til medlemmerne, og at  

 det fornødne materiale til bedømmelse af de sager, der er optaget på  

 dagsordenen, så vidt muligt er tilgængeligt for medlemmerne mindst 3 hverdage  

 inden mødet.« 2. I § 20, stk. 3, indsættes efter 2. pkt.:
»Forud for udvalgenes møder udsendes en dagsorden til  

 medlemmerne.« 3. I § 20 indsættes som stk. 7:
»Stk. 7. En fortegnelse over de sager, der vil komme til  

 behandling på udvalgenes møder, skal med de begrænsninger, der følger af  

 lovgivningens regler om tavshedspligt, så vidt muligt være fremlagt et eller  

 flere steder i kommunen.« 4. § 31 a, stk. 1, 2. pkt., affattes således:
»Formanden underrettes om tidspunktet for udvalgsmøderne og modtager  

 dagsorden samt udskrift af beslutningsprotokollen for hvert møde.« 5. I § 42 a, stk. 3, ændres »§ 42, stk. 2-5« til:  

 »§ 42, stk. 2-6«.
§ 2 I beredskabsloven, lov nr. 1054 af 23. december 1992, som ændret ved § 3 i  

 lov nr. 380 af 14. juni 1995 og § 7 i lov nr. 232 af 2. april 1997, foretages  

 følgende ændring:
 1. I § 9, stk. 3, ændres »§ 20, stk. 1-4 og 6«  

 til: »§ 20, stk. 1-4, 6 og 7«.
§ 3 Loven træder i kraft den 1. januar 1998.
Oprindeligt fremsat forslag § 1 I lov om kommunernes styrelse, jf. lovbekendtgørelse nr. 615 af 18. juli  

 1995, som ændret ved § 11 i lov nr. 1048 af 11. december 1996, lov nr. 231 af  

 2. april 1997 og lov nr. 318 af 14. maj 1997, foretages følgende ændringer:
 1. § 8, stk. 4, 1. pkt., affattes således:  

 »Borgmesteren sørger for, at der så vidt muligt senest 4 hverdage inden  

 kommunalbestyrelsens møder udsendes en dagsorden til medlemmerne, og at det  

 fornødne materiale til bedømmelse af de sager, der er optaget på dagsordenen,  

 så vidt muligt er tilgængeligt for medlemmerne mindst 3 hverdage inden  

 mødet.«.
 2. I § 20, stk. 3, indsættes efter 2. pkt.:
 »Forud for udvalgenes møder udsendes en dagsorden til  

 medlemmerne.«.
 3. I § 20 indsættes som stk. 7:
 »Stk. 7. En fortegnelse over de sager, der vil komme til  

 behandling på udvalgenes møder, skal med de begrænsninger, der følger af  

 lovgivningens regler om tavshedspligt, så vidt muligt være fremlagt et eller  

 flere steder i kommunen.«.
 4. § 31 a, stk. 1, 2. pkt., affattes således:
 »Formanden underrettes om tidspunktet for udvalgsmøderne og modtager  

 dagsorden samt udskrift af beslutningsprotokollen for hvert møde.«.
 5. I § 42 a, stk. 3, ændres »§ 42, stk. 2-5« til:  

 »§ 42, stk. 2-6«.
§ 2 I beredskabsloven, lov nr. 1054 af 23. december 1992, som ændret ved § 3 i  

 lov nr. 380 af 14. juni 1995 og § 7 i lov nr. 232 af 2. april 1997, foretages  

 følgende ændringer:
 1. I § 9, stk. 3, ændres »§ 20, stk. 1-4 og 6«  

 til: »§ 20, stk. 1-4 og 6-7«.
§ 3 Loven træder i kraft den 1. januar 1998.
Bemærkninger til lovforslaget Almindelige bemærkninger 1. Lovforslagets indhold I den kommunalpolitiske redegørelse til Folketinget i maj 1997 tilkendegav  

 regeringen, at der for at sikre åbenhed om den kommunale opgavevaretagelse  

 ville blive taget initiativ til at indføre åbne udvalgsdagsordener i  

 kommunerne og amtskommunerne.
Efter de gældende regler i styrelsesloven er der ikke pligt til at  

 udarbejde sagsfortegnelser eller (mere omfattende) dagsordener til  

 udvalgsmøder.
I praksis udsendes der dagsordener, men disse er interne  

 dokumenter, som ikke er omfattet af ret til aktindsigt.
 Med lovforslaget indføres der et krav om, at der forud for møder i  

 udvalgene skal udsendes en dagsorden til medlemmerne af udvalgene.
Det foreslås endvidere, at der skal fremlægges en fortegnelse over de  

 sager, der vil komme til behandling på udvalgenes møder.
Sagsfortegnelsen  

 skal - med de begrænsninger, der følger af lovgivningens regler om  

 tavshedspligt - være fremlagt et eller flere steder i kommunen.
Den  

 foreslåede bestemmelse svarer til den gældende ordning vedrørende  

 fremlæggelse af en fortegnelse over de sager, som kommer til behandling på  

 kommunalbestyrelsens møder.
 Med den foreslåede konsekvensændring af beredskabsloven vil kravet om  

 forudgående fremlæggelse af sagsfortegnelse tillige gælde for  

 beredskabskommissionerne.
 Lovforslaget indeholder desuden forslag om en generel tidsfrist for  

 henholdsvis udsendelse af dagsordener til møder i kommunalbestyrelser og  

 amtsråd og fremlæggelse eller udsendelse af relevant sagsmateriale.
Efter de gældende regler i den kommunale styrelseslovs § 8, stk. 4, skal  

 borgmesteren inden kommunalbestyrelsens møder i videst mulig omfang give  

 medlemmerne underretning om, hvilke sager der vil komme til behandling på  

 mødet.
Endvidere er det fastsat, at sagerne og de oplysninger, der er  

 tilvejebragt til bedømmelse af disse, fremlægges til medlemmernes eftersyn i  

 et passende tidsrum forinden mødet.
 I den af Indenrigsministeriet udarbejdede normalforretningsorden for  

 kommuner er der i § 3, stk. 2 og 3, fastsat en tidsfrist på fire hverdage  

 inden et ordinært mødes afholdelse for udsendelse af dagsorden, og en  

 tidsfrist på tre hverdage for fremlæggelse af det fornødne sagsmateriale.  

 Normalforretningsordenens tidsfrister er imidlertid ikke bindende.
 Da det i nogle kommuner er almindelig praksis, at dagsordener først  

 udsendes tre hverdage eller mindre inden kommunalbestyrelsesmødet, er det  

 anset for rimeligt at foreslå normalforretningsordenens tidsfrister lovfæstet  

 således, at medlemmerne af kommunalbestyrelsen, og især mindretal, sikres en  

 rimelig tid til at forberede sig på møderne.
Når fristerne ikke foreslås som obligatoriske i alle tilfælde, skyldes det  

 hensynet til, at der på møderne kan medtages hastende sager og sager, hvortil  

 der umiddelbart kan tages stilling.
Endvidere skal der fortsat være mulighed  

 for i særlige tilfælde at indkalde til ekstraordinære møder med kortere frist  

 end fire hverdage.
 2. Lovforslagets økonomiske og administrative konsekvenser m.v.
Lovforslaget medfører ikke nævneværdige økonomiske konsekvenser for  

 kommunerne, amtskommunerne eller staten og ej heller særlige administrative  

 konsekvenser.
Lovforslaget medfører ingen erhvervsøkonomiske eller  

 miljømæssige konsekvenser og indeholder ikke EU-retlige aspekter.
3. Hørte myndigheder Lovforslaget har været forelagt Kommunernes Landsforening,  

 Amtsrådsforeningen i Danmark, Københavns Kommune, Frederiksberg Kommune,  

 Finansministeriet, Justitsministeriet og Socialministeriet m.fl.
Bemærkninger til lovforslagets enkelte bestemmelser Til § 1 Til nr. 1 Med bestemmelsen indføres der generelle frister for udsendelse af  

 dagsordener til møder i kommunalbestyrelsen og for fremlæggelse eller  

 udsendelse af relevant sagsmateriale.
Fristerne svarer til de frister, der er  

 fastsat i normalforretningsordenen.
Bestemmelsen vedrører, i modsætning til bestemmelserne i  

 normalforretningsordenens § 3, stk. 2 og 3, såvel ordinære som ekstraordinære  

 møder i kommunalbestyrelsen.
Efter bestemmelsen skal borgmesteren sørge for,  

 at der så vidt muligt senest fire hverdage inden kommunalbestyrelsens møde  

 sendes en dagsorden til medlemmerne.
Afholdes møde om mandagen, vil  

 dagsordenen således skulle udsendes senest onsdagen før.
Da det fortsat er  

 kommunalbestyrelsen, der fastsætter den endelige dagsorden, vil den af  

 borgmesteren udsendte dagsorden fortsat være at betragte som et udkast til  

 dagsorden.
Det foreslås endvidere, at det fornødne materiale til bedømmelse af de  

 sager, der er optaget på dagsordenen, så vidt muligt senest tre hverdage  

 inden mødets afholdelse gøres tilgængeligt for medlemmerne af  

 kommunalbestyrelsen.
Formuleringen af bestemmelsen åbner mulighed for, at  

 materialet gøres tilgængeligt ved fremlæggelse på rådhuset, ved udsendelse  

 til de enkelte medlemmer af kommunalbestyrelsen, ved elektronisk adgang til  

 databaserede oplysninger eller på anden måde, som sikrer at alle medlemmer  

 får adgang til materialet.
Til nr. 2 Med bestemmelsen lovfæstes det, at der skal udsendes en dagsorden til  

 udvalgenes medlemmer.
Det er udvalgene, der fastsætter den endelige  

 dagsorden.
De dagsordener, der udsendes af udvalgsformanden, vil derfor -  

 ligesom de dagsordener, der udsendes af borgmesteren til møder i  

 kommunalbestyrelsen - have karakter af udkast til dagsordener.
Til nr. 3 Ved at indføre en pligt til at fremlægge sagsfortegnelser for udvalgenes  

 møder får borgerne og pressen en bedre mulighed for at få kendskab til de  

 sager, der behandles i udvalgene.
 Den foreslåede bestemmelse svarer til den bestemmelse, der gælder for  

 møder i kommunalbestyrelsen, jf. styrelseslovens § 8, stk. 6. Den  

 sagsfortegnelse, der skal udarbejdes, er således ikke nødvendigvis identisk  

 med den dagsorden, der udsendes til medlemmerne, og som eksempelvis kan  

 indeholde nærmere baggrundsmateriale.
Til nr. 4 Der er alene tale om en konsekvensændring som følge af, at det lovfæstes,  

 at der skal udsendes dagsordener til udvalgenes medlemmer.
Til nr. 5 Der er alene tale om en konsekvensændring som følge af, at der ved lov nr.  

 318 af 14. maj 1997 blev indføjet et nyt stykke i styrelseslovens § 42.
Til § 2 Til nr. 1 Med henvisningen til § 20, stk. 7, i den kommunale styrelseslov lovfæstes  

 det, at der skal fremlægges sagsfortegnelser forud for møder i  

 beredskabskommissionerne.
 Den bestående henvisning i beredskabsloven til § 20, stk. 3, i den  

 kommunale styrelseslov medfører, at kravet om forudgående udsendelse af  

 dagsorden til medlemmerne tillige omfatter beredskabskommissionerne.
Til § 3 Det foreslås, at loven træder i kraft samtidig med den nye kommunale  

 valgperiodes begyndelse den 1. januar 1998.
Bilag Skriftlig fremsættelse (8. oktober 1997) Indenrigsministeren (Birte Weiss):
 Hermed tillader jeg mig for Folketinget at fremsætte:
 Forslag til lov om ændring af lov om kommunernes styrelse og  

 beredskabsloven. (Åbne udvalgsdagsordener m.v.).
(Lovforslag nr.
L 17).
 Regeringen tilkendegav som bekendt i foråret i den kommunalpolitiske  

 redegørelse til Folketinget, at der ville blive taget initiativ til at  

 indføre åbne udvalgsdagsordener i kommuner og amtskommuner.
Baggrunden herfor er ønsket om at give borgere og presse en bedre mulighed  

 for at følge med i den kommunale opgavevaretagelse.
Mange væsentlige  

 afgørelser træffes jo i udvalgene.
Der er i dag ingen regler om, at der skal udarbejdes og udsendes  

 dagsordener til udvalgenes møder.
Såfremt dagsordener udarbejdes, vil de være  

 undtaget fra ret til aktindsigt.
Der stilles derfor forslag om, at der fremover skal udsendes dagsordener  

 til udvalgenes møder, og at en fortegnelse over de sager, der vil komme til  

 behandling på udvalgenes møder, skal være fremlagt et eller flere steder i  

 kommunen.
Den foreslåede ordning svarer til den gældende ordning for  

 fremlæggelse af sagsfortegnelser forud for møder i kommunalbestyrelsen.
 Det foreslås tillige, at en tilsvarende ordning skal gælde for  

 beredskabskommissionernes møder.
Der stilles endvidere forslag om indførelse af visse minimumsfrister for  

 udsendelse af dagsordener og fremlæggelse af det fornødne materiale til brug  

 for møder i kommunalbestyrelsen.
Dette skyldes, at det især fra mindretals  

 side har været kritiseret, at dagsordensmateriale udsendes så sent, at  

 arbejdsvilkårene for kommunalbestyrelsens medlemmer belastes.
 Med disse ord skal jeg anbefale lovforslaget til Folketingets velvillige  

 behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om kommunernes styrelse, jf. lovbekendtgørelse nr. 615 af 18. juli  

 1995, som ændret ved § 11 i lov nr. 1048 af 11. december 1996, lov nr. 231 af  

 2. april 1997 og lov nr. 318 af 14. maj 1997, foretages følgende ændringer:
 1. § 8, stk. 4, 1. pkt., affattes således:  

 »Borgmesteren sørger for, at der så vidt muligt senest 4 hverdage inden  

 kommunalbestyrelsens møder udsendes en dagsorden til medlemmerne, og at det  

 fornødne materiale til bedømmelse af de sager, der er optaget på dagsordenen,  

 så vidt muligt er tilgængeligt for medlemmerne mindst 3 hverdage inden  

 mødet.«.
Stk. 4. Borgmesteren giver inden kommunalbestyrelsens møder i  

 videst muligt omfang medlemmerne underretning om, hvilke sager der vil komme  

 til behandling på mødet, og sørger så vidt muligt for, at sagerne og de  

 oplysninger, der er tilvejebragt til bedømmelse af disse, fremlægges til  

 medlemmernes eftersyn i et passende tidsrum forinden mødet.
Medlemmerne har  

 med de begrænsninger, der følger af lovgivningens regler om tavshedspligt,  

 endvidere ret til at gennemse det fremlagte materiale sammen med personer,  

 der ikke er medlemmer af kommunalbestyrelsen.
 2. I § 20, stk. 3, indsættes efter 2. pkt.:
 »Forud for udvalgenes møder udsendes en dagsorden til  

 medlemmerne.«.
Stk. 3. Udvalgene fastsætter selv deres forretningsorden.  

 Udvalgene kan fastsætte regler om varigheden af udvalgsmøderne.
For hvert  

 udvalg føres en protokol, hvori udvalgets beslutninger indføres.  

 Beslutningsprotokollen underskrives efter hvert møde af de medlemmer, der har  

 deltaget i mødet.
Ethvert af disse medlemmer kan forlange sin afvigende  

 mening kort tilført beslutningsprotokollen.
Ved sager, der af udvalget  

 fremsendes til et andet udvalg, kommunalbestyrelsen eller en anden myndighed,  

 kan ethvert medlem kræve, at modtageren samtidig gøres bekendt med indholdet  

 af protokollen.
Det pågældende medlem kan ved sagens fremsendelse ledsage  

 denne med en begrundelse for sit standpunkt.
 3. I § 20 indsættes som stk. 7:
 »Stk. 7. En fortegnelse over de sager, der vil komme til  

 behandling på udvalgenes møder, skal med de begrænsninger, der følger af  

 lovgivningens regler om tavshedspligt, så vidt muligt være fremlagt et eller  

 flere steder i kommunen.«.
 4. § 31 a, stk. 1, 2. pkt., affattes således:
 »Formanden underrettes om tidspunktet for udvalgsmøderne og modtager  

 dagsorden samt udskrift af beslutningsprotokollen for hvert møde.«.
§ 31 a.
Formanden har uden at være medlem ret til at deltage i  

 møderne i udvalg uden stemmeret.
Formanden underrettes om tidspunktet for  

 udvalgsmøderne og modtager dagsorden, hvis en sådan udsendes til medlemmerne,  

 samt udskrift af beslutningsprotokollen for hvert møde.
 5. I § 42 a, stk. 3, ændres »§ 42, stk. 2-5« til:  

 »§ 42, stk. 2-6«.
Stk. 3. For revisionen gælder i øvrigt reglerne i § 42, stk. 2-5.' § 2 I beredskabsloven, lov nr. 1054 af 23. december 1992, som ændret ved § 3 i  

 lov nr. 380 af 14. juni 1995 og § 7 i lov nr. 232 af 2. april 1997, foretages  

 følgende ændringer:
 1. I § 9, stk. 3, ændres »§ 20, stk. 1-4 og 6«  

 til: »§ 20, stk. 1-4 og 6-7«.
 Stk. 3. Reglerne i § 11, stk. 1, § 20, stk. 1-4 og 6, § 21, § 22,  

 § 28, § 29, stk. 1, 2 og 4, § 61, stk. 1-5, og § 61 b, stk. 1, i lov om  

 kommunernes styrelse finder tilsvarende anvendelse på beredskabskommissionen  

 og dens medlemmer.
