1. Efter næringslovens § 3, stk. 1, og § 5, stk. 4, og restaurationslovens § 3, stk. 3, og § 4, stk. 2, bortfalder lovenes krav om bopæl og hjemsted i Danmark i det omfang, det følger af international aftale.
Tilsvarende gælder kravet om dansk indfødsret i næringslovens § 2.
 2. Det medfører, at statsborgere i EU- og EØS-landene er undtaget  

 fra bopæls- og indfødsretskravet, ligesom selskaber er undtaget fra  

 hjemstedskravet.
Personer og selskaber nyder således godt af EU-rettens og EØS-aftalens  

 regler om tjenesteydelser og fri etableringsret.
Det medfører bl.a., at  

 personer med bopæl i og selskaber med hjemsted i andre EU- og EØS-lande kan  

 drive virksomhed i henhold til næringsloven og restaurationsloven uden at  

 skulle bosætte sig eller have hjemsted i Danmark.
Selskaberne kan også drive  

 virksomhed gennem filialer.
