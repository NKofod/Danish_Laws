Fremsat den 21. februar 2003 af  

 Jørn Jespersen (SF), Margrete Auken (SF),  

  Aage Frandsen (SF) og Morten Homann (SF) Forslag til folketingsbeslutning om at se bort fra linjeføringen gennem  

 Gudenådalen nord for  

 Silkeborg (Resendal-linjen) i det fortsatte arbejde med  

 etablering af motorvejsstrækningen fra Bording til Låsby  

 over Silkeborg Folketinget opfordrer regeringen til at se bort fra  

 linjeføringen gennem Gudenådalen nord for Silkeborg  

 (Resendal-linjen) i det fortsatte arbejde med etablering af  

 motorvejsstrækningen fra Bording til Låsby over Silkeborg og til  

 at sikre udarbejdelsen af en VVM-vurdering af den alternative  

 linjeføring, som er foreslået af Jakob Løchte (jf.  

 Miljø- og Planlægningsudvalget, alm. del   bilag 456) samt sikre, at almindelig dansk demokratisk praksis med høring og  

 inddragelse af lokalsamfundet bliver fulgt i beslutningsprocessen.
Bemærkninger til forslaget Den danske natur er trængt og på  

 tilbagetog.
Der forsvinder mange naturområder, fordi presset fra  

 byudvikling, fra trafikanlæg og fra landbrug gør indhug i  

 naturområderne.
Der er hermed en lang række levesteder, som  

 forsvinder med en nedgang i antallet af dyre- og plantearter til  

 følge.
En lang række naturtyper, som vi har vænnet os til  

 at have i Danmark, er også trængt og risikerer at forsvinde.
Statsminister Anders Fogh Rasmussen formodes at dele  

 bekymringen for naturen omkring Gudenådalen, idet han i sin bog Gudenådalen er fredet område, da  

 det er Danmarks største og bedst bevarede smeltevandsdal, og et kendt  

 og velbesøgt rekreativt område.
Da området er et unikt  

 naturområde i international klasse, har det status som  

 EU-habitatområde.
Det betyder, at man her ikke må have  

 trafikanlæg eller andet, der kan forringe levevilkårene for dyr  

 og planter.
Sædvanlig praksis vedrørende fredninger er, at disse  

 kun kan ophæves ved en ny fredningssag med høring og inddragelse  

 af lokalsamfundet.
Ophævelse af fredningsbestemmelser bringer efter  

 forslagsstillernes vurdering Danmark i konflikt med såvel dansk  

 lovgivning som EU-bestemmelser om beskyttet natur.
Det er derfor af  

 afgørende betydning, at den nuværende regering respekterer  

 fredninger og proceduren for eventuel ophævelse af  

 fredningsbestemmelser, fremfor at gennemføre f.eks. vejprojekter  

 gennem fredet område ved hjælp af en anlægslov.
Skriftlig fremsættelse Jørn Jespersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at se bort fra  

 linjeføringen gennem Gudenådalen nord for Silkeborg  

 (Resendal-linjen) i det fortsatte arbejde med etablering af  

 motorvejsstrækningen fra Bording til Låsby over Silkeborg.
(Beslutningsforslag nr.
B 95).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
