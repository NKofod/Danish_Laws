Nr BTL 208 Betænkning over Forslag til lov om ændring af lov om gymnasiet m.v. og af  

 lov om kursus til højere forberedelseseksamen og om studieforberedende  

 enkeltfagsundervisning for voksne m.v. (Tilskuds- og bidragsbestemmelser  

 m.v.)   

 Nr L 208 1991-92, 1. samling Afgivet af Uddannelsesudvalget Afgivet: 19920430 Udvalget har behandlet lovforslaget i en række møder og har herunder stillet spørgsmål til undervisnings- og forskningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Bestyrelsen ved Sorø Akademis Skole, Foreningen af Private Selvejende Gymnasier, Studenter- og HF-kurser, Gymnasieskolernes Lærerforening, Høng Gymnasium, Studenterkursus, HF-kursus og Efterskole og Nordsjællands Grundskole og Gymnasium.
 Der af undervisnings- og forskningsministeren og af et mindretal stillet  

 ændringsforslag, hvorom henvises til de ledsagende bemærkninger.
 Ministeren har over for udvalget oplyst, at fritagelsen for  

 timestyringsmodellen alene gælder for de private skoler og således ikke vil  

 få afsmittende virkning for de offentlige skoler.
Et flertal (Socialdemokratiets, Socialistisk Folkepartis og  

 Centrum-Demokraternes medlemmer af udvalget) har været betænkelige ved, at en  

 fravigelse fra de faste timetal i særlige tilfælde på de private  

 skoler/kurser kan få en afsmittende virkning på andre skoler/kurser, men kan  

 tilslutte sig de foreslåede ændringer på baggrund af, at undervisnings- og  

 forskningsministeren har givet udvalget tilsagn om, - at dispensation fra timetallene i de enkelte fag vil kunne blive givet,  

 hvor der er tale om meget små hold, og hvor en nøje pædagogisk overvejelse i  

 ministeriet har sikret, at det er uddannelsesmæssigt forsvarligt for samtlige  

 elever, der berøres, således at det ikke får konsekvenser for deres senere  

 uddannelsesvalg, - at dispensationer i timetallene kun kan forekomme som en mulighed for de  

 private skoler/kurser, og kun hvor der foreligger en konkret ansøgning for  

 det enkelte hold med udgangspunkt i særlige forhold på holdet, der betinger,  

 at en afvigelse er pædagogisk forsvarlig, - at Folketingets Uddannelsesudvalg vil blive orienteret i hvert enkelt  

 tilfælde, hvor ministeriet giver en dispensation fra timetallene i fagene  

 eller fra timestyringsmodellen i gymnasiet og på hf, - at timestyringsmodellen kun ønskes fraveget i meget beskedent omfang i  

 de tilfælde, hvor en skole eller et kursus har overskydende timer og med  

 hensyntagen til elevernes ønsker, opfyldt i henhold til skolens udbud, og - at ovenstående betingelser ikke vil blive fraveget uden forudgående  

 forhandling med de partier, der står bag det indgåede forlig.
 Et mindretal (Socialistisk Folkepartis og Kristeligt Folkepartis medlemmer  

 af udvalget) henstiller til undervisnings- og forskningsministeren, at  

 ministeren ved udarbejdelsen af de endelige regler om afviklingstilskud og  

 fordeling af bygningstilskud, jf. § 18 c, stk. 2 og 3, tager højde for de  

 synspunkter, som Foreningen af Private Selvejende Gymnasier, Studenter- og  

 HF-kurser har fremført om skolernes meget forskelligartede bygningsudgifter,  

 således at de endelige regler bliver acceptable for alle skoler uanset  

 længden af overgangsordningerne.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af undervisnings- og forskningsministeren stillede ændringsforslag.
 Et andet mindretal (Socialdemokratiets og Centrum-Demokraternes  

 medlemmer af udvalget) indstiller lovforslaget til vedtagelse med de  

 som nr. 2-5 og nr. 7-11 stillede ændringsforslag.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de som nr. 1-5 og  

 7-11 stillede ændringsforslag.
Ændringsforslag Til § 1Af et mindretal (SF):
 1) Nr. 2 udgår.
 Af undervisnings- og forskningsministeren , tiltrådt af  

udvalget:
 2) Den under nr. 5 foreslåede § 18 i affattes  

 således:
»§ 18 i.
Tilskud til private gymnasieskoler i henhold til  

 denne lov kan kun ydes til skoler, som opfylder følgende betingelser:
 1) Skolen skal have haft mindst 12 elever pr. klasse, beregnet enten som  

 et gennemsnit af elevtallet den 5. september året før finansåret og det  

 forudgående år eller som elevtallet den 5. september året før finansåret.
 2) Skolens rektor og lærere skal være aflønnet efter de for offentlige  

 gymnasieskoler gældende regler.
3) Skolens rektor og lærere skal være medlemmer af vedkommende  

 pensionskasse eller over for undervisnings- og forskningsministeren godtgøre,  

 at der på anden måde er sikret dem en passende pension.« 3) I den under nr. 5 foreslåede § 18 r indsættes  

 efter stk. 1 som nye stykker:
 »Stk. 2. Såfremt Sorø Akademis Skole drives som privat  

 gymnasieskole, betragtes elever, der efter eget ønske optages på skolen, som  

 henvist, jf. stk. 1.
Stk. 3. Den amtskommunale betaling efter stk. 2 kan højst udgøre  

 forskellen mellem den gennemsnitlige amtskommunale udgift pr. fuldtidselev i  

 gymnasiet, på studenterkursus og på 2-årige forløb til højere  

 forberedelseseksamen og det gennemsnitlige tilskud pr. årselev, jf. § 18 a,  

 stk. 3.« 4) Efter nr. 5 indsættes som nyt nummer:
 »01. § 19, stk. 2, affattes således:
»Stk. 2. Amtskommunerne betaler bidrag til staten for de i  

 stk. 1 nævnte elever efter bestemmelserne i § 18 p.«» 5) I den under nr. 6 foreslåede affattelse af lovens §  

 27 affattes stk. 1 således:
»Ud over de i §§ 18 a-18 g og 18 r nævnte tilskud kan der på de  

 årlige finanslove bevilges et særligt tilskud til driften af Sorø Akademis  

 Skole.« Til § 2Af undervisnings- og forskningsministeren , tiltrådt af et  

mindretal (KF, V, FP, RV og KRF):
 6) Efter nr. 2 indsættes som nyt nummer:
 »01. I § 29 ophæves stk. 5 , og i stedet  

 indsættes:
»Stk. 5. Undervisnings- og forskningsministeren kan fastsætte  

 regler om, at deltagere i studieforberedende enkeltfagsundervisning for  

 voksne skal betale et gebyr pr. fag.
Gebyrets størrelse fastsættes af  

 ministeren, som også fastsætter nærmere regler om gebyrordningen herunder om  

 administrationen af den.
 Stk. 6. Undervisnings- og forskningsministeren kan fastsætte  

 regler om, at studerende, som indstiller sig til prøve uden at være tilmeldt  

 undervisningen (selvstuderende), skal betale et gebyr.
 Stk. 7. Indbetaling af gebyr efter stk. 5 og 6 er en betingelse  

 for at kunne deltage i undervisning og eksaminer.
Stk. 8. Reglerne i stk. 5-7 finder ikke anvendelse, hvor der i  

 anden lovgivning er fastsat bestemmelser om gebyr eller betaling for  

 undervisningen.«» Af undervisnings- og forskningsministeren , tiltrådt af  

udvalget:
 7) Den under nr. 4 foreslåede § 30 k affattes  

 således:
»§ 30 k.
Tilskud til private kurser i henhold til denne lov  

 kan kun ydes til kurser, som opfylder følgende betingelser:
 1) Kursuset skal have haft mindst 12 kursister pr. klasse, beregnet enten  

 som et gennemsnit af kursisttallet den 5. september året før finansåret og  

 det forudgående år eller som kursisttallet den 5. september året før  

 finansåret.
 2) Kursusets rektor og lærere skal være aflønnet efter de for offentlige  

 kurser gældende regler.
3) Kursusets rektor og lærere skal være medlemmer af vedkommende  

 pensionskasse eller over for undervisnings- og forskningsministeren godtgøre,  

 at der på anden måde er sikret dem en passende pension.« 8) I den under nr. 4 foreslåede § 30 s indsættes  

 efter stk. 1 som nye stykker:
 »Stk. 2. Kursister, der efter eget ønske optages på Høng  

 Gymnasiums 2-årige hf-forløb, betragtes som henvist, jf. stk. 1.
Stk. 3. Den amtskommunale betaling efter stk. 2 kan højst udgøre  

 forskellen mellem den gennemsnitlige amtskommunale udgift pr. fuldtidselev i  

 gymnasiet, på studenterkursus og på 2-årige forløb til højere  

 forberedelseseksamen og det gennemsnitlige tilskud pr. årskursist, jf. § 30  

 a, stk. 3.« Til § 3 9) Nr. 1 affattes således:
 »1. § 1, stk. 1, nr. 1-3 og 5, ophæves.
Nr. 4, 6 og 7 bliver herefter nr. 1-3.« Ny paragraf 10) Efter § 4 indsættes som ny paragraf:
 »§ 01 Stk. 1. I lov om depositum ved  

 ungdomsuddannelser og videregående uddannelser og gebyr ved prøveforberedende  

 enkeltfagsundervisning til højere forberedelseseksamen m.v., jf.  

 lovbekendtgørelse nr. 61 af 27. januar 1992, ophæves §§ 3-6 .
Stk. 2. Undervisnings- og forskningsministeren kan ophæve lov om  

 depositum ved ungdomsuddannelser og videregående uddannelser og gebyr ved  

 prøveforberedende enkeltfagsundervisning til højere forberedelseseksamen  

 m.v.« Til § 6 11) Efter 1. pkt. indsættes som nyt punktum:
»Ministeren fastsætter tidspunktet for ikrafttrædelsen af det ved §  

 1, nr. 5, indsatte § 18 r, stk. 2, og § 27, stk. 1, som affattet ved § 1, nr.  

 6.« Bemærkninger Til nr. 1 Det er urimeligt over for unge mennesker, hvoraf nogle er  

 myndige, at de skal underlægges en bestyrelse, hvor det gennem lovgivning  

 bestemmes, at udefra kommende personer skal udgøre et flertal.
Til nr. 2 og 7 Med den foreslåede formulering af de to bestemmelser om  

 tilskudsbetingelserne vil det samtidig være givet, at de private skoler skal  

 følge de regler, der i øvrigt gælder for de offentlige skoler efter de  

 relevante bekendtgørelser, herunder timetal og timestyringsmodellen, idet der  

 dog som hidtil kan dispenseres for timestyringsmodellen over for især små  

 private gymnasier og hf-kurser, dog under hensyntagen til elevernes ret til  

 at få deres ønsker opfyldt i henhold til skolens udbud.
I særlige tilfælde  

 vil der tillige i begrænset omfang kunne dispenseres fra reglerne om timetal.
En mulighed for, at de private skoler fraviger timetallene i de enkelte  

 fag, vil kun blive anvendt i meget beskedent omfang ved meget små hold.
Dette  

 hænger sammen med, at også de private skoler skal nå samme mål som de  

 offentlige skoler og eleverne skal til samme eksamen.
Men da mange af de  

 private skoler er meget små og som følge deraf ofte har små hold, kan der  

 være situationer, hvor en fravigelse med f.eks. en enkelt ugetime vil være  

 relevant.
Det er derfor ministeriets opfattelse, at de private skoler skal  

 have mulighed for efter konkret ansøgning og nøje pædagogiske overvejelser i  

 ministeriet at fravige timetallene i begrænset omfang.
Det centrale  

 pædagogiske tilsyn vil således sikre den kvalitet i uddannelserne, der er en  

 forudsætning for gymnasie- og hf-forligene.
Til nr. 3, 5 og 11 Ændringsforslagene skaber mulighed for en model for  

 Sorø Akademis Skoles overgang til selvejende institution på en sådan måde, at  

 amtskommunerne forpligtes til at betale undervisningsafgiften for de elever,  

 der optages på skolen efter eget ønske, og altså ikke kun dem, der henvises  

 til skolen.
Den amtskommunale betaling foreslås maksimeret til forskellen  

 mellem den gennemsnitlige amtskommunale udgift pr. elev og det gennemsnitlige  

 driftstilskud.
 Bestemmelserne sættes først i kraft efter ministerens nærmere bestemmelse,  

 såfremt skolen efter forhandlinger med Stiftelsen Sorø Akademi overgår til en  

 selvejende institution.
Af det særlige tilskud, der er hjemlet i lovforslaget, kan skolen helt  

 eller delvis dække undervisningsafgiften for elever fra udlandet.
Elever fra  

 Grønland kan ligestilles med andre danske elever (eventuelt ved en overførsel  

 af de penge, der hidtil er anvendt hertil til Grønlands Hjemmestyre).
Til nr. 4 Dette er en teknisk ændring, idet der i den eksisterende § 19,  

 stk. 2, henvises til bidragsloven, som foreslås ophævet.
Der henvises i  

 stedet til den relevante bestemmelse i lovforslaget.
Til nr. 6 og 10 Af ordensmæssige grunde foreslås det, at de resterende  

 regler fra depositum- og gebyrloven flyttes over i hf-loven.
Herved kan der  

 indsættes en bemyndigelse til ministeren til at ophæve depositum- og  

 gebyrloven administrativt ved udløbet af overgangsperioden.
 Til nr. 8 Der foreslås en model for Høng Gymnasiums hf-kursus svarende til  

 ændringsforslag nr. 3 for Sorø Akademis Skole, for så vidt angår amtskommunal  

 betaling af undervisningsafgiften for de kursister, der optages på kurset.
 Til nr. 9 Her er tale om en teknisk fjernelse af bestemmelserne om  

 statsstøtte til landbrugsskoler fra den gældende tilskudslov.
