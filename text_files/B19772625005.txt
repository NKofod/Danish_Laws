 Nærværende tekniske bestemmelser er udfærdiget i henhold til ministeriet  

 for offentlige arbejders bekendtgørelse nr. 431 af 21.8.1974 om  

 radiostationer i skibe og luftfartøjer.
 Bestemmelserne indeholder de minimumskrav, som dekodere for modtagning af  

 kaldesignaler efter det af International Telecommunication Union anbefalede  

 tonekodesystem (radioreglementet, Geneve 1976, appendix 20 c) skal opfylde  

 for at kunne godkendes af post- og telegrafvæsenet til brug om bord i danske  

 skibe.
 Bestemmelserne indeholder endvidere tilsvarende minimumskrav for modtagere  

 til brug for modtagning af de selektive kaldesignaler på kaldefrekvensen  

 2170,5 kHz i mellembølgetelefonibåndet.
 Benyttes til modtagning af de selektive kaldesignaler i de maritime  

 kortbølgebånd modtagere, som i radiostationen også anvendes til andre formål  

 (kommunikation m.m.), skal disse modtagere være typegodkendte til brug for  

 enkeltsidebånds-radiotelefoni i de samme bånd.
Modtages de selektive kaldesignaler i de maritime kortbølgebånd med  

 modtagere specielt indrettet til formålet, skal disse modtagere ligeledes  

 opfylde de krav, som stilles til modtagere for enkeltsidebånds-radiotelefoni  

 i de samme bånd, idet der dog ses bort fra de krav om kanalantal, der gælder  

 for radiotelefonimodtagerne.
Endvidere tillades for sådanne modtagere til  

 selektive kald en lavfrekvenskarakteristik som angivet i nærværende  

 specifikationer for kanalmodtager for frekvensen 2170,5 kHz (punkt 8.4).
 Modtagere til brug for modtagning af de selektive kaldesignaler på  

 frekvensen 156,800 MHz skal være typegodkendt til brug for radiotelefoni på  

 denne frekvens.
1 OPLYSNINGER VEDR.
AFPRØVNING GODKENDELSE OG GEBYR 1.1 Anmodning om afprøvning Når et anlæg ønskes afprøvet med henblik på godkendelse, rettes af en  

 dansk fabrikant eller en dansk repræsentant skriftlig henvendelse herom til  

 Post- og telegrafvæsenet Radioingeniørtjenesten Nørrebrogade 10 2200  

 København N.
 Anmodning om afprøvning skal indeholde oplysninger om anlæggets fabrikat  

 og typebetegnelse samt de for afprøvningen nødvendige tekniske  

 specifikationer blandt andet:
 For modtageren:
 Driftspænding Nominel LF-udgangseffekt Nominel belastningsimpedans.
 For dekodere.:
Driftspænding Nominelt indgangsniveau Nominelt indgangsimpedans.
 For dekodere for individuel kalden opgives endvidere den indstillede  

 kaldekode, såfremt denne ikke kan aflæses direkte på udstyret.
 Anmodningen bør endvidere forsynes med oplysning om, hvem der er teknisk  

 sagsbehandler hos rekvirenten.
 Anmodningen om afprøvning skal være ledsaget af en komplet teknisk  

 beskrivelse af anlægget, bl. a. indeholdende diagrammer og styklister.
Endvidere skal der medsendes en målerapport med måleresultater omfattende  

 alle de i nærværende bestemmelser beskrevne målinger.
Har fabrikanten ved  

 sine målinger set sig nødsaget til at anvende målemetoder eller  

 målebetingelser, der ikke er helt identiske med de heri anførte, skal  

 målerapporten indeholde de fornødne oplysninger herom.
Post- og  

 telegrafvæsenet afgør herefter, om en sådan målerapport kan godtages.
 Målerapporter og beskrivelser der indleveres i forbindelse med  

 typeafprøvning af anlæg er post- og telegrafvæsenets ejendom.
1.2 Indlevering af anlæg til afprøvning Anlægget, der ønskes afprøvet, indleveres til Post- og telegrafvæsenet Radioingeniørtjenesten Islands Brygge 83 C, 4.  

 sal 2300 København S Tlf. (01) 544796 lokal 238.
 Al transport af anlæg til og fra radioingeniørtjenesten påhviler  

 rekvirenten.
 Post- og telegrafvæsenet kan forlange, at rekvirenten opstiller,  

 tilslutter og klargør anlægget til afprøvning.
1.3 Valg af anlæg til afprøvning Fabrikanten skal normalt stille et eksemplar taget fra produktionen til  

 rådighed for afprøvningen.
Hvis typegodkendelsen gives på grundlag af  

 målinger på en prototype, skal de tilsvarende produktionseksemplarer i enhver  

 relevant henseende være identiske med det afprøvede eksemplar.
1.4 Godkendelse Godkendelse kan efter post- og telegrafvæsenets afgørelse i hvert enkelt  

 tilfælde gives enten som en typegodkendelse eller som en godkendelse af  

 enkelteksemplar.
 Alle anlæg af godkendt type skal opfylde nærværende bestemmelser, og en  

 typegodkendelse forudsætter, at samtlige fremstilledes anlæg af typen både  

 med hensyn til strømskemaer, komponenter og montering er identiske med det  

 afprøvede.
Anlæg, der ikke i radiomæssig og andre væsentlige henseender er identiske,  

 må ikke bære samme typebetegnelse.
Foretages der ændringer, må der gives ny  

 typebetegnelse, hvilket vil medføre krav om ny afprøvning, såfremt  

 ændringerne har relation til de gældende bestemmelser.
 Post- og telegrafvæsenet forbeholder sig ret til ved skøn at afgøre, om  

 anlæg er identiske i henhold til ovenstående, og om ny afprøvning er  

 nødvendig.
Det er en forudsætning for opretholdelse af en typegodkendelse, at post-  

 og telegrafvæsenet med henblik på kontrolmålinger på et hvilket som helst  

 tidspunkt uhindret kan udvælge eksemplarer af vedkommende anlægstype fra  

 lager hos fabrikant eller importør, eventuelt forhandler.
Såfremt det herved  

 eller på anden måde konstateres, at anlæggene ikke opfylder de gældende  

 bestemmelser, eller såfremt godkendelsens vilkår i øvrigt tilsidesættes, kan  

 godkendelsen annulleres både for allerede ibrugtagne anlæg og for ikke  

 ibrugtagne anlæg af vedkommende type.
 Givne godkendelser kan annulleres.
 Godkendelsen omfatter kun forhold, der angår de af post- og  

 telegrafvæsenet fastsatte bestemmelser og tager ikke sigte på generelt at  

 omfatte andre myndigheders eventuelle krav til anlæggene og deres  

 installation.
1.5 Gebyr for afprøvning For afprøvning med henblik på godkendelse som type eller enkelteksemplar  

 opkræves følgende gebyrer:
Radiomodtager for selektivt kald 2000 kr., excl. merværdiafgift.
Dekodere  

 sammenbygget med radiomodtager eller separate 1000 kr. stk.
 Post- og telegrafvæsenet kan efter eget skøn fastsætte et gebyr mindre end  

 2000 kr., henholdsvis 1000 kr., i følgende tilfælde:. - hvis en anlægstype  

 eller et enkelteksemplar ikke godkendes efter første afprøvning, og det efter  

 post- og telegrafvæsenets skøn ikke er nødvendigt at foretage en komplet  

 fornyet afprøvning.
 - hvis anlægstypen eller enkelteksemplaret adskiller sig så lidt fra en  

 allerede godkendt type, at komplet fornyet afprøvning efter post- og  

 telegrafvæsenets skøn ikke er nødvendig.
2 ALMINDELIGE KRAV TIL ANLÆG FOR MODTAGNING AF SELEKTIVE KALDESIGNALER Radiomodtagere beregnet for modtagning af selektive kaldesignaler på een  

 eller flere af de dertil benyttede frekvenser samt tilhørende dekodere for  

 registrering af modtagne kald kan være sammenbygget i eet kabinet eller  

 fremstå som separate enheder.
Hver enkelt enhed skal opfylde nedenstående  

 krav, idet kravet anført i pkt. 2.4.1 dog kun gælder dekodere samt modtagere  

 beregnet for modtagning af selektive kaldesignaler på 2170,5 kHz.
 2.1 Anlæggets konstruktion.
 2.1.1 Anlægget skal være konstrueret i overensstemmelse med god  

 ingeniørmæssig praksis og skal være egnet til brug om bord på skibe.
 2.1.2 alle betjeningsgreb skal være af en sådan størrelse, at de er lette  

 at betjene, og antallet af betjeningsgreb skal være det mindst mulige for  

 bekvem og simpel betjening.
 2.1.3 Funktionen af evt. måleinstrumenter, kontrollamper,  

 tilslutningsklemmer, betjeningsgreb samt betjeningsgrebenes positioner skal  

 være tydeligt angivet på anlægget.
2.1.4 Alle dele af anlægget, som kræver tilsyn eller justering, skal være  

 let tilgængelige.
Anlæggets enkelte dele skal være lette at identificere ved  

 hjælp af den tekniske beskrivelse eller en mærkning i anlægget.
 2.2 Mærkning.
2.2.1 Anlægget skal være tydeligt mærket med fabrikat, typebetegnelse og  

 løbenummer.
Dette gælder også for eksemplarer, der indleveres til afprøvning.  

 Mærkningen skal være placeret på anlæggets forplade.
 2.2.2 Mærkningen skal være mekanisk solid og holdbar og kan f.eks. udføres  

 ved gravering, prægning eller ved anvendelse af metalskilt.
 2.3 Overspændinger sikkerhedskrav m.v.
 2.3.1 Anlægget skal være beskyttet mod virkningerne af overspændinger,  

 transienter og polvending af forsyningsspændingen.
2.3.2 På anlæggets kabinet skal der være tilslutningsmulighed for en  

 jordledning.
Ingen af anlæggets strømforsyningsterminaler må være forbundet  

 til jordklemmen.
2.3.3 Alle dele og forbindelsesledninger, hvor spændinger på mere end 50  

 volt forekommer (HF-spændinger undtaget), skal være beskyttet mod utilsigtet  

 berøring og skal automatisk frakobles spændingsforsyningen, når beskyttelsen  

 fjernes.
I stedet kan anlægget være konstrueret på en sådan måde, at adgang  

 til sådanne spændingsførende dele kun kan opnås ved hjælp af værktøj, f.eks.  

 skruetrækker eller skruenøgle.
Der skal i sidstnævnte tilfælde anbringes  

 iøjenfaldende advarselsskilte såvel inden i udstyret som på afskærmningen.
 2.4 Opvarmningstid.
 2.4.1 Senest 1 minut efter at være tilsluttet forsyningsspændingen skal  

 anlægget være fuldt driftklart, hvorved forstås at samtlige krav i disse  

 specifikationer skal være opfyldt.
3 AFPRØVNINGSBETINGELSER 3.1 Anvendelse af afprøvningsbetingelserne.
For samtlige i disse bestemmelser nævnte krav foretages  

 typegodkendelsesmålinger under de i pkt. 3.3 beskrevne normale  

 afprøvningsbetingelser.
For de krav, hvor det i de enkelte afsnit er nævnt,  

 foretages målingerne endvidere under de i pkt. 3.4 omtalte særlige  

 afprøvningsbetingelser.
 3.2 Spændingsforsyning.
Under typegodkendelsesmålingerne forsynes udstyret fra en udvendig  

 spændingskilde, der kan levere forsyningsspændinger som beskrevet i pkt.  

 3.3.2 og 3.4.2. Spændingsforsyningens indre impedans skal være så lav, at  

 dens indflydelse på måleresultaterne er uden betydning.
Forsyningsspændingen  

 måles på udstyrets indgangsklemmer.
 Under afprøvningen holdes forsyningspændingen inden for +/- 3% af  

 spændingen ved målingens påbegyndelse.
 3.3 Normale afprøvningsbetingelser.
 3.3.1 Normal temperatur og fugtighed.
 Afprøvning under normale afprøvningsbetingelser foretages i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem + 15 grader C og + 35 grader C og relative fugtigheder  

 mellem 20% og 75%.
3.3.2 Forsyningsspændinger ved afprøvning under normale betingelser 3.3.2.1 Forsyning fra nettet.
 Ved afprøvninger under normale betingelser tilføres udstyr, der er  

 beregnet for tilslutning til det almindelige forsyningsnet, en  

 forsyningsspænding lig forsyningsnettets nominelle spænding og med frekvensen  

 50 Hz (+/- 1 Hz).
 3.3.2.2 Forsyning fra blyakkumulatorer.
 Hvor radioudstyret er beregnet til brug i forbindelse med  

 blyakkumulatorer, anvendes under afprøvningen en forsyningsspænding på 1,1  

 gange batteriets nominelle spænding (6 volt, 12 volt etc).
 3.3.2.3 Andre spændingsforsyninger.
 For udstyr, der benytter andre typer spændingsforsyninger end ovennævnte,  

 opgives afprøvningsspændingen af fabrikanten.
 3.4 Særlige afprøvningsbetingelser.
 3.4.1 Temperatur ved afprøvning under særlige betingelser.
 Ved afprøvning under særlige betingelser foretages målingerne ved  

 temperaturerne 0 grader C og 40 grader C.
Før hver afprøvning påbegyndes sørges for, at udstyret er i termisk  

 ligevægt ved den ønskede temperatur i klimakammeret.
Udstyret skal være  

 afbrudt, indtil den termiske ligevægt er opnået.
 3.4.2 Forsyningsspændinger ved afprøvning under særlige betingelser.
 3.4.2.1 Forsyning fra nettet.
 Forsyningsspændingerne for udstyr, der er beregnet for tilslutning til det  

 normale forsyningsnet, vil ved afprøvninger under særlige betingelser være  

 forsyningsnettets nominelle spænding + 10%, henholdsvis - 10%, med frekvensen  

 50 Hz (+/- 1 Hz).
 3.4.2.2 Forsyning fra blyakkumulatorer.
 Hvor udstyret er beregnet til brug i forbindelse med blyakkumulatorer,  

 måles der ved forsyningsspændinger på henholdsvis 1,3 og 0,9 gange batteriets  

 nominelle spænding (6 volt, 12 volt etc).
 3.4.2.3 Andre spændingsforsyninger.
 For udstyr, der benytter andre typer spændingsforsyninger end ovennævnte,  

 opgives spændingsgrænserne af fabrikanten.
 3.5 Miljøprøver.
 3.5.1 Generelt.
Før miljøprøverne påbegyndes, afprøves udstyret med hensyn til de øvrige  

 krav i nærværende tekniske bestemmelser.
Hvor udtrykket funktionsprøve i det  

 følgende er anvendt menes en simpel afprøvning af operationel og elektrisk  

 art med det formål at konstatere, om udstyret er funktionsdygtigt.
De  

 elektriske funktionsprøver udføres ved nominel forsyningsspænding.
 3.5.2 Fugtigvarme.
Udstyret placeres i et klimakammer, hvorefter temperaturen og den relative  

 fugtighedsgrad over en periode på 2 timer øges til henholdsvis + 40 grader C  

 +/-3 grader C) og 93% (+ 2%, - 3%). Dette miljø fastholdes derefter i mindst  

 10 timer.
Herefter underkastes udstyret en funktionsprøve.
Idet udstyret forbliver i klimakammeret, bringes temperaturen heri, i  

 løbet af maksimalt 60 minutter, ned til stuetemperatur.
Udstyret udsættes  

 herefter for normal temperatur og fugtighed i en periode på 3 til 6 timer før  

 yderligere prøver gennemføres.
 3.5.3 Tør varme.
Udstyret placeres i et klimakammer, hvorefter temperaturen i kammeret  

 hæves til + 55 grader C (+/- 3 grader C). Når termisk ligevægt er opnået,  

 tilføres udstyret forsyningsspænding i en periode på mindst 2 timer.
Herefter  

 underkastes udstyret en funktionsprøve.
 Til slut udsættes udstyret for normal stuetemperatur i en periode på  

 mindst 3 timer, før yderligere prøver gennemføres.
 3.5. Lav temperatur.
 Udstyret placeres i klimakammeret, hvis temperatur sænkes til - 25 grader  

 C (+/-3 grader C) og fastholdes der i en periode på mindst 10 timer.
 Udstyret udsættes herefter for normal stuetemperatur i mindst 3 timer  

 efterfulgt af en funktionsprøve til kontrol af, om udstyret stadig er  

 funktionsdygtigt.
 3.5.5 Vibration.
 Udstyret, komplet med eventuelle stødabsorberende anordninger, fastspændes  

 på vibrationsbordet i normal brugsstilling.
 Udstyret udsættes først for vertikale vibrationer med frekvenser i området  

 1 Hz til 10 Hz, med en spids til spids amplitude på 3 mm i en periode på 15  

 minutter.
 Herefter udsættes udstyret for vertikale vibrationer med frekvenser i  

 området 5 Hz til 35 Hz, med en spids til spids amplitude på 0,4 mm i en  

 periode på 15 minutter.
 I frekvensområdet 2,5 til 35 Hz er sweephastigheden af  

 vibrationsfrekvensen mindst 1 oktav/minut.
Ovenstående vibrationsprøve foretages endvidere i to på hinanden  

 vinkelrette retninger i det horisontale plan.
I den udstrækning, det er  

 muligt, holdes udstyret under opsyn ved afprøvningen.
Dersom dele af udstyret  

 vibrerer unormalt meget, undersøges disse nøjere.
Udstyret holdes i drift  

 under alle vibrationsprøverne, og enkle funktionsprøver gennemføres for at  

 sikre, at udstyret fungerer under disse omstændigheder.
 Udstyret undersøges for mekaniske defekter efter afslutningen af  

 vibrationsprøverne.
 4 DE SELEKTIVE KALDESIGNALERS SAMMENSÆTNING.
 4.1 Kaldesignal.
 4.1.1 Signalsekvens.
Kaldesignal for individuelt kald består af en 5-tone sekvens, som  

 modulerer kyststationens sender.
På MF og HF benyttes modulationsarten A2H og  

 på VHF modulationsarten F2. Signalsekvensen for kaldesignalet er vist i bilag  

 1.
 Ved modulationsarten F2 benyttes en forbetoning på 6dB/oktav (+ldB, -  

 3dB), hvor tonen for ciffer nr. 6 giver anledning til et frekvenssving på  

 nominelt +/- 3 kHz.
 De tonefrekvenser der anvendes, samt de cifre hvortil de svarer fremgår af  

 nedenstående tabel:.
Ciffer tonefrekvens Kald til alle skibe består af alle elleve tonefrekvenser sendt i  

 rækkefølge som vist i bilag 1.
 4.1.2 Tider og tolerancer for det udsendte signal.
 Frekvenstolerancen for tonefrekvenserne er (+/- 4 Hz). Varigheden af hver  

 tonefrekvensimpuls målt ved 50% af amplitudeværdien er 100ms (+/- 10ms).  

 Tiden mellem to impulser målt ved 50% af amplitudeværdien er 3ms (+/- 2ms).  

 Stigetid og faldtid er for hver tonefrekensimpuls 1,5 ms (+/- 1 ms) målt  

 mellem 10% og 90% af den maksimale amplitude værdi.
 Det selektive kaldesignal udsendes 2 gange med et interval på 900 ms (+/-  

 100 ms). Mellem kaldesignaler til forskellige skibe er der en pause på mindst  

 1 sekund.
 Ved kald til alle skibe er længden af hver tonefrekvensimpuls, målt mellem  

 de punkter der svarer til 50% af amplitudeværdien, 17 ms (+/- 1 ms), og  

 afstanden mellem to impulser målt mellem de punkter der svarer til 50% af  

 amplitudeværdien er mindre end 1 ms.
 Forskellen i maksimalamplitude for hver tonefrekvensimpuls er mindre end  

 ldB.
 Det lavfrekvente modulerende signals klir er mindre end 2%.
 4.2 Tillægsinformation.
 Tillægsinformationen, der følger efter kaldesignalet, består af en 4-tone  

 sekvens, udsendt med samme tider og tolerancer som kaldesignalet, jfr. bilag  

 1. Mellem udsendelsen af kaldesignalet og tillægsinformationen er der en  

 pause på 350 ms (+/- 30 ms).
 5 DEKODER FOR INDIVIDUELLE KALD.
 Dekoderens opgave er at give indikation, når der modtages et kaldesignal  

 svarende til det kaldenummer, dekoderen er indstillet på.
 Dekoderen kan eventuelt være sammenbygget med dekoder for kald til alle  

 skibe sådan, at dele af dekoderkredsløbene er fælles for de to dekodertyper.
 5.1 Følsomhed.
Dekoderen skal uden manuel regulering kunne fungere pålideligt for  

 variationer i indgangsspændingen til dekoderen på +10dB fra nominelt  

 indgangsniveau.
Nominelt indgangsniveau opgives af fabrikanten.
 5.2 Indgangsimpedans.
Dekoderen skal være således konstrueret, at den ved tilslutning til  

 radiomodtager for en af de frekvenser, de selektive kaldesignaler udsendes  

 på, ikke på nogen måde forringer modtagerens egenskaber.
Dekoderens  

 indgangsimpedans opgives af fabrikanten.
 5.3 Uønskede signaler.
 Dekoderen skal være således konstrueret, at den i videst muligt omfang  

 ikke reagerer på atmosfæriske forstyrrelser, interferens samt selektive  

 kaldesignaler som dekoderen ikke er indstillet på.
 5.4 Selektivitet.
Dekoderen skal med sikkerhed reagere, når den påvirkes af et kaldesignal  

 svarende til den kode, dekoderen er indstillet til, selv om een eller flere  

 af tonefrekvensimpulserne afviger op til 0,5% - dog mindst 8 Hz - fra den  

 nominelle tonefrekvens.
Dekoderen må ikke reagere, såfremt blot een af  

 tonefrekvensimpulserne i kaldesignalet afviger 3% eller mere fra den  

 nominelle tonefrekvens.
Dette krav skal være opfyldt i hele sig  

 afspændingsområdet (se pkt. 5.1), både ved normale afprøvningsbetingelser og  

 ved særlige afprøvningsbetingelser (pkt. 3.4.1 og 3.4.2 anvendt samtidigt).
5.5 Signal-støjforhold (SND/N) Ved signal-støjforhold skal i det følgende forstås forholdet mellem signal  

 + støj + forvrængning og støj.
Dekoderen skal over hele sit  

 signalspændingsområde fungere pålideligt, når signal-støjforholdet på  

 dekoderens indgang er lig 6 dB, målt over en båndbredde på 3 kHz.
5.6 Reaktionstid Reaktionstiden er det tidsrum, et korrekt signalelement skal være tilstede  

 på dekoderens indgang, før dekoderen accepterer signalelementet som værende  

 korrekt.
 Dekoder for individuel kalden på MF og HF skal for hvert signalelement  

 have en reaktionstid på mellem 40 ms og 60 ms.
 Dekoder for individuel kalden på VHF skal for hvert signalelement have en  

 reaktionstid på mellem 12 ms og 60 ms.
 Disse krav skal være opfyldte både ved normale afprøvningsbetingelser og  

 ved særlige afprøvningsbetingelser (pkt. 3.4.1 og 3.4.2 anvendt samtidigt).
5.7 Ventetid Dekoderen skal være indrettet således, at hvis der hengår mere end en vis  

 tid - ventetiden - fra et godkendt signalelement er afsluttet, til dekoderen  

 modtager et nyt korrekt signalelement, tilbagestilles dekoderen automatisk.
 For dekodere for individuel kalden på MF og HF skal ventetiden være 140 ms  

 (-+ 20 ms).
 For dekodere for individuel kalden på VHF skal ventetiden være mindst 120  

 ms og højst 290 ms.
 Disse krav skal være opfyldte både ved normale afprøvningsbetingelser og  

 ved særlige afprøvningsbetingelser (pkt. 3.4.1 og 3.4.2 anvendt samtidigt).
5.8 Klir Dekoderen skal kunne fungere, når den tilføres tonefrekvenssignaler med en  

 klirfaktor på indtil 20%.
 5.9 Alarmkreds.
I tilknytning til dekoderen skal der være en akustisk og en optisk alarm.  

 Når dekoderen modtager et 5-element signal, som svarer til den indstillede  

 kode, skal disse alarmer træde i funktion.
Den akustiske alarm kan eventuelt  

 fungere i begrænset tid, hvorimod den optiske alarm skal forblive i aktiveret  

 tilstand, indtil manuel udkobling foretages på dekoderudstyret.
Der skal være mulighed for at fremføre både den akustiske og optiske alarm  

 til andre steder på skibet.
Udkobling af disse alarmer må ikke medføre  

 udkobling af den optiske alarm på dekoderudstyret.
 5.10 Gennemkobling til informationsdekoder.
Dekodere for individuelle kald skal have udtag for tilkobling af en  

 informationsdekoder.
Når dekoderen har modtaget 5 korrekte signalelementer  

 svarende til den indstillede kode, skal signalvejen kobles til det nævnte  

 udtag.
 5.11 Omkobling af dekoderen.
 Dekoderen skal på simpel måde kunne omkobles til en vilkårlig 5- cifret  

 kaldekode.
 5.12 Kontrol af dekoderen.
 Dekoderen skal, også hvis den er sammenbygget med andre enheder, f.eks.  

 radiomodtager, have mulighed for på simpel måde at få tilført eksternt eller  

 internt genererede lavfrekvente tonesignaler til afprøvning af dekoderens  

 funktion.
6 DEKODER FOR KALD TIL ALLE SKIBE Dekoderens opgave er at give indikation, når der modtages et kald til alle  

 skibe.
Dekodere for kald til alle skibe skal opfylde punkterne: 5.1, 5.2, 5.3,  

 5.4, 5.8 og 5.12 i disse bestemmelser.
Endvidere skal følgende være opfyldt:
 6.1 Signal-støjforhold.
 Dekoderen skal over hele sit signalspændingsområde fungere pålideligt ved  

 et signal-støjforhold på 6dB.
 Signal-støjforholdet måles på dekoderindgangen ved en støjbåndbredde på 3  

 kHz.
 6.2 Reaktionstid.
 Dekoderen skal for hvert signalelement have en reaktionstid på mindre end  

 16 ms, både ved normale afprøvningsbetingelser og ved særlige  

 afprøvningsbetingelser (pkt. 3.4.1 og 3.4.2 anvendt samtidigt).
 6.3 Ventetid.
 Såfremt der hengår mere end 250 ms (+/- 40 ms) fra et godkendt  

 signalelement er afsluttet til dekoderen modtager et nyt korrekt  

 signalelement, skal dekoderen automatisk tilbagestilles.
 Dette skal være opfyldt både ved normale afprøvningsbetingelser og ved  

 særlige afprøvningsbetingelser (pkt. 3.4.1 og 3.4.2 anvendt samtidigt).
 6.4 Alarmkreds.
Såfremt dekoderen modtager et kald til alle skibe, skal udstyret aktivere  

 en akustisk og en optisk alarm.
Den optiske alarm skal forblive i aktiveret  

 tilstand indtil manuel udkobling på dekoderudstyret foretages.
Den optiske alarm skal tydeligt vise, at det modtagne signal er et kald  

 til alle skibe.
Generatoren for den akustiske alarm kan eventuelt være fælles  

 for dekoderen for individuel kalden og dekoderen for kald til alle skibe.
 Der skal være mulighed for at fremføre både den akustiske og den optiske  

 alarm til andre steder på skibet.
 Udkobling af disse alarmer må ikke medføre udkobling af den optiske alarm  

 på dekoderudstyret.
7 INFORMATIONSDEKODER Informationsdekoderens opgave er at dekode og udlæse den  

 tillægsinformation, der udsendes efter kaldesignalet.
 7.1 Indgangsimpedans.
Såfremt dekoderen leveres som en separat enhed opgives dekoderens  

 indgangsimpedans af fabrikanten.
Dekoderen skal være således konstrueret, at  

 den ved tilslutning til det øvrige udstyr ikke på nogen måde forringer dettes  

 egenskaber.
 7.2 Indgangsniveau.
Såfremt dekoderen leveres som en separat enhed opgives dekoderens  

 nominelle indgangsniveau af fabrikanten.
Dekoderen skal kunne fungere  

 pålideligt for variationer i indgangsspændingen på +/- 10dB fra nominelt  

 indgangsniveau.
 7.3 Signal-støjforhold.
Dekoderen skal over hele sit signalspændingsområde fungere pålideligt ved  

 et signal-støjforhold på 6dB.
Signal-støjforholdet måles på dekoderindgangen  

 ved en støjbåndbredde på 3 kHz.
 7.4 Klir.
 Dekoderen skal kunne fungere, når den tilføres tonefrekvenssignaler med en  

 klirfaktor på indtil 20%.
 7.5 Selektivitet.
 Når dekoderen for individuel kalden har reageret på et kaldesignal  

 svarende til den indstillede kode, skal tillægsinformationssignalet tilføres  

 informationsdekoderen over det i pkt. 5.10 nævnte udtag.
 Dekoderen skal med sikkerhed dekode tillægsinformationen, når den påvirkes  

 af en firetonesekvens selv om een eller flere af tonefrekvensimpulserne  

 afviger op til 0,5% dog mindst 8 Hz - fra den nominelle tonefrekvens.  

 Dekoderen må ikke reagere, såfremt blot een af tonefrekvensimpulserne i  

 tillægsinformationssignalet afviger 3% eller mere fra den nominelle  

 tonefrekvens.
 Disse krav skal være opfyldte både ved normale afprøvningsbetingelser og  

 ved særlige afprøvningsbetingelser (pkt.3.4.1 og 3.4.2. anvendt samtidigt).
 7.6 Ciffervisning.
 Informationsdekoderen skal på forpladen være forsynet med en anordning,  

 der på simpel måde muliggør aflæsning af tillægsinformationens fire cifre.
 Såfremt ciffervisningen udføres ved hjælp af et lysdisplay skal dette være  

 let aflæseligt under alle normalt forekommende belysningsforhold.
 7.7 Tilbagestilling af informationsdekoder (reset).
 Såfremt et anlæg for modtagning af selektive kaldesignaler er udstyret med  

 informationsdekoder, skal ciffervisningen på denne automatisk nedkobles, når  

 den optiske alarm på dekoderen for kaldesignal udkobles.
 Dekoderen kan eventuelt være forsynet med tilslutningsmulighed for en  

 anordning,der muliggør læsning af tillægsinformationen andet steds på skibet  

 (f.eks. på broen).
8 RADIOMODTAGER FOR SELEKTIVE KALD PÅ MF 8.1 Generelt.
 8.1.1 Modtagefrekvens.
 Modtageren skal være fast afstemt til frekvensen 2170,5 kHz, der anvendes  

 til selektivt kald i MF-telefonibåndet.
 8.1.2 Forstærkningsregulering.
 8.1.2.1 Manuel regulering.
 Modtageren skal være forsynet med en internt tilgængelig LF-  

 forstærkningsregulering til brug ved justering af niveauet af det LF-  

 signal,som skal afleveres til dekoderen.
Modtageren må ikke være forsynet med en udvendig tilgængelig HF-, MF-  

 eller LF-forstærkningsregulering.
Det er dog tilladt at forsyne modtageren  

 med en LF-forstærkningsregulering beregnet for medhørshøjttaler eller  

 hovedtelefonudgang.
Denne udvendige LF- forstærkningsregulering må ikke  

 påvirke det LF-niveau,som tilføres dekoderen.
 8.1.2.2 Automatisk regulering.
 Modtageren skal være forsynet med en automatisk virkende  

 forstærkningsregulering, som ikke manuelt kan udkobles ved hjælp af ydre  

 betjeningsorganer.
 8.1.3 Kunstantenne.
 Under typegodkendelsesmålingerne tilkobles modtagerens indgang et  

 netværk,der repræsenterer en belastning - set fra modtagerindgangen - på 10  

 ohm i serie med 250 pF.
 8.1.4 Standard prøvesignal.
 Under afprøvningen anvendes som indgangssignal et A2H-signal med en  

 nominel bærebølgefrekvens på 2170,5 kHz, moduleret 70% af en tone på 1500 Hz.
Signalgeneratorer tilkobles modtageren gennem et tilpasningsnetværk,  

 således at impedansen set fra modtageren opfylder kravet i pkt. 8.1.3.  

 Indgangssignalets niveau udtrykkes ved den EMK,der er på det sted hvor  

 modtageren tilsluttes.
Denne spænding kan bestemmes som signalgeneratorens  

 spænding korrigeret for dæmpningen i tilpasningsnetværket.
 8.2 Udgangseffekt og klirfaktor.
 8.2.1 Definitioner.
 Modtagerens nominelle udgangseffekt opgives af fabrikanten som  

 udstyrstypens maksimale udgangseffekt, hvor alle krav i nærværende  

 specifikationer for modtageren er opfyldt.
 Klirfaktoren er effektivværdien af spændingen af samtlige oversvingninger  

 divideret med effektivværdien af den totale signalspænding på modtagerens  

 udgang.
 8.2.2 Målemetode.
Et standard prøvesignal (pkt. 8.1.4) tilføres modtagerens indgang.  

 Signalniveauet varieres, og samtidig måles udgangseffekt og klirfaktor over  

 modtagerens LF-udgangsklemmer, når disse er tilkoblet dekoderen eller en  

 tilsvarende belastning.
Denne belastning opgives af fabrikanten.
 8.2.3 Krav.
 Modtagerens lavfrekvensforstærker skal kunne afgive en effekt til  

 dekoderen, som er 10dB større end nominel udgangseffekt med en klirfaktor på  

 højst 20%.
 8.3 Følsomhed.
8.3.1 Definition Modtagerens følsomhed defineres som det niveau standard prøvesignalet skal  

 have, når modtageren afgiver nominel udgangseffekt (pkt. 8.2.1) ved et  

 signal-støjforhold på 20dB.
 Ved signal-støjforholdet forstås her og i det følgende:
 8.3.2 Målemetode.
Modtageren belastes som angivet i pkt. 8.2.2, hvorefter den tilføres et  

 standard prøvesignal.
Signalets niveau indstilles til signal- støjforholdet  

 bliver 20 dB.
Udgangseffekten indstilles til nominel udgangseffekt opnås.
 Indgangssignalets niveau når denne tilstand er nået, er modtagerens  

 følsomhed.
 Målingerne udføres under normale afprøvningsbetingelser og under særlige  

 afprøvningsbetingelser (pkt. 3.4.1 og 3.4.2 anvendt samtidigt).
8.3.3 Krav Modtagerens følsomhed skal være bedre end eller lig med 15 dB/1 mickroV  

 EMK.
8.4 Lavfrekvenskarakteristik 8.4.1 Definition Modtagerens lavfrekvenskarakteristik er variationen i signalniveauet på  

 modtagerens udgang som funktion af HF-signalets modulationsfrekvens ved  

 konstant modulationsgrad.
8.4.2 Målemetode Et A2H-signal med bærebølgefrekvensen 2170,5 kHz og med et niveau på 60  

 dB/l mickroV tilføres modtageren.
Bærebølgen moduleres 70% og  

 modulationsfrekvensen varieres.
Spændingen på modtagerens LF-udgang måles.  

 Der udføres så mange målinger af sammenhørende værdier af indgangssignalets  

 modulationsfrekvens og spændingen på modtagerens LF-udgang, at en kurve over  

 lavfrekvenskarakteristikken kan tegnes.
8.4.3 Krav Modtagerens lavfrekvenskarakteristik skal være inden for de i bilag 2  

 angivne grænser.
8.5 Nabosignalselektivitet 8.5.1 Definition Nabosignalselektiviteten er forholdet mellem indgangsspændingerne for  

 henholdsvis et uønsket signal på en nærliggende frekvens og det ønskede  

 signal, når det uønskede signal bevirker en reduktion af sig  

 signal-støjforholdet på modtagerudgangen fra 20 til 14 dB.
8.5.2. Målemetode Modtageren tilføres et standard prøvesignal, og niveauet justeres indtil  

 modtageren afgiver nominel udgangseffekt med et signal-støjforhold på 20 dB.
 Modtageren tilføres herefter yderligere det uønskede signal, som er et  

 A2-signal 30% moduleret med en tone på 400 Hz.
 Niveauet af dette signal indstilles således at signal-støjforholdet bliver  

 14 dB.
 8.5.3 Krav.
f0 er bærebølgefrekvensen af det ønskede signal f er bærebølgefrekvensen af det uønskede signal.
 8.6 Blokering.
 8.6.1 Definition.
 Modtagerens blokeringsspænding er den indgangsspænding af et uønsket  

 signal, der fremkalder enten en ændring på 3 dB af det ønskede signals  

 LF-udgangseffekt eller en reduktion af signalstøjforholdet på 6 dB.
 8.6.2 Målemetode.
 Modtageren tilføres et standard prøvesignal med et niveau på 60 dB/1myV og  

 justeres til nominel udgangseffekt.
 Modtageren tilføres herefter yderligere et umoduleret, uønsket signal med  

 en frekvensafstand fra det ønskede signal på +20 kHz eller -20 kHz.  

 Størrelsen af det uønskede signal på modtagerens indgang indstilles således,  

 at det frembringer:
 Det uønskede signals spænding på modtagerindgangen, når een af de ovenfor  

 nævnte tilstande indtræder, er modtagerens blokeringsspænding.
 Målingen gentages med et niveau af det ønskede signal lig modtagerens  

 følsomhed.
 8.6.3 Krav.
Med det ønskede signals niveau på 60 dB/1myV skal blokeringsspændingen  

 være mindst 100 dB/1myV Med det ønskede signals niveau lig modtagerens følsomhed, skal  

 blokeringsspændingen være mindst 65 dB over modtagerens følsomhed.
 8.7 Krydsmodulation.
 8.7.1 Definition.
 Modtagerens krydsmodulationsspænding er den indgangsspænding af et  

 uønsket, moduleret signal, som fremkalder modulations-komponenter af en given  

 størrelse i modtagerens udgangssignal.
 8.7.2 Målemetode.
 Modtageren tilføres et standard prøvesignal med et niveau på 60 dB/1myV og  

 justeres til nominel udgangseffekt.
 Modtageren tilføres herefter yderligere et uønsket signal, moduleret 30%  

 af en tone på 400 Hz og i en frekvensafstand på +20 kHz og derefter -20 kHz  

 fra det ønskede signal.
 Det uønskede signals niveau ændres indtil udgangssignalets  

 krydsmodulationskomponenter er 30 dB under nominel udgangseffekt.
 8.7.3 Krav.
 Krydsmodulationsspændingen skal være mindst 90 dB/1myV.
 8.8 Intermodulation.
 8.8.1 Definition.
 Modtagerens intermodulationsspænding er den indgangsspænding af to lige  

 store, uønskede signaler, der fremkalder modulation af en given størrelse på  

 modtagerudgangen.
 8.8.2 Målemetode.
Modtageren påtrykkes et standard prøvesignal med et niveau på 30 dB/1myV,  

 hvorefter modtageren justeres til nominel udgangseffekt.
Herefter fjernes  

 prøvesignalet, og modtageren påtrykkes to lige store uønskede signaler.
De  

 uønskede signalers frekvensafstande fra nominel bærebølgefrekvens skal være  

 mindst 30 kHz.
Det af de uønskede signaler, som har den største frekvensafstand fra den  

 nominelle bærebølgefrekvens, er et A2-signal, amplitudemoduleret 30% af en  

 tone på 1000 Hz.
Det andet uønskede signal er umoduleret.
Målingerne udføres  

 under anvendelse af sådanne frekvenser f1 og f2 for de to uønskede signaler,  

 at De uønskede signalers frekvenser justeres således, at modtagerens  

 udgangseffekt kun ændrer sig uvæsentligt, når signalerne påtrykkes modtageren  

 enkeltvis med et niveau af samme størrelsesorden som modtagerens  

 intermodulationsspænding.
 Niveauet af de to signaler, der holdes lige store, justeres indtil nominel  

 udgangseffekt opnås på modtagerudgangen.
 8.8.3 Krav.
 Intermodulationsspændingen skal være mindst 80 dB/1myV.
8.9 Dæmpning af uønskede signaler (spurious responses) 8.9.1 Definition.
 Ved en modtageres dæmpning af uønskede signaler forstås forholdet mellem  

 modtagerens følsomhed for et ønsket signal og følsomheden over for et uønsket  

 signal.
8.9.2 Målemetode Med den automatiske volumenkontrol frakoblet tilføres modtagerindgangen et  

 standard prøvesignal med et niveau som er 60 dB over modtagerens følsomhed.  

 Frekvensen af dette signal varieres samtidig med at signal-støjforholdet på  

 modtagerudgangen måles for hver enkelt frekvens.
 8.9.3 Krav.
 Dæmpningen af uønskede signaler herunder signaler på mellemfrekvenserne og  

 spejlfrekvensen m.v. skal være større end 60 dB, svarende til at  

 signal-støjforholdet på modtagerudgangen på intet tidspunkt er større end 20  

 dB.
 8.10 LF-intermodulation.
 8.10.1 Definition.
LF-intermodulation er den type forvrængning, som består i at uønskede  

 LF-signalkomponenter opstår når to eller flere ønskede LF-signaler samtidig  

 er til stede i demodulatoren og/eller LF-forstærkeren.
Intermodulationen  

 angives som niveauet af hver enkel intermodulationskomponent i forhold til  

 det ene af to lige store prøvesignaler.
 8.10.2 Målemetode.
Modtageren påtrykkes en bærebølge med nominel frekvens og med et niveau på  

 40 dB/1myV.
Bærebølgen moduleres ca. 70% af to toner - een på 1100 Hz og een  

 på 1700 Hz.
Tonernes niveau reguleres således, at begge de ønskede  

 LF-komponenter på udgangen får samme niveau.
 8.10.3 Krav.
 Alle intermodulationskomponenter skal være dæmpet mindst 25 dB i forhold  

 til et af de to lige store ønskede LF-signaler.
 8.11 Uønsket udstråling over antenneklemmerne.
 8.11.1 Definition.
 Ved udstråling fra en modtager forstås, at der på modtagerens  

 antennetilslutning optræder højfrekvensspændinger genereret i modtageren.
 8.11.2 Målemetode.
 Modtagerindgangen belastes med kunstantennen, og spændingen over den  

 ohmske del af denne antenne måles, idet frekvensområdet mellem laveste  

 mellemfrekvens og 225 MHz afsøges.
 8.11.3 Krav.
 For hver udstrålet komponent skal den målte spænding svare til en effekt  

 mindre end eller lig 1 nW.
8.12 Internt genererede signaler Modtageren må ikke afgive internt genererede udgangssignaler.
8.13 Automatisk forstærkningsregulering 8.13.1 Målemetode Modtagerens indgang påtrykkes et standard prøvesignal med et niveau lig  

 modtagerens følsomhed (pkt. 8.3). Herefter øges signalniveauet med 20 dB.
8.13.2 Krav Signal-støjforholdet på modtagerudgangen skal være mindst 30 dB efter at  

 signalniveauet på indgangen er øget.
8.13.3 Målemetode Modtagerens indgang påtrykkes et standard prøvesignal med et niveau der  

 bevirker, at modtageren afgiver nominel udgangseffekt.
Herefter øges  

 indgangsniveauet med 70 dB.
8.13.4 Krav Forøgelsen af udgangseffekten skal være mindre end 10 dB.
