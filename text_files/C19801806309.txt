 Til brug ved den skatte- og afgiftsmæssige værdiansættelse af  

 sælgerpantebreve, jf. skattedepartementets cirkulære af 11. februar 1976,  

 skal man meddele, at den gennemsnitlige kurs pr. 1. januar 1980 for et  

 sælgerpantebrev med 9% nominel rente og amortiseret over 15 år efter  

 statsskattedirektoratets opfattelse vil være 59, svarende til en effektiv  

 rente på 19.50%. Pantebrevet forudsættes placeret inden for 75-80% af  

 ejendommens handelsværdi.
 Den effektive rente for gode pantebreve, dvs. pantebreve placeret inden  

 for 60% af ejendomsværdien, pr. 1. januar 1980 vil kunne ansættes til  

 17,50-18%.
 Det seneste cirkulære om kursudviklingen på sælgerpantebreve er  

 SD-cirkulære 1979-32 af 5. november 1979.
