Leasing, containere, udlejning Reference: AL § 7, IFL § 10 A, stk. 1 LV 1995 E.C.1.1, E.C.1.1.5, E.D.1.8, A.E.1.1.1, A.E.1.4.4 Skatteankenævnets kendelse:
Skatteankenævnet godkendte ved kendelse af d. 19. februar 1996, at A  

 A/S for skatteårene 1994/95 og 1995/96 kunne foretage afskrivninger  

 vedr. trailere.
Trailerne var anskaffet ved købekontrakt af d. 30.  

 juni 1988.
 Endvidere godkendte Skatteankenævnet, at A A/S for skatteårene  

 1994/95 og 1995/96 kunne foretage afskrivninger vedr. containere, erhvervet  

 ved kreditkøbsaftale af d. 18. maj 1993 med B Finans A/S.
 For skatteåret 1989/90 godkendte Skatteankenævnet, at der ikke  

 skete efterbeskatning af investeringsfondshenlæggelse.
 Hermed underkendte Skatteankenævnet den ansættelse af  

 indkomsten, der var foretaget af Skatteforvaltningen.
 Et mindretal i Skatteankenævnet indbragte under henvisning til  

 skattestyrelseslovens § 10, stk. 3, sagen for Ligningsrådet.
 Sagens omstændigheder:
 A A/S købte ved kreditkøbsaftale af d. 18. maj 1993  

 containere iflg. specifikation af B Finans A/S for i alt kr. 4.130.000.
 Udbetalingen var kr. 130.000, der udgjorde købsomkostninger, og  

 restgælden skulle forrentes med 9 %. Renter og afdrag skulle betales  

 med en årlig ydelse på kr. 541.349 i 8 år.
 Ved leasingkontrakt, indgået samme dag, d. 18. maj 1993, blev  

 brugsretten til containerne overdraget fra A A/S til B Finans A/S.
 Leasingperioden var 8 år, og den årlige leasingydelse kr.  

 541.349.
 Renter og afdrag på købekontrakten skulle betales ved  

 modregning i leasingydelsen.
 Leasingydelsen skulle betales hvert år d. 18. maj.
 Renter og afdrag på købekontrakten skulle ligeledes betales  

 hvert år d. 18. maj.
Det fremgik af kreditkøbsaftalen, at sælgeren havde  

 underpantsat de solgte aktiver til den långivende bank.
Køberen  

 var derfor ikke berettiget til at overdrage eller på anden måde  

 disponere over de solgte genstande uden forudgående skriftligt samtykke  

 fra sælgeren og den långivende bank.
Af leasingaftalen fremgik bl.a., at beskadigelse eller bortkomst af de  

 leasede genstande ikke frigør brugeren for dennes forpligtelse til at  

 betale leasingydelserne.
Brugeren bærer endvidere enhver  

 driftstabsrisiko, der måtte være forbundet med beskadigelse eller  

 bortkomst af de leasede genstande eller dele heraf.
 Brugeren er berettiget til at overdrage sine rettigheder og forpligtelser  

 ifølge aftalen til tredjemand til eje eller sikkerhed.
Efter udløbet af leasingperioden indestår B Finans A/S for,  

 at de leasede genstande kan afhændes for kr. 2.000.000, der forventes  

 at være markedsprisen.
Beløbet svarer til restgælden  

 på containerne.
 Skatteyderens påstand:
 Skatteyderen har ikke fremsat indsigelse over for de varslede  

 ændringer.
 Ligningsrådets afgørelse og begrundelse herfor:
 Efter Ligningsrådets opfattelse har A A/S ikke i skattemæssig  

 henseende erhvervet ejendomsret/afskrivningsret til containerne.
 Efter Ligningsrådets opfattelse er A A/S' erhvervelse og udlejning  

 af containerne alene af formel karakter og savner reelt indhold i  

 skattemæssig henseende, hvorfor der ikke kan anerkendes  

 skattemæssige afskrivninger på containerne.
 Det er en betingelse for at foretage skattemæssige afskrivninger, at  

 det afskrivningsberettigede aktiv tilhører den skattepligtige, jf.  

 afskrivningslovens § 7. Denne betingelse anses ikke for at være  

 opfyldt.
 Som følge af aftalernes manglende skattemæssige realitet, kan  

 fradrag for renter af købesummen heller ikke godkendes.
 Det er endvidere Ligningsrådets opfattelse, at selvom A A/S kunne  

 anses at have erhvervet aktiverne, må leasingaftalen  

 skattemæssigt anses som en aftale om kreditkøb, hvor det er  

 meningen, at modtageren skal blive ejer af tingen, jf. kreditaftalelovens §  

 6, stk. 2.
 Selskabet kommer ikke i besiddelse af aktiverne, der angives at befinde  

 sig hos en bruger.
 Det er ikke godtgjort, hvem den faktiske bruger af trailerne er.
 Der foretages intet indskud, men renter af og afdrag på  

 købesummen betales ved modregning i leasingydelserne.
 Som følge af at de indgåede købe- og leasingkontrakter  

 ikke tillægges virkning for opgørelsen af den skattepligtige  

 indkomst, godkendes rentefradrag vedr. købekontrakterne ikke, og  

 indtægtsførte leasingydelser tilbageføres.
 Udlejningevirksomheden med containere anses ikke for at være  

 tilrettelagt med henblik på systematisk indtægtserhvervelse, men  

 alene for at skabe skattemæssige afskrivninger og underskud.
 Investeringsfondshenlæggelse kr. 390.000 efterbeskattes efter  

 investeringsfondslovens § 10 A, stk. 1, idet selskabet ikke  

 skattemæssigt anses at have anskaffet de omhandlede driftsmidler.
