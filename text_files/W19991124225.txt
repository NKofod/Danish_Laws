 Der blev klaget over, at lægen ikke konstaterede, at drengen havde  

 lungebetændelse, og at han vurderede, at der var tale om  

 bronkitis.
Klager over behandling og diagnostik af  

 symptomer fra lungerne Patientklagenævnet fandt, at der ikke var grundlag  

 for at kritisere lægens undersøgelse og vurdering af drengen.  

 Nævnet lagde ved sin afgørelse vægt på, at  

 lægen ved sin undersøgelse fandt rødme i halsen samt  

 negativ test ved halspodning.
Han vurderede på det grundlag, at der var  

 tale om bronkitis.
Nævnet oplyste, at diagnosen lungebetændelse  

 kan stilles ved at lytte til lungerne, men det er vanskeligt at skelne mellem  

 egentlig lungebetændelse og bronkitis.
Diagnosen lungebetændelse  

 kan kun med sikkerhed fastslås ved at foretage et røntgenbillede  

 af lungerne.
 Nævnet oplyste videre, at dobbeltsidig  

 lungebetændelse hos børn vil vise sig ved blandt andet  

 dårlig almentilstand, besværet vejrtrækning, eventuel  

 blåfarvning af læberne og voldsom hoste, ofte med meget  

 høj temperatur.
