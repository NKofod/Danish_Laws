 I tilslutning til udenrigsministeriets bekendtgørelse nr. 54 af 7. juli  

 1960 og efterfølgende bekendtgørelser, senest nr. 28 af 14. marts 1972,  

 Lovtidende C, meddeles det, at følgende lande med virkning fra de vedføjede  

 datoer har ratificeret eller tiltrådt den i New York den 28. september 1954  

 undertegnede internationale konvention om statsløse personers retsstilling:
 Argentinas regering har i forbindelse med sin tiltrædelse af konventionen  

 erklæret, at anvendelsen af konventionen i territorier, hvis suverænitet er  

 genstand for diskussion mellem to eller flere stater, uanset om de er  

 deltagere i konventionen eller ej, ikke kan opfattes som en forandring, et  

 afkald eller en opgivelse af den stilling, der tidligere er opretholdt af  

 hver af dem.
 Barbados' regering har ved en notifikation af 6. marts 1972 til De  

 forenede Nationers generalsekretær meddelt, at den succederer i konventionen  

 og har samtidig, under henvisning til de forbehold, som Storbritannien tog  

 ved notifikation af 19. marts 1962 vedrørende den territoriale anvendelse af  

 konventionen, erklæret, at den kun kan garantere, at bestemmelserne i  

 artiklerne 23, 24, 25 og 31 vil gælde på Barbados i det omfang, loven  

 tillader dette.
 Endvidere har Barbados tilbagekaldt forbeholdene over for konventionens  

 artikler 8, 9 og 26.
Fijis regering har ved en notifikation af 12. juni 1972 til De forenede  

 Nationers generalsekretær meddelt, at den succederer i konventionen og har  

 samtidig erklæret, at den ikke kan påtage sig forpligtelserne i konventionens  

 artikel 25, stk. 1 og 2 og kun kan garantere, at bestemmelserne i stk. 3 vil  

 gælde i det omfang, loven tillader det.
Alle andre forbehold vedrørende Fiji,  

 som Storbritannien i sin tid har tager over for konventionen, tilbagekaldes  

 samtidig.
 Udenrigsministeriet, den 27. maj 1974.
 F.M.
 Eigil Jørgensen.
