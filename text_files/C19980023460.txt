Vejledning til bekendtgørelse om retten  

 til dagpenge, efterløn, overgangsydelse og delefterløn i  

 forbindelse med social pension Reglerne om retten til ydelser efter arbejdsløshedsforsikringsloven  

 for medlemmer, der søger om eller modtager social pension, er fastsat  

 i arbejdsløshedsforsikringslovens §§ 64, 75 b, stk. 6, 75 l  

 og 75 q, stk. 6.
 Udgangspunktet i arbejdsløshedsforsikringslovens  

 § 64 er, at retten til dagpenge begrænses til en periode på  

 sammenlagt 12 måneder inden for 18 måneder for medlemmer, der  

 modtager social pension.
Begrænsningen i retten til dagpenge på 12  

 måneder inden for 18 måneder indtræder fra det tidspunkt,  

 hvor pensionen senest kan få virkning.
Det vil efter den 1. juli 1998  

 sige fra den 1. i måneden, efter at der er forløbet 3  

 måneder, efter at sagen er påbegyndt, eller fra den dag, hvor  

 pensionen får virkning.
Der henvises til § 33 i lov om social  

 pension.
 For medlemmer, der modtager efterløn,  

 overgangsydelse eller delefterløn, suspenderes efterlønnen,  

 overgangsydelsen eller delefterlønnen også fra det tidspunkt,  

 hvor pensionen senest kan få virkning.
 Tilkendes et medlem social pension med virkning fra et  

 tidligere tidspunkt, ophører retten til efterløn,  

 overgangsydelse eller delefterløn fra den 1. i måneden efter  

 afgørelsestidspunktet.
 Det ovennævnte gælder for alle former for  

 social pension efter § 1 i lov om social pension, og uanset om der er  

 rejst sag af helbredsmæssige eller sociale årsager.
Til § 2 Ifølge lov om social pension kan behandlingen af en  

 sag om førtidspension først påbegyndes, når det  

 konstateres, at alle aktiverings-, revaliderings-, og  

 behandlingsmæssige samt andre foranstaltninger, der kan forbedre  

 erhvervsevnen, har været afprøvet.
Dette gælder dog ikke i  

 de tilfælde, hvor det vurderes, at erhvervsevnen er ubetydelig og ikke  

 kan forbedres efter de nævnte foranstaltninger.
Til § 3 Medlemmet er ikke omfattet af bekendtgørelsen fra  

 det tidspunkt, hvor pensionen i følge afgørelse fra  

 pensionsmyndigheden er gjort hvilende eller er frakendt.
Til § 4 Modtager medlemmet en udenlandsk pension, skal det  

 afgøres ud fra en konkret vurdering, om pensionen er af en sådan  

 art, at den sidestilles med dansk social pension.
Afgørende ved vurderingen er særligt for  

 så vidt angår modtagere af arbejdsløshedsdagpenge, om der  

 er tale om en ydelse, der er betinget af forhold, der betyder, at modtagerens  

 rådighed for arbejdsmarkedet er begrænset.
For så vidt  

 angår både dagpengemodtagere og modtagere af en  

 tilbagetrækningsydelse, er det afgørende for vurderingen, at der  

 ikke sker dobbeltforsørgelse for offentlige midler.
Det forhold, at pensionen er dækket af en social  

 sikringsoverenskomst, betyder ikke i sig selv, at pensionen kan sidestilles  

 med en social pension efter lov om social pension.
Der skal derfor også  

 i disse tilfælde foretages en konkret vurdering af pensionen.
 Erhvervsevnenedsættelse:
 Som udgangspunkt er en både helt og delvist  

 offentligt finansieret udenlandsk pension omfattet af denne  

 bekendtgørelse, hvis den er betinget af en nedsættelse af  

 erhvervsevnen hos pensionsmodtageren.
 Alders- og folkepensioner:
Hvis pensionen er en egentlig alderspension, der udbetales  

 som en tilbagetrækningsydelse i oprindelseslandet, vil der være  

 tale om en social pension, der skal behandles efter reglerne i denne  

 bekendtgørelse.
Det gælder, uanset hvordan alders- eller  

 folkepensionsordningen er financieret.
 Anden pension opnået på grund af bopæls-  

 eller arbejdsperioder i udlandet:
 Udenlandsk pension, som kan sidestilles med  

 førtidspension efter lov om social pension, er også omfattet af  

 bestemmelsen.
 Pension efter ægtefælle:
Hvis en pensionsordning fra udlandet er pension efter en  

 ægtefælle, hvor medlemmet alene er berettiget til pensionen  

 på grund af ægteskabet, og hvor medlemmet ikke selv har haft  

 bopæl eller ophold i oprindelseslandet, er pensionsordningen ikke  

 omfattet af denne bekendtgørelse.
Hvis medlemmet har haft bopæl  

 i oprindelseslandet, skal det konkret afgøres, om pensionen er  

 omfattet af denne bekendtgørelse.
 Arbejdsmarkedsrelaterede pensioner:
 Hvis pensionsordningen er etableret på grund af  

 arbejdsforhold i udlandet som en arbejdsmarkedsrelateret pensionsordning, vil  

 ordningen normalt være uden for denne bekendtgørelses  

 område.
 En sådan pension vil dog normalt medføre  

 fradrag, hvis pensionen kommer til udbetaling samtidig med dagpenge eller  

 tilbagetrækningsydelser inden for arbejdsløshedsforsikringens  

 område.
 Privat finansierede pensionsordninger:
 Privattegnede pensions- og forsikringsordninger er ikke  

 omfattet af denne bekendtgørelse.
Til § 5 Dagpengeperioden opgøres på ugebasis, og  

 eventuelle dagpengeperioder før ansøgningstidspunktet medregnes  

 ved opgørelsen af, om der foreligger en samlet dagpengeperiode  

 på 12 måneder (52 uger) inden for de seneste 18 måneder (78  

 uger). Der henvises til reglerne i direktoratets bekendtgørelse om  

 beskæftigelseskrav, dagpengeperiode og aktivperiode.
Det følger  

 således af § 5, stk. 2 og 3, at reglerne om konsekvenserne af  

 sygdom og barsel i direktoratets bekendtgørelse om  

 beskæftigelseskrav, dagpengeperiode og aktivperiode også finder  

 anvendelse i denne bekendtgørelse.
 Eksempel:
Et medlem bliver indplaceret i dagpengeperioden.
Da  

 medlemmet har modtaget dagpenge i 5 uger, søger medlemmet social  

 pension.
Forudsat medlemmet står til rådighed for  

 arbejdsmarkedet, medfører ansøgningen ingen begrænsninger  

 for medlemmets ret til dagpenge.
Efter yderligere 5 uger træffer  

 kommunen afgørelse om at påbegynde sag om social pension.  

 Forudsat medlemmet står til rådighed for arbejdsmarkedet, kan  

 medlemmet modtage dagpenge i yderligere 42 uger inden for 68 uger.
 Bemærk:
 For medlemmer, der er omfattet af overgangsordningen,  

 henvises dog til bekendtgørelsens § 19.
Til § 6 Det kan være vanskeligt at afgøre, om en  

 udenlandsk social pension altid helt kan sidestilles med ydelser efter lov om  

 social pension.
Derfor omfattes en udenlandsk pension ikke af § 5,  

 stk. 1, hvis pensionen er mindre end dansk folkepensions  

 grundbeløb for enlige pensionister.
Det er dog et krav, at pensionen  

 ikke er helbredsbetinget.
Til § 7 Medlemmet er omfattet af begrænsningen i  

 dagpengeretten fra den 1. i måneden, efter at der er forløbet 3  

 måneder, fra sagen om social pension er påbegyndt.
Dette skyldes,  

 at pensionen får virkning senest fra dette tidspunkt.
 Tidspunktet for sagens påbegyndelse fremgår af  

 kommunens indberetningsskema.
 Eksempel:
Et ledigt medlem, der er indplaceret i dagpengeperioden og  

 har modtaget dagpenge i 57 uger, søger den 1. marts 1999 om varig  

 hjælp til forsørgelse.
Den 2. april 1999 påbegynder  

 kommunen sagen om førtidspension.
Medlemmet kan modtage dagpenge frem  

 til den 1. august 1999, hvor begrænsningen i retten til dagpenge  

 indtræder.
 Hvis medlemmet tilkendes social pension inden 3  

 måneder fra den dato, hvor sagen om førtidspension blev  

 påbegyndt, indtræder begrænsningen i retten til dagpenge  

 fra den 1. i måneden, efter at kommunen besluttede at påbegynde  

 sag om førtidspension.
 Eksempel:
Et ledigt medlem, der er indplaceret i aktivperioden,  

 søger den 4. maj 1999 om varig hjælp til forsørgelse.  

 Kommunen træffer den 23. maj 1999 afgørelse om forhøjet  

 almindelig førtidspension.
Medlemmet kan modtage dagpenge indtil den  

 1. juni 1999, hvor begrænsningen i retten til dagpenge indtræder.  

 Det er forudsat, at medlemmet står til rådighed for  

 arbejdsmarkedet.
Til § 8 Efterbetaling kan først ske, når medlemmet  

 skriftligt har erklæret, at afslaget ikke er anket.
Til § 9 Hvis et medlems dagpengeret er ophørt i henhold til  

 lovens § 64, stk. 1, skal et fuldtidsforsikret medlem for at  

 generhverve ret til en ny dagpengeperiode efter § 5, stk. 1,  

 på ny have haft arbejde som lønmodtager i en periode, som  

 sammenlagt svarer til arbejde i fagets fulde, sædvanlige arbejdstid i  

 mindst 26 uger inden for de sidste 18 måneder, eller i en tilsvarende  

 periode have udøvet selvstændig erhvervsvirksomhed i  

 væsentligt omfang.
 Et deltidsforsikret medlem skal på ny have haft  

 arbejde som lønmodtager i en periode, som sammenlagt svarer til  

 arbejde i fagets fulde, sædvanlige arbejdstid i mindst 17 uger inden  

 for de sidste 18 måneder.
 Kravet om arbejde opgøres efter reglerne i § 2  

 i direktoratets bekendtgørelse om beskæftigelseskrav,  

 dagpengeperiode og aktivperiode.
Til § 10 Når arbejdsløshedskassen bliver  

 opmærksom på, at medlemmet har søgt invaliditetsydelse,  

 revalidering eller fleksjob, eller at kommunen har påbegyndt en sag  

 herom, skal arbejdsløshedskassen foretage en vurdering af, om  

 medlemmet kan anses for at stå til rådighed for arbejdsmarkedet,  

 jf. § 22 i direktoratets bekendtgørelse om rådighed.
Til §§ 11-13 Et medlem, der ønsker at gå på  

 efterløn, skal opfylde lovens almindelige regler for ret til  

 efterløn, herunder anciennitetskravet og betingelserne for ret til  

 dagpenge.
Hvis medlemmet ikke er dagpengeberettiget, er medlemmet som  

 udgangspunkt heller ikke berettiget til efterløn.
Et medlem, der modtager enhver form for udenlandsk social  

 pension, er som udgangspunkt afskåret fra at overgå til  

 efterløn, ligesom en efterlønsmodtager, der får ret til  

 en udenlandsk social pension, må udtræde af  

 efterlønsordningen.
Det kan være vanskeligt at afgøre, om  

 en udenlandsk social pension altid helt kan sidestilles med ydelser efter lov  

 om social pension.
Derfor kan en udenlandsk pension modtages sammen med  

 efterløn, hvis pensionen er mindre end dansk folkepensions  

 grundbeløb for enlige pensionister.
 I direktoratets bekendtgørelse om arbejdes og  

 indtægters betydning for efterlønnens størrelse er det  

 bestemt, at udenlandsk social pension medfører fradrag fuldt ud i  

 efterlønnen, det vil sige krone for krone.
 Bliver et medlem efter overgangen til efterløn  

 berettiget til en udenlandsk social pensionsydelse, der er højere end  

 det nævnte grundbeløb, må medlemmet frasige sig  

 forhøjelsen eller udtræde af efterlønsordningen.
Til § 14 Hvis et medlem får afslag på en social  

 pension, kan der først ske efterbetaling af efterlønnen,  

 når medlemmet skriftligt har erklæret over for  

 arbejdsløshedskassen, at afslaget ikke er anket.
Til § 15 For udenlandsk social pension er det i direktoratets  

 bekendtgørelse om overgangsydelse fastsat, at pensionen, hvis den  

 udenlandske pension er mindre end dansk folkepensions grundbeløb,  

 fradrages fuldt ud, det vil sige krone for krone.
Et medlem på delefterløn kan modtage  

 invaliditetsydelse uden fradrag i delefterlønnen.
For udenlandsk  

 pension er det i direktoratets bekendtgørelse om delefterløn  

 fastsat, at pensionen medfører fradrag i ydelsen fuldt ud, det vil  

 sige krone for krone.
Til § 16 Medlemmet har en ubetinget oplysningspligt, hvis medlemmet  

 modtager eller søger ydelser efter  

 arbejdsløshedsforsikringsloven.
 Kommunernes indberetninger, som videresendes til  

 arbejdsløshedskassen, fritager ikke medlemmet for oplysningspligten.  

 Domspraksis viser således, at kommunens erstatningsansvar anses som  

 subsidiært i forhold til medlemmets, når begge har tilsidesat  

 oplysningspligten over for arbejdsløshedskassen.
Til § 19 Overgangsbestemmelsen omfatter de samme medlemmer som  

 § 2 i Arbejdsministeriets bekendtgørelse om overgangsordninger  

 for medlemmer af anerkendte arbejdsløshedskasser ved  

 ikrafttræden af lov om en aktiv arbejdsmarkedspolitik og lov om  

 arbejdsløshedsforsikring m.v. - i det omfang medlemmerne er omfattet  

 af § 3 eller § 4 i denne bekendtgørelse.
 Hvis et medlem indplaceres i henhold til denne  

 overgangsbestemmelse, skal medlemmet ved udløbet af dagpengeretten  

 eller ved optjening af ret til ny dagpengeperiode indplaceres efter de  

 almindelige regler, jf. § 55 i lov om arbejdsløshedsforsikring  

 m.v. og Arbejdsministeriets bekendtgørelse om overgangsordninger for  

 medlemmer af anerkendte arbejdsløshedskasser ved ikrafttræden af  

 lov om en aktiv arbejdsmarkedspolitik og lov om  

 arbejdsløshedsforsikring m.v.
