 Klage  

 over ukorrekt indgift af smertestillende medicin.
 Patientklagenævnet fandt grundlag for at kritisere  

 anæstesisygeplejersken, og nævnet indskærpede overfor anæstesisygeplejersken,  

 at han udviste større omhu i sit fremtidige virke.
 Nævnet fandt endvidere, at administrerende overlæge  

 ikke havde overtrådt lægeloven ved sin udfærdigelse af retningslinjer  

 vedrørende anæstesiafdelingens indretning af medicinskab.
 Nævnet lagde vægt på, anæstesisygeplejersken ikke  

 sikrede sig en korrekt identifikation af præparatet, dels ved aflæsning af  

 medicinpakken, dels ved aflæsning af forskrift på ampullen, forinden han gav  

 den smertestillende medicin Sufenta.
 Nævnet lagde endvidere vægt på, at ampullerne med 5  

 mikrogram Sufenta kun måtte forefindes i narkoseafdelingens morfinkasse, mens  

 ampullerne med 50 mikrogram kun måtte forefindes i opvågningssektionens  

 morfinkasse ifølge afdelingens rutine.
 Nævnet lagde herudover vægt på, at administrerende  

 overlæge oplyste, at der på grund af personaleomskiftning var opstået  

 manglende  

 kendskab til denne rutine vedrørende placering af medicinen, og derved var  

 der  

 placeret Sufenta ampuller med den høje styrke i narkosens morfinkasse.
Det var nævnets opfattelse, at administrerende overlæge  

 havde udfærdiget retningslinjer vedrørende medicinskabets indretning, der  

 skulle nedsætte risikoen for en eventuel ombytning af identiske præparater af  

 forskellige doser.
Det er endvidere nævnets vurdering, at det ikke kunne  

 tilskrives administrerende overlæge, at medicinen blev placeret ukorrekt.
