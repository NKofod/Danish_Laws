Pressenævnets kendelse i sag nr. 17-70-01180 REDIGERINGSRET Jysk Fynske Medier var berettiget til at afvise læserbreve En person klagede over, at Jysk Fynske Medier ikke bragte hendes læserbreve.
Da redaktøren som udgangspunkt er berettiget til at redigere mediet og beslutte, hvad man vil bringe, afviste Pressenævnets formand klagen.
 Pressenævnets formand, Hanne Schmidt, udtaler:
[Klager] har klaget over, at Jysk Fynske Medier ikke har optaget hendes læserbreve.
Klager har ikke medsendt en kopi af læserbrevene til Pressenævnet.
Det er Pressenævnets opfattelse, at der gælder et almindeligt princip om, at redaktøren som udgangspunkt er berettiget til at redigere mediet og beslutte, hvad man vil bringe i avisen.
Det bemærkes dog generelt, at en avis (redaktøren) på baggrund af sin egen eller sine medarbejderes adfærd kan have forpligtet sig til at bringe en given omtale.
Pressenævnet finder ikke grundlag for at fastslå, at Jysk Fynske Medier har forpligtet sig til at bringe [Klager]s læserbreve.
Klagen afvises herefter som åbenbart grundløs, jf. medieansvarsloven § 43, stk. 2, nr. 1.
 [Klager] har klaget over, at Jysk Fynske Medier ikke har bragt hendes debatindlæg Få kørekort til lastbil og Sat på folkepension af Danmarks yngste politikere, idet hun mener, at god presseskik er tilsidesat.
[Klager] har til støtte for klagen blandt andet anført, at hun har skrevet en lang række læserbreve, som ikke er blevet optaget i aviserne.
Ifølge klager overholder Jysk Fynske Medier derved ikke Grundlovens § 77 om ytringsfrihed.
Af Grundlovens § 77 fremgår, at: Enhver er berettiget til på tryk, i skrift og tale at offentliggøre sine tanker, dog under ansvar for domstolene.
Censur og andre forebyggende forholdsregler kan ingensinde på ny indføres.  ¬Pressenævnets formand, Hanne Schmidt, udtaler:
[Klager] har klaget over, at Jysk Fynske Medier ikke har optaget hendes læserbreve.
Klager har ikke medsendt en kopi af læserbrevene til Pressenævnet.
Det er Pressenævnets opfattelse, at der gælder et almindeligt princip om, at redaktøren som udgangspunkt er berettiget til at redigere mediet og beslutte, hvad man vil bringe i avisen.
Det bemærkes dog generelt, at en avis (redaktøren) på baggrund af sin egen eller sine medarbejderes adfærd kan have forpligtet sig til at bringe en given omtale.
Pressenævnet finder ikke grundlag for at fastslå, at Jysk Fynske Medier har forpligtet sig til at bringe [Klager]s læserbreve.
Klagen afvises herefter som åbenbart grundløs, jf. medieansvarsloven § 43, stk. 2, nr. 1.
