Beretning afgivet af Udvalget vedrørende  

 Efterretningstjenesterne den 13. september 2006 Beretning om udvalgets virksomhed 1. Indledning Udvalget vedrørende Efterretningstjenesterne blev etableret ved  

 lov nr. 378 af 6. juli 1988 med det formål at have indseende med forsvarets  

 og  

 politiets efterretningstjenester.
 Udvalget skal efter loven dels underrettes om de generelle  

 retningslinjer, der gælder for efterretningstjenesternes virksomhed, dels  

 orienteres om væsentlige omstændigheder af sikkerhedsmæssig karakter eller  

 udenrigspolitiske spørgsmål, som er af betydning for  

 efterretningstjenesternes  

 virksomhed.
 Udvalget udgøres af 5 folketingsmedlemmer udpeget af de  

 folketingspartier, som har sæde i Folketingets Præsidium.
2. Udvalgets seneste beretning Udvalget afgav sin seneste og fjerde beretning om udvalgets  

 virksomhed den 6. september 2004.
Beretningen blev bl.a. udarbejdet som følge af den offentlige  

 debat om forskellige forhold relateret til efterretningstjenesternes  

 virksomhed, herunder den såkaldte Grevilsag.
Beretningen indeholdt i  

 forlængelse heraf en række punkter, der er væsentlige for udvalgets fortsatte  

 virke:
 1.  

 	  

 Tavshedspligt, hvor  

 det bl.a. blev afklaret, at også ministre har tavshedspligt om f.eks.  

 medlemmernes  

 tilkendegivelser under møder.
 2.  

 	  

 Udvalgets  

 reaktionsmuligheder, hvor det fastslås, at udvalget har mulighed for at  

 reagere,  

 såfremt der er forhold, der bør kritiseres, f.eks. vedrørende tjenesternes  

 prioriteringer, men at den i første række må rettes til vedkommende minister.
 3.  

 	  

 Efterretningstjenesternes  

 åbenhed i forhold til offentligheden, hvor en række tiltag i Forsvarets  

 Efterretningstjeneste skulle udmøntes.
 4.  

 	  

 Tjenesternes årlige  

 redegørelse, hvor det blev fastslået, at tjenesternes chefer én gang årligt  

 orienterer  

 udvalget udførligt om tjenesternes virksomhed, så udvalget bl.a. får en  

 indgående indsigt i tjenesternes prioriteringer.
 For et fuldstændigt  

 indblik i de nævnte punkter henvises til omtalte beretning nr. 4 af 6.  

 september 2004.
3. Udvalgets virksomhed siden afgivelsen af den  

 seneste beretning Udvalget har under sine møder i folketingsåret 2005-06 drøftet  

 forskellige forhold i tilknytning til efterretningstjenesternes virksomhed.  

 Drøftelserne  

 har bl.a. drejet sig om:
 1.  

 	  

 Udvalgets virke.
 2.  

 	  

 Indsatsen mod terror.
 3.  

 	  

 Benchmarking af  

 efterretningstjenesterne.
 4.  

 	  

 Åbenhed hos  

 efterretningstjenesterne.
 5.  

 	  

 Tjenesternes årlige  

 redegørelse for virksomheden.
Ad 1. Udvalgets virke I lyset af udviklingen inden for efterretningstjenesternes  

 område i de senere år har udvalget i 2005 og 2006 drøftet, hvordan dets virke  

 fremadrettet kan tilrettelægges med henblik på at sikre, at udvalgets  

 funktion med hensyn til indseende med efterretningstjenesterne til stadighed  

 lever  

 op til lovens intentioner.
Udvalget vil som led i sit virke aktivt følge de  

 mange nye tiltag på tjenesternes områder, herunder ikke mindst  

 implementeringen  

 af terrorpakken, og opfølgningen på de benchmarkingrapporter, som i 2006 er  

 blevet udarbejdet for tjenesterne.
Ad 2. Indsatsen mod terror Justitsministeren og forsvarsministeren har løbende orienteret udvalget  

 om regeringens tiltag på terrorområdet, og udvalget har løbende drøftet disse  

 forhold med ministrene og cheferne for efterretningstjenesterne.  

 I lyset af hændelserne i London i sommeren  

 2005 fandt regeringen anledning til at foretage en samlet gennemgang og  

 vurdering af det danske samfunds indsats og beredskab over for  

 terrorhandlinger.
En tværministeriel arbejdsgruppe om terrorbekæmpelse fik  

 derfor til opgave at overveje behovet for yderligere initiativer.  

 Arbejdsgruppen  

 offentliggjorde den 3. november 2005 rapporten »Det danske samfunds indsats  

 og  

 beredskab mod terror«.
Rapporten indeholdt 49 anbefalinger, som efter  

 arbejdsgruppens opfattelse var egnede til at styrke indsatsen og beredskabet  

 mod terror.
På baggrund af arbejdsgruppens anbefalinger fremlagde regeringen  

 den 16. november 2005 en handlingsplan for terrorbekæmpelse.
Heri blev det  

 angivet,  

 hvordan regeringen ville arbejde videre med hver enkelt af arbejdsgruppens  

 anbefalinger.
Som led i udmøntningen heraf fremsatte regeringen den 31. marts  

 2006 tre lovforslag, der havde til formål at styrke indsatsen og beredskabet  

 mod terror.
Arbejdsgruppens anbefalinger fokuserede bl.a. på politiets og  

 efterretningstjenesternes redskaber til at forebygge og efterforske  

 terrorisme, hvorfor de fremsatte lovforslag ville få betydning for begge  

 efterretningstjenester.
Som eksempel kan nævnes, at der med lovforslagene  

 blev tilvejebragt  

 et særligt lovgrundlag for tjenesternes gensidige udveksling af oplysninger,  

 når videregivelsen kan have betydning for varetagelsen af tjenesternes  

 opgaver.
 Endvidere var der i lovforslagene en ny bestemmelse om aflytningskendelser  

 på personer i stedet for telefonnumre (den såkaldte telefonregel). Udvalget  

 noterer  

 sig, at denne bestemmelse ikke ændrer de materielle kriterier for, hvornår en  

 telefonaflytningskendelse kan afsiges.
 Særligt for Forsvarets Efterretningstjeneste gælder, at der med  

 lovforslagene skabtes udtrykkelig hjemmel i lov om forsvarets formål, opgaver  

 og organisation m.v. (forsvarsloven) til, at tjenestens  

 efterretningsindhentning  

 rettet mod forhold i udlandet også kan medtage oplysninger om personer, som  

 er  

 hjemmehørende i Danmark.
 Lovforslagene blev vedtaget den 2. juni 2006 og trådte i  

 hovedsagen i kraft kort efter.
Udvalget finder, at der med den nuværende udvikling til  

 stadighed er behov for at evaluere det danske samfunds beredskab mod terror  

 og  

 i den forbindelse gennemføre de nødvendige forbedringer.
Udvalget lægger i  

 den  

 forbindelse samtidig vægt på, at der hele tiden opretholdes en balance mellem  

 på  

 den ene side de værktøjer, som efterretningstjenesterne får stillet til  

 rådighed, og på den anden side retssikkerhedsmæssige hensyn og garantier,  

 herunder kontrollen med tjenesterne.
 I tilknytning til Folketingets behandling og vedtagelse af  

 lovforslagene har der været drøftelser om behovet for at tilpasse arbejdet i  

 udvalget til de nye beføjelser, som efterretningstjenesterne får.
 På baggrund af disse drøftelser er der konstateret enighed  

 mellem regeringen og udvalget om følgende tiltag:
 1.  

 	  

 Chefen for Politiets  

 Efterretningstjeneste giver årligt udvalget en overordnet orientering om  

 tjenestens praktiske anvendelse af de nye bestemmelser om indhentning af  

 oplysninger fra andre offentlige myndigheder (retsplejelovens §  

 110 a, stk. 2, en bestemmelse, der pr. 1.  

 januar 2007 bliver flyttet til en ny § 116) og af den nye »telefonregel«  

 (retsplejelovens § 783, stk. 2).
 2.  

 	  

 Chefen for Forsvarets  

 Efterretningstjeneste giver årligt udvalget en overordnet orientering om  

 erfaringerne med den nye bestemmelse i forsvarslovens § 13, stk. 3, om  

 behandling af oplysninger om personer, som er hjemmehørende i Danmark.
 3.  

 	  

 Regeringen vil anmode  

 Wamberg-udvalget om fremover at udarbejde en årlig, skriftlig redegørelse til  

 justitsministeren og forsvarsministeren, således at denne rapport kan  

 fremsendes til Udvalget vedrørende Efterretningstjenesterne, og således at  

 rapporten kan indgå i udvalgets drøftelse i forbindelse med  

 efterretningschefernes orientering om bestemmelserne i henholdsvis  

 retsplejelovens  

 §  

 110 a, stk. 2,  

 og forsvarslovens § 13, stk. 3.
Ad 3. Benchmarking af efterretningstjenesterne På baggrund af regeringens handlingsplan for terrorbekæmpelse  

 iværksatte Justitsministeriet og Forsvarsministeriet ultimo 2005  

 benchmarkingundersøgelser af henholdsvis Politiets Efterretningstjeneste og  

 Forsvarets Efterretningstjeneste.
Formålet med undersøgelserne var at vurdere  

 kvaliteten og relevansen af efterretningstjenesternes virksomhed, herunder  

 disses produkter, arbejdsprocesser, organisation og ressourceanvendelse samt  

 snitflader til andre myndigheder.
Undersøgelserne blev afsluttet ved udgangen  

 af april måned, og de endelige rapporter blev umiddelbart derefter overdraget  

 til de respektive ministerier.
Justitsministeren og forsvarsministeren har orienteret udvalget  

 om rapporterne og de deri indeholdte anbefalinger, og udvalget har fået  

 mulighed for at læse disse i deres helhed.
Udvalget har endvidere noteret  

 sig,  

 at de ikkeklassificerede dele af rapporterne er blevet offentliggjort.
Udvalget finder den gennemførte benchmarking af tjenesterne  

 yderst relevant, ligesom udvalget noterer sig, at benchmarkingen har  

 fokuseret  

 på en række relevante emner og forhold.
Udvalget har kunnet konstatere, at  

 begge rapporter giver en positiv vurdering af de danske  

 efterretningstjenester.
Rapporterne indeholder imidlertid også en række områder, hvor  

 der er mulighed for væsentlige forbedringer, hvilket beskrives i de  

 konstruktive anbefalinger, der er fremhævet for hver af tjenesterne.
Udvalget  

 ser frem til at drøfte udmøntningen af anbefalingerne med de to ministre og  

 vil  

 i forlængelse af grundlaget for udvalgets virke følge implementeringen af  

 anbefalingerne tæt.
Ad 4. Åbenhed hos efterretningstjenesterne Udvalget havde i 2004 en større drøftelse af spørgsmålet om  

 åbenhed hos efterretningstjenesterne.
Drøftelserne resulterede bl.a. i, at  

 forsvarsministeren og chefen for Forsvarets Efterretningstjeneste  

 efterfølgende  

 redegjorde for en række konkrete initiativer, der ville blive iværksat med  

 henblik på at opnå større åbenhed om Forsvarets Efterretningstjeneste.
Forsvarsministeren og chefen for Forsvarets  

 Efterretningstjeneste har efterfølgende givet udvalget en status for  

 initiativerne.
Det er herunder oplyst, at alle tiltagene blev gennemført  

 allerede i 2004, og at de er videreudviklet i 2005 og 2006.  

 Forsvarsministeren  

 og chefen for Forsvarets Efterretningstjeneste har samtidig tilkendegivet  

 over  

 for udvalget, at de retningslinjer, som blev fastsat i udvalgets beretning  

 for  

 2004, anvendes som rettesnor for tjenestens øgede åbenhed, og at man finder,  

 at  

 dette fungerer godt.
 Om de konkrete tiltag er udvalget blevet oplyst om følgende:
Forsvarets Efterretningstjenestes hjemmeside (  

  

 www.fe-ddis.dk  

  

 )  

 blev åbnet den 15. december 2004. Hjemmesiden, der opdateres løbende,  

 indeholder en lang række oplysninger om tjenesten, herunder om grundlaget for  

 dens virksomhed og arbejdsområder.
Herudover anvendes hjemmesiden til  

 formidling  

 af FE-relaterede nyheder til pressen og offentligheden, herunder om indsatsen  

 mod terror, udlændingesager, afklassificeret materiale fra perioden 1965-1991  

 og ikkeklassificerede situations- og trusselsvurderinger om bl.a.
Irak,  

 Afghanistan  

 og Sudan.
Forsvarsministerens årlige redegørelser har både i 2004 og 2005  

 haft kapitler om Forsvarets Efterretningstjeneste, der bl.a. har indeholdt  

 omtale af aktuelle sager.
Det drejer sig f.eks. om grundlaget for krigen mod  

 Irak, Grevilsagen, tjenestens opgaver i forbindelse med eksportkontrol samt  

 en  

 kortfattet gennemgang af efterretningserfaringer fra britiske og amerikanske  

 undersøgelsesrapporter om irakiske masseødelæggelsesvåben m.v.
De afsnit, der  

 indgår i forsvarsministerens årlige redegørelse, er nu også lagt ud på  

 hjemmesiden.
På baggrund af drøftelserne i udvalget besluttede Forsvarets  

 Efterretningstjeneste i 2004 at øge frekvensen af tjenestens deltagelse i  

 sikkerhedspolitiske møder og seminarer m.v., bl.a. ved også at inddrage  

 Dansk Institut  

 for Internationale  

 Studier (DIIS) i planlægningen.
Udvalget er blevet orienteret om, at dette  

 har  

 betydet, at fra at have afholdt 5 seminarer i perioden 1998-2003 har  

 tjenesten  

 i 2004 afholdt 3 seminarer, mens der i 2005 er afholdt i alt 9 seminarer,  

 heraf  

 3 hos DIIS.
Udvalget har noteret sig,  

 at mens Forsvarets Efterretningstjeneste tidligere har afholdt sig fra at  

 kommentere artikler og indslag i medierne, så er dette ikke længere  

 tilfældet.  

 I dag ses Forsvarets Efterretningstjeneste således jævnligt at være i dialog  

 med medierne.
Udvalget har forståelse for, at dialogen må ligge inden for de  

 rammer, der gælder for tjenestens åbenhed, og at der derfor løbende er tale  

 om at  

 finde den rette balance.
Udvalget har endvidere bemærket, at benchmarkeren har indtryk  

 af, at »FE har fundet den gyldne middelvej mellem at skærme sikkerhed og  

 fortrolighed og at stå til regnskab over for offentligheden.« Udvalget hilser disse tiltag velkommen og finder, at processen  

 vedrørende Forsvarets Efterretningstjenestes øgede åbenhed er i god gænge.  

 Samtidig har udvalget noteret sig, at hensynet til tjenestens  

 funktionsvilkår,  

 herunder personalets sikkerhed, sætter grænser for, hvilken information  

 Forsvarets Efterretningstjeneste kan offentliggøre.
 Med hensyn til Politiets Efterretningstjeneste kan  

 der henvises til udvalgets beretning nr. 4 af 6. september 2004. Som det  

 fremgår heraf fandt udvalget det positivt, at Politiets Efterretningstjeneste  

 allerede på dette tidspunkt havde taget en række initiativer med henblik  

 på at skabe øget åbenhed og forståelse for tjenestens virksomhed, herunder  

 bl.a. i  

 form af udgivelse af en årsberetning, etablering af en pressefunktion og en  

 hjemmeside samt etablering af forskellige dialogfora og kontaktgrupper.
Ad 5. Tjenesternes årlige redegørelse for  

 virksomheden Det har gennem årene været en stående aftale mellem de to  

 ministre (forsvarsministeren og justitsministeren) på den ene side og det  

 parlamentariske kontroludvalg (Udvalget vedrørende Efterretningstjenesterne)  

 på  

 den anden side om, at cheferne for Forsvarets og Politiets  

 Efterretningstjenester  

 én gang om året  hver for sig  giver en udførlig, bred  

 orientering om  

 tjenesternes virksomhed.
I forbindelse med denne orientering redegøres der  

   

 med udgangspunkt i tjenesternes aktiviteter og prioriteringer  mere  

 indholdsmæssigt for tjenesternes sagsområder.
Ved samme lejlighed orienterer  

 de  

 to chefer om de generelle organisatoriske og ressourcemæssige forhold, som  

 knytter sig til tjenesternes virksomhed, og som måtte have betydning for  

 tjenesternes virke og effektivitet, således at udvalget får indgående indsigt  

 i  

 tjenesternes prioriteringer.
Denne årlige orientering tjener på samme tid som  

 supplement og som en generel overbygning og referenceramme for den løbende  

 orientering af udvalget, som finder sted på de enkelte møder i årets løb.
 Som nævnt ovenfor under omtalen af indsatsen mod terror er der  

 enighed mellem regeringen og udvalget om, at cheferne for Politiets og  

 Forsvarets Efterretningstjenester årligt vil orientere udvalget om  

 erfaringerne  

 i praksis på to af de områder, hvor tjenesterne får udvidet beføjelserne som  

 følge  

 af lovforslagene i terrorpakken.
