Nr BTL 49 Betænkning over Forslag til lov om skibes besætning   

 Nr L 49 1996-97, 1. samling Afgivet af Erhvervsudvalget Afgivet: 19961210 Udvalget har behandlet lovforslaget i nogle møder og har herunder stillet  

 spørgsmål til erhvervsministeren, som denne har besvaret skriftligt.
 Herefter indstiller et flertal (Socialdemokratiets, Venstres, Det  

 Konservative Folkepartis, Der Radikale Venstres, Fremskridtspartiets,  

 Enhedslistens og Centrum-Demokraternes medlemmer af udvalget) lovforslaget  

 til vedtagelse uændret.
 Et mindretal inden for flertallet (Enhedslistens medlem af udvalget)  

 vender sig imod en tiltagende regulering i form af bemyndigelser til  

 ministeren og ikke et egentligt lovgivningsarbejde og opfordrer derfor  

 ministeren til løbende at forelægge Folketinget de ændringer, som er  

 påkrævet.
 Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget ved 2. behandling og har  

 tilkendegivet, at mindretallet vil stille ændringsforslag til 2. behandling.
Helen Jørgensen (S) Ole Vagn Christensen (S) Sonja Mikkelsen (S) Hardy  

 Hansen (S) Jacob Buksti (S) fmd.
Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  

 Svend Heiselberg (V) Erik Larsen (V) Kai Dige Bach (KF) nfmd.
Pernille  

 Sams (KF) Flemming Hansen (KF) Kirsten Jacobsen (FP) Dansk Folkeparti havde ikke medlemmer i udvalget.
Ændringsforslag Af Tommy Dinesen (SF):
Til § 6 1) I stk. 1 indsættes efter  

 »sønæringsbevis«: »eller opfylde kvalifikationerne for at få  

 det.
Skibsføreren skal tillige have dansk indfødsret«.
 2) Stk. 4 udgår.
 Stk. 5 bliver herefter stk. 4.
 Til § 9 3) I stk. 2 indsættes efter 1. pkt. som nyt punktum:
»For at føre et fiskeskib, der har en længde på 5 meter eller derover  

 og en bruttotonnage på under 20, skal føreren have erhvervet et  

 duelighedsbevis i sejlads.« Til § 10 4) I stk. 2 indsættes efter 1. pkt. som nyt  

 punktum:
»For at føre et fritidsfartøj, der har en længde på 5 meter eller  

 derover og en bruttotonnage på under 20, skal føreren have erhvervet et  

 duelighedsbevis i sejlads for fritidssejlere.« Til § 27 5) I stk. 1 ændres »§ 6, stk. 1, 2 eller  

 4« til: »§ 6, stk. 1 og 2«, og »§ 9, stk. 1 eller 3, §  

 10, stk. 1 eller 3,» ændres til: »§ 9, stk. 1, stk. 2, 2. pkt.,  

 eller stk. 3, § 10, stk. 1, stk. 2, 2. pkt., eller stk. 3,».
Bemærkninger Til nr. 1 og 2 Ændringsforslagene indebærer, at alle, også udlændinge,  

 enten skal have et dansk sønæringsbevis eller opfylde kvalifikationerne for  

 at få det.
Til nr. 3 og 4 Ændringsforslagene indebærer, at den, der fører et  

 fiskeskib eller fritidsfartøj, der har en længde på 5 meter eller derover og  

 en bruttotonnage på under 20, skal have erhvervet duelighedsbevis i  

 henholdsvis sejlads og sejlads for fritidssejlere.
Overtrædelse af dette  

 medfører straf.
 Til nr. 5 Konsekvensændringer som følge af ændringsforslag nr. 1-4.
Ændringsforslag Af erhvervsministeren:
 Til § 2 6) I nr. 11, 2. pkt., ændres »indføres i  

 fartstilladelsen og/eller« til: »indføres i«.
 Til § 25 7) I stk. 1, nr. 1, ændres »uddannelses- og  

 beviskrav,» til: »uddannelses-, kvalifikations- og  

 beviskrav,».
Bemærkninger Til nr. 6 Der er tale om en mindre tilpasning, der præciserer, at  

 fremdrivningseffekten altid skal fremgå af besætningsfastsættelsen.  

 Fremdrivningseffekten har betydning for kvalifikationskravene til  

 maskinbesætningen.
Til nr. 7 Ændringen skaber overensstemmelse mellem formuleringen af § 18,  

 stk. 1, og § 25, stk. 1. Hensigten er, at rederen eller skibsføreren skal  

 sikre sig, at den ansatte opfylder de i medfør af § 18 stillede krav.
Disse  

 kan omfatte uddannelses-, kvalifikations- og beviskrav.
