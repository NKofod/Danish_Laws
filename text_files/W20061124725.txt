Klage  

 over meddelt fortrinsstilling til suppleringsjord Direktoratet  

 for FødevareErhvervs skrivelse af 19. juni 2006  

  

 , j. nr. 3101-055-05-2997.
»--- I brev af 1. november 2005 har De for K  

 klaget over, at Jordbrugskommissionen for Ribe Amt den 14. oktober 2005 har  

 meddelt P fortrinsstilling til ca. 23,8 ha.
Afgørelsen er truffet i  

 forbindelse  

 med en ansøgning fra K om tilladelse til, at arealet overføres til K's  

 landbrugsejendom.
Direktoratets afgørelse Direktoratet for FødevareErhverv ophæver  

 hermed jordbrugskommissionens afgørelse af 14. oktober 2005 og hjemviser  

 sagen  

 til fornyet behandling i kommissionen, idet det er en retlig fejl, at  

 jordbrugskommissionen har meddelt P fortrinsstilling til ca. 23,8 ha, da P  

 ikke  

 selv driver jorderne (hele det ejede areal) til sin landbrugsejendom, jf.  

 nedenfor.
 Direktoratets afgørelse kan efter §  

 16, stk. 3, i bekendtgørelse nr. 863 af 19. august 2004 om regionale  

 jordbrugskommissioner mv. ikke påklages til anden administrativ myndighed.
Redegørelse for sagen I brev af 29. april 2005 har De for K  

 søgt Jordbrugskommissionen for Ribe Amt om tilladelse til, at 23,8 ha  

 overføres  

 fra landbrugsejendommen S, til hans landbrugsejendom O, der er på 69,0 ha.
Da K i forvejen ejer mere end 100 ha,  

 har der været foretaget annoncering om fortrinsstilling, og P har i den  

 sammenhæng  

 søgt om fortrinsstilling.
P ejer i forvejen en landbrugsejendom på 26,4 ha,  

 dog  

 er 3,2 ha bortforpagtet i »bytte« med 3,2 ha af en nabos jorder.
P driver en større bedrift med  

 hovedsagelig kartoffelavl.
Bortset fra nævnte 3,2 ha driver han selv sine  

 jorder sammen med mere end 200 ha forpagtede arealer.
Det er karakteristisk  

 for  

 mange kartoffelavlere, at de ikke ejer særlig meget jord, idet de forpagter  

 jorder hos skiftende bortforpagtere for på den måde at opnå et  

 hensigtsmæssigt  

 sædskifte.
I brev af 15. august 2005 har P's  

 konsulent (Jysk Landbrugsrådgivning, Brørup) til støtte for ansøgningen om  

 fortrinsstilling redegjort for, at arbejdsbehovet på den del af P's ejendom,  

 som han selv driver, er på 932 timer, inklusiv arbejdsbehovet ved sortering  

 og  

 ifyldning i sække af kartoflerne.
Konsulenten har herudover beregnet  

 arbejdsbehovet til 60 timer på det »byttede« areal på 3,2 ha, som han mener  

 burde medregnes.
Arbejdsbehovet er beregnet med udgangspunkt i bilag 2 til  

 bekendtgørelse  

 nr. 90 af 13. februar 2004 om støtteordning for yngre jordbrugere, jf. de  

 specielle bemærkninger til § 32, stk. 2, nr. 4, i landbrugsloven (lov nr. 435  

 af 9. juni 2004 om landbrugsejendomme).
Jordbrugskommissionen har i sin  

 afgørelse af 14. oktober 2005 taget udgangspunkt i, at P driver hele sin  

 ejendom på 26,4 ha, da det er sædvanligt for kartoffelavlere at »bytte«  

 jorder  

 af hensyn til et hensigtsmæssigt sædskifte.
Jordbrugskommissionen har  

 herefter  

 vurderet, at ejendommen har et arbejdsbehov på mindst 900 timer årligt på  

 grundlag af produktionens sammensætning.
I vurderingen indgik de seneste 4  

 års  

 produktion på ejendommens jorder, inklusive »byttede jorder« og den  

 pyntegrøntproduktion på egne jorder, som P har haft driftsansvaret for.  

 Endvidere lægges vægt på det forhold, at produktionen indgår i P's større  

 samlede bedrift, hvorfor en opgørelse af ejendommens arbejdsbehov på grundlag  

 af standardnormtimerne ikke kan stå alene.
Jordbrugskommissionen fandt på det  

 grundlag, at P opfylder betingelserne for fortrinsstilling i medfør af § 29,  

 stk. 2, jf. §§ 31-32 i landbrugsloven.
I brev af 1. november 2005 har De for  

 K klaget over afgørelsen.
De gør gældende, at det i vejledningen om reglerne  

 i  

 lov om landbrugsejendomme klart fremgår, at der kun må medregnes tidsforbrug  

 på  

 ejede arealer.
De mener, at der er truffet en forkert afgørelse i sagen, da  

 jordbrugskommissionen har taget hensyn til tidsforbrug for andre opgaver, som  

 ikke vedkommer de ejede arealer.
 Jordbrugskommissionen har den 22.  

 december 2005 fremsendt klagen hertil, idet kommissionen fastholder  

 afgørelsen.
Den 25. april 2006 anmoder direktoratet  

 P's konsulent om at redegøre nærmere for det beregnede arbejdsbehov på de  

 ejede  

 arealer.
Denne oplyser i skrivelse af 27. april 2006, at den tidligere  

 fremsendte  

 opgørelse af 15. august 2005 var beregnet med baggrund i bedriftens  

 produktion  

 og ikke i produktionen på egne jorder.
Arbejdsbehovet for egne arealer,  

 drevet  

 af P, beregnet ud fra standardnormtimesatsen, kunne herefter opgøres til i  

 alt  

 904,60 timer.
 Redegørelsen blev den 2. maj 2006  

 fremsendt til Dem med henblik på bemærkninger.
De henviser i skrivelse af 11. maj  

 2006 til P's markplan for 2005, hvoraf det fremgår, at der samlet drives et  

 areal på ca. 226 ha, heraf ca. 103 ha med kartofler.
Efter Deres opfattelse  

 bør  

 man anvende den standardnormtimesats, der svarer til det samlede antal  

 hektarer.
Ifølge Dem bør arbejdsbehovet således opgøres til 570,10 timer.
Vedrørende kartoffelsorteringen mv.  

 anser De det for en sekundær produktion, der ret beset kunne foregå uden, at  

 der var jord til ejendommen.
Der bør under alle omstændigheder tages hensyn  

 til, at den samlede produktion af kartofler, ifølge Dem, er betydelig større  

 end de tidligere angivet 3.000 tdr., hvilket må give et mindre forbrug af  

 timer  

 pr. tdr. til sortering.
 Samlet set finder De det ikke  

 godtgjort, at arbejdsbehovet kan opgøres til mindst 900 timer årligt.
 På forespørgsel fra direktoratet har P's  

 konsulent den 7. juni 2006 oplyst, at arealet på 3,2 ha, som byttes med en  

 nabo, er almindelige omdriftsarealer.
Redegørelse for direktoratets  

 afgørelse Reglerne om fortrinsstilling til  

 suppleringsjord fremgår af §§ 31-33 i landbrugsloven.
Det fremgår af lovens § 32, stk. 2, nr.  

 1, at ejeren af en landbrugsejendom, der ønsker fortrinsstilling til  

 suppleringsjord,  

 skal »have fast bopæl på den ejendom, der ønskes suppleret, eller på en anden  

 landbrugsejendom, den pågældende er ejer eller medejer af, og selv drive sin  

 bedrift.« Det fremgår af lovens bemærkninger  

 (lovforslag L113, 2003-2004) om denne bestemmelse, at »den, der gør  

 fortrinsstilling  

 gældende, skal bo på den ejendom, der ønskes suppleret, eller på en anden  

 landbrugsejendom, han ejer, og selv drive sin ejendom/ejendomme på det  

 tidspunkt, hvor fortrinsstillingen gøres gældende.
Det er således kun aktive  

 landmænd, der kan komme i betragtning til fortrinsstilling til  

 suppleringsjord«.
 Baggrunden for denne regel er, at en  

 landmand, der helt eller delvist har bortforpagtet jorden fra den eller de  

 landbrugsejendomme, som vedkommende ejer, ikke skal kunne gøre  

 fortrinsstilling  

 gældende til køb af suppleringsjord, når han ikke driver den jord han ejer i  

 forvejen.
 Kravet i lovens § 32, stk. 2, nr. 1,  

 om, at landmanden selv skal drive sin bedrift, har samme indhold som kravet  

 om,  

 at en erhverver selv skal drive ejendommen (egen drift) i forbindelse med  

 erhvervelse  

 af en landbrugsejendom, jf. lovens § 12, stk. 2, nr. 2, og § 6 i  

 bekendtgørelse  

 nr. 421 af 3. juni 2005 om reglerne i lov om landbrugsejendomme.
 Det betyder, at kravet i lovens § 32,  

 stk. 2, nr. 1, om, at en nabo, der ønsker fortrinsstilling, selv skal drive  

 sin  

 bedrift, omfatter egen drift af alle de ejede landbrugsejendomme med  

 tilhørende  

 jorder.
 Det følger af bekendtgørelsens § 6, at  

 kravet om selv at drive ejendommen (egen drift) bl.a. indebærer, at  

 ejendommens  

 jorder ikke må bortforpagtes, bortset fra vedvarende græsarealer.
Bestemmelsen i lovens § 32, stk. 2, nr.  

 1, skal derfor på baggrund af bemærkningerne til den omhandlede bestemmelse  

 og  

 en fortolkning af ordlyden i lovens §§ 12 og 32 forstås således, at en  

 landmand, der har bortforpagtet en del af den ejede jord inden for sin  

 bedrift,  

 ikke opfylder betingelserne for at kunne gøre fortrinsstilling gældende.
Dog  

 kan vedvarende græsarealer bortlejes, jf. bekendtgørelsens § 6, stk. 3.
Det er derfor en retlig fejl, at  

 jordbrugskommissionen har meddelt P fortrinsstilling til ca. 23,8 ha, idet P  

 ikke selv driver alle jorderne til sin landbrugsejendom.
Det er i den  

 forbindelse oplyst, at de 3,2 ha, der byttes med en nabo, er almindelige  

 omdriftsarealer.
 Direktoratet har derfor ophævet  

 jordbrugskommissionens afgørelse og hjemvist sagen til fornyet behandling i  

 kommissionen.
Med  

 venlig hilsen ---« 1  

 Peter Mortsensen, Landbrugsloven  Landbrugets retsforhold II (2005), s.  

 143 f.
