VEDTÆGTENS OMRÅDE § 1.  Vedtægtens område omfatter Nissum fjord med  

 Færgeløbet og Indfjorden indtil Sundbroen samt Bøvling fjord og Feldsted Kog.
 Stk. 2.  Nissum fjords udmunding i Vesterhavet regnes at  

 være ved læmolernes yderste, vestlige ende.
INDBYRDES ORDENSREGLER FOR FISKERIET § 2.  For at kunne nyde den ved fiskerilovgivningen  

 almindelige beskyttelse for fiskeriet på lovlig indtaget fiskeplads, skal  

 alle redskaber være afmærket efter reglerne i den til enhver tid gældende lov  

 om saltvandsfiskeri, dog således at samtlige til fiskeriet benyttede pæle i  

 såvel rod- som topende mærkes på tydelig måde med ejerens navnebogstaver.
 Stk. 2.  Efter afslutning eller afbrydelse af fiskeri  

 skal de benyttede redskaber, pæle eller lignende optages i løbet af 8 dage.  

 Sker afbrydelsen kun for at tørre eller udbedre redskabet, og mærkes  

 hovedpælen ved afbrydelsen med dato for ilandbringelsen, kan pælene dog  

 henstå i 21 dage, uden at nogen må fortrænge vedkommende fisker fra pladsen.
 § 3.  Den fisker, der ønsker at indtage plads til  

 bundgarn eller bundgarnslignende ruseredskab, skal anmelde dette skriftligt  

 til den stedlige fiskerikontrol, der skal have anmeldelsen i hænde senest den  

 15. november kl. 16.00, eller dersom denne er en helligdag, da den påfølgende  

 hverdag inden kl. 16.00.
Stk. 2.  Om de anmeldte fiskepladser vil der derefter  

 den 1. december kl. 10.00, eller dersom denne dag er en helligdag, da den  

 først påfølgende hverdag på Gæstgivergaarden i Vemb (for så vidt ikke andet  

 mødested måtte blive meddelt) blive foretaget lodtrækning og fordeling af  

 bundgarnspladser ved fiskerikontrollens mellemkomst, mellem de fiskere der i  

 rette tid har indgivet anmeldelse til fiskerikontrollen.
De lokale  

 fiskeriforeninger kan vælge 2 medlemmer, der om fornødent kan bistå  

 fiskerikontrollen ved fordelingen eller lodtrækningen.
Stk. 3.  Berettiget til at deltage i lodtrækning og  

 fordeling af de anmeldte bundgarnspladser er enhver fisker, som til rette tid  

 har indgivet anmeldelse til fiskerikontrollen, som er ejer af mindst 2 stk.  

 bundgarnsredskab, og som i øvrigt opfylder betingelserne herfor i henhold til  

 bestemmelserne i den til enhver tid gældende saltvandsfiskerilov.
I omtalte  

 lodtrækning og fordeling må kun deltage een person fra hvert bådelag.
 Stk. 4.  Lodtrækning finder sted i henhold til  

 bestemmelserne i den til enhver tid gældende lov om saltvandsfiskeri.
 Stk. 5.  Fiskeren skal i almindelighed give personligt  

 møde, dog kan der i sygdomstilfælde eller andet lovligt forfald gives møde  

 ved fuldmagt.
 Stk. 6.  Fiskere med redskaber der er mindst 30 meter i  

 ringen har fortrinsret til fiskepladserne i området Vestfjorden (kun på  

 Dybet), og de pågældende skal allerede ved anmeldelsen af bundgarnspladser  

 opgive redskabsstørrelsen.
Stk. 7.  Den fisker, der på mødet den 1. december på  

 lovlig vis har erhvervet plads til bundgarn eller bundgarnslignende  

 ruseredskab, har (med undtagelse af de steder, hvor fortrinsret til  

 efterårsfiskeri med lignende redskaber erhverves i henhold til § 4)  

 fortrinsret til pladsen det påfølgende kalenderår, men pladsen skal afmærkes  

 inden den 15. marts, for så vidt isforhold ikke er til hinder derfor, ved  

 anbringelse af bøje eller iskæppe (flydende stage) på steder for hovedpæl og  

 inderste radpæl, og afmærkningen skal være forsynet med ejerens  

 navnebogstaver.
Redskaberne skal være udsat i fiskedygtig stand senest den  

 20. april.
 § 4.  Den fisker der til efterårsfiskeri ønsker at  

 indtage plads til bundgarn eller bundgarnslignende ruseredskab, som er  

 indrettet til at klæde vandskorpen, skal anmelde dette skriftligt til den  

 stedlige fiskerikontrol, der skal have anmeldelsen i hænde senest den 15.  

 juni kl. 16.00, eller dersom denne er en helligdag, da den påfølgende hverdag  

 inden kl. 16.00.
 Stk. 2.  Om de anmeldte fiskepladser skal samme  

 fremgangsmåde følges som nævnt i § 3, dog med ændring af mødedato til 1. juli  

 kl. 10.00.
Stk. 3.  Den fisker, der på mødet den 1. juli på lovlig  

 vis har erhvervet en plads til bundgarn eller bundgarnslignende  

 ruseredskaber, har fortrinsret til pladsen året ud, men pladsen skal afmærkes  

 inden 15. juli ved anbringelse af redskabets hovedpæl og inderste radpæl og  

 afmærkningen skal være forsynet med ejerens navnebogstaver.
Redskabet skal  

 udsættes i fiskedygtig stand i dagene 1.-20. august.
 § 5.  Manglende overholdelse af bestemmelserne i §§ 3  

 og 4 medfører, at fortrinsretten til den pågældende plads fortabes, og  

 pladsen kan da benyttes i det pågældende kalenderår af enhver efter  

 saltvandsfiskerilovens almindelige regler.
 § 6.  Ankommer flere fiskere samtidig og ønsker at  

 benytte samme fiskeplads, afgøres det ved lodtrækning, eventuelt ved  

 fiskerikontrollens mellemkomst, hvem pladsen skal tilfalde.
 § 7.  Sideafstanden mellem de redskaber, der udsættes  

 på de pr. 1. december trukne bundgarnspladser, skal være 160 meter mellem  

 hovedpælene, og intet faststående redskab må sættes imellem.
 Stk. 2.  Sideafstanden mellem redskaber, der udsættes på  

 de pr. 1. juli trukne fiskepladser, skal være 150 meter mellem hovedpælene,  

 og intet redskab, der er bestemt til fangst af samme fiskearter, som  

 redskaber på de indtagne bundgarnspladser er beregnet til, må sættes mellem  

 hovedpælene.
§ 8.  De i vedtægten fastsatte afstande mellem  

 redskaberne må ikke overskrides, hvor flere fiskere ønsker at indtage  

 fiskepladser, og forholdene i øvrigt egner sig til anbringelse af flere  

 redskaber eller af rækker af redskaber inden for disse afstande.
I  

 tvivlstilfælde kan det efter fiskernes begæring afgøres af fiskerikontrollen,  

 om forholdene kræver større afstand mellem redskaberne.
§ 9.  Til et bundgarn eller en ruse må der ikke  

 benyttes mere end 130 meter radgarn.
Der må kun udsættes een længde redskab,  

 men det er tilladt at anbringe indtil 2 hovedgarn eller 2 ruser på samme rad,  

 og redskaberne skal sættes i forlængelse af hinanden vinkelret på Grunden med  

 den inderste radpæl anbragt på eller ved Grunden og hovedgarnene udsat ved  

 pågældende radgarns ydre ende med hovedpælen anbragt på en vanddybde, der er  

 mindst 1/2 meter større end ved inderste radpæl.
Længden af hele redskabet  

 fra inderste radpæl til yderste hovedpæl må dog i intet tilfælde være mere  

 end 180 meter.
 Stk. 2.  Bestemmelsen i denne paragraf om vanddybde er  

 dog ikke gældende for de redskaber, der udsættes på Grunden.
 § 10.  De mindre ruser og bundgarn der udsættes på  

 Grunden må ikke sættes et udenfor Dybet stående redskabs inderste radpæl  

 nærmere end 30 meter, herfra dog undtaget redskaber til fangst af ål i  

 månederne august-november.
 Stk. 2.  Raden til bundgarn og ruser skal sættes  

 således, at indgang til redskaberne er lige stor til begge sider.
§ 11.  Mellem laksenet skal der være en afstand af  

 mindst 100 meter.
Laksenet må ikke anbringes nærmere end 160 meter og andet  

 netredskab (nedgarn til fangst af fladfisk undtaget) ikke nærmere end 100  

 meter fra faststående redskabs hovedpæl.
 Stk. 2.  Såvel laksenet som andet netredskab må ikke  

 udsættes således, at disse hindrer udsættelse af faststående redskaber.
BESKYTTELSE AF FISKEBESTANDENE § 12.  Når fjordens udløb i havet er åbnet, må INTET  

 FISKERI udøves på strækningen fra afvandingsslusen indtil 300 meter øst for  

 Grunden i fjorden i et løb af 500 meters bredde.
Nord- og sydgrænsen for  

 dette område er afmærket med BÅKER, som er opstillet på de oppumpede  

 sandbarrer i fjorden nord og syd for afvandingsslusen.
 Stk. 2.  Dog er det i tiden fra 1. september kl. 10.00  

 til 10. november kl. 24.00 tilladt i hele strømmens længde at udsætte  

 ålegarn, når der midt i strømmen holdes et frit løb åbent på 200 meters  

 bredde regnet 100 meter til hver side af båkelinien, som angiver sejlløbet  

 til Thorsminde.
Stk. 3.  Når afvandingsslusen er lukket på grund af  

 vejrforholdene, tillades i samme tidsrum fiskeri med ålebundgarn på hele  

 området under hensyntagen til havnemyndighedernes regler for sejlads.
Pæle og  

 faste redskabsdele skal dog fjernes sammen med redskabet.
 Stk. 4.  I tiden 1. september til 1. marts tillades  

 fiskeri efter skrubber med nedgarn inden for afvandingsslusen i  

 fredningsområdet.
 Stk. 5.  I området inden for en afstand af 50 meter fra  

 afvandingsslusen på dennes vestside er alt fiskeri forbudt.
 Stk. 6.  I området fra 50 meter fra afvandingsslusen og  

 udefter til havnemolernes yderste, vestlige ende er alt fiskeri forbudt, dog  

 tillades fiskeri med stang og snøre, men ikke fiskeri med huggeredskaber  

 (rykfiskeri).
 § 13.  Intet faststående redskab må udsættes:
1. i et 300 meter bredt løb, der går mod sydøst fra  

 den østlige ende af det i § 12 nævnte løb, gennem Vesterfjord, Smallen,  

 Mellemfjord og så langt ud i Feldsted Kog, som der sættes faststående  

 redskaber.
Fra Pumperenden dog således, at løbet regnes fra 100 meter  

 nordøstlig og 200 meter sydvestlig for en linie trukket fra midten af  

 Pumperenden til skorstenen på Ulfborg fjernvarmeværk.
 2. i et 150 meter bredt løb, der skal føre mod nord  

 ligeledes fra den østlige ende af det i § 12 nævnte løb, gennem Vesterfjord  

 mellem Rønsodde og Mindeodde og videre nord på gennem Dybet til Grunden på  

 fjordens nordside.
 3. i et løb af 125 meters bredde fra Dybet i  

 Vesterfjord øst efter gennem Lille Dyb, Færgeløbet og Indfjorden til en  

 linie, der af fiskerikontrollen afmærkes med 2 båker på land på nordsiden af  

 Indfjorden.
 4. i et løb af 50 meters bredde (25 meter på hver  

 side) af en linie Færgeløbet-Møborg kirke indtil Grundene ved østenden og  

 derfra i et 50 meter bredt løb til fredningsbæltet ved Flynder å's udløb.
 5. på strækningen fra Dybet i Feldsted Kog gennem  

 Kedelen i et løb af 60 meters bredde.
 Stk. 2.  I tvivlstilfælde afgør fiskerikontrollen løbets  

 beliggenhed.
 § 14.  I Færgeløbet er alt fiskeri forbudt, dog  

 undtaget fiskeri med fiskestang og snøre.
 Stk. 2.  I Indfjorden vest for linien afmærket ved 2  

 båker, som nævnt oven for i § 13, nr. 3, er alt fiskeri forbudt.
 § 15.  I områder med siv og rør er alt fiskeri  

 forbudt, dog tillades anbringelse af rusers eller bundgarns inderste pæl.
 § 16.  Under fiskeri med nedgarn er det forbudt at  

 jage fisk i garnene ved pulsning eller lignende.
 § 17.  Stangning af gedder er forbudt.
 Stk. 2.  Ålestangning fra is forbydes overalt på  

 vedtægtens område.
 § 18.  Fiskeri med vodredskab, der slæbes efter  

 fartøj, er forbudt.
 Stk. 2.  Under fiskeri med landdragningsvod eller  

 håndvod må ikke anvendes nogen art af mekanisk kraft.
 Stk. 3.  Intet vodredskab må være belastet med større  

 vægt end 20 kg.
 § 19.  For fisk af nedennævnte arter fastsættes  

 følgende fredningstider:
 Havørred i yngledragt: 16. november-31. maj, dog således, at  

 fredningstiden ikke er mindre end fastsat i medfør af gældende  

 saltvandsfiskerilov.
 Nedfaldslaks og -havørred: totalfredet.
 Stk. 2.  Laksenet må i tiden 1. april-31. juli ikke  

 udsættes på Dybet.
ALMINDELIGE BESTEMMELSER § 20.  Ved tidsangivelser i denne vedtægt medregnes  

 såvel førstnævnte som sidstnævnte dag.
 § 21.  I denne vedtægt skal ved betegnelsen  

 »Grunden« forstås områder, hvor vanddybden er under 1,25 meter og  

 det øvrige område, hvor vanddybden er over 1,25 meter regnes for  

 »Dybet«.
 § 22.  Nedgarn med undtagelse af laksenet betragtes i  

 denne vedtægt ikke som faststående redskab.
 § 23.  For alle forhold, hvorom der ikke i denne  

 vedtægt er givet særlige bestemmelser, gælder bestemmelserne i den til enhver  

 tid gældende lov om saltvandsfiskeri.
 STRAF OG PÅTALE M.V.
 § 24.  Overtrædelse af bestemmelserne i §§ 5, 6, 7, 9,  

 10, 11, 14, 15 og 16 straffes med bøde.
 Stk. 2.  Overtrædelse af bestemmelserne i §§ 5, 7 og 8,  

 stk. 1 er undergivet privat påtale.
 § 25.  Foranstående vedtægt, der er udarbejdet i  

 henhold til lov nr. 195 af 26. maj 1965 om saltvandsfiskeri med senere  

 ændringer stadfæstes herved således, at den træder i kraft 1. september 1984,  

 fra hvilken dato den under 4. maj 1942 stadfæstede vedtægt for fiskeriet i  

 Nissum fjord m.v. bortfalder.
FISKERIMINISTERIET, DEN 27. JULI 1984 H.
GROVE /G.
Schoubye Bilag Kortskitse til vedtægt for fiskeriet i Nissum Fjord m.v.
