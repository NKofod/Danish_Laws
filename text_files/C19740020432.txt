 I tilslutning til skattedepartementets cirkulære nr. 79 af 8. april 1970  

 om henstand med skattebetalingen under ophold i Grønland skal man på  

 foranledning af skattedepartementet meddele følgende:
 Fra 1. januar 1975 indføres kommunal indkomstskat i Grønland.
 Med henblik på koordinering af den grønlandske kommuneskattelov med  

 kildeskatteloven bør henstand med betaling af skat efter kildeskatteloven,  

 når betingelserne herfor foreligger, så vidt muligt indrømmes for en 2-års  

 periode og bør kun i særlige tilfælde indrømmes for mindre end 1 år ad  

 gangen.
 Indrømmes henstand til en gift person, bør der tillige indrømmes henstand  

 til en eventuelt medrejsende ægtefælde, medmindre det er overvejende  

 sansynligt, at den pågældende ægtefælle ikke vil opholde sig i 2 år i  

 Grønland, eller der foreligger særlige forhold for den pågældende, som gør  

 det uforsvarligt at indrømme henstand.
 For A-skatteydere indrømmes henstand ved anvendelse af den særlige blanket  

 F 52, "Fritagelse for skattetræk efter den danske kildeskattelov -  

 Grønland".
En ny udgave af blanket F 52 er under udarbejdelse og forventes at  

 foreligge ca. 1. december 1974, hvor den vil kunne rekvireres i  

 kildeskattedirektoratet.
Indtil da anvendes den hidtidige udgave af  

 blanketten, idet man skal henstille, at der under blanketoverskriften  

 "Fritagelse for skattetræk" tilføjes teksten "Efter den danske  

 kildeskattelov".
 Ministeriet for Grønland har i øvrigt oplyst, at det i nær fremtid vil  

 udsende en orientering til kommunerne om den grønlandske kommuneskat.
 Kildeskattedirektoratet, den 25.  

 september 1974.
 Knud Jensen.
