 Cirkulære  

 om en tillidsmandsordning for sognemedhjælpere i folkekirken.
(til stiftsøvrighederne) Begreb § 1.  

  

 Ved en tillidsmand for sognemedhjælpere  

 forstås en person, der repræsenterer de i stiftet ansatte sognemedhjælpere,  

 der  

 er ansat i de stillinger, for hvilke Foreningen af Sognemedhjælpere i Danmark  

 har forhandlingsretten.
Valg af tillidsmand § 2.  

  

 Der vælges en tillidsmand for hver påbegyndt  

 30 ansatte af og blandt de i § 1 nævnte personer.
For at kunne vælges til  

 tillidsmand, skal man have været ansat mindst ½ år i sin nuværende stilling.  

 Valget skal godkendes af bestyrelsen for Foreningen af Sognemedhjælpere i  

 Danmark og anmeldes skriftligt over for stiftsøvrigheden.
Stiftsøvrigheden er  

 berettiget til over for Foreningen af Sognemedhjælpere i Danmark at gøre  

 begrundet indsigelse mod valget, når dette sker inden 3 uger efter, at  

 stiftsøvrigheden har modtaget meddelelse om valget fra foreningen.
 Stk. 2.  

  

 Kirkeministeriet kan efter indstilling fra  

 Foreningen af Sognemedhjælpere i Danmark godkende, at der vælges en  

 tillidsmand  

 fælles for to eller flere stifter.
 Stk. 3.  

  

 For tillidsmanden vælges i stifter med under  

 30 ansatte samtidig en suppleant, som godkendes og anmeldes på samme måde som  

 tillidsmanden, jf. stk. 1. Under tillidsmandens fravær fungerer suppleanten i  

 dennes sted og nyder under funktionsperioden samme rettigheder som  

 tillidsmanden.  

 I stifter med over 30 ansatte vikarierer tillidsmændene for hinanden.
Stk. 4.  

  

 Valgene gælder for to år ad gangen.
Ved  

 genvalg skal fornyet anmeldelse alene ske til Foreningen af Sognemedhjælpere  

 i  

 Danmark.
Opgaver § 3.  

  

 Det er tillidsmandens pligt som talsmand for  

 de i § 1 nævnte personer at gøre sit bedste for at fremme og vedligeholde  

 rolige og gode samarbejdsforhold mellem sognemedhjælperen og menighedsrådet  

 og  

 andre ved kirken ansatte samt sognemedhjælperne indbyrdes.
 Stk. 2.  

  

 Tillidsmanden skal tillige påse, at  

 bestemmelser om sikkerhedsforanstaltninger samt arbejdsmiljømæssige forhold  

 overholdes.
 § 4.  

  

 Som talsmand for stiftets sognemedhjælpere  

 kan tillidsmanden over for menighedsrådene forelægge forslag, henstillinger  

 og  

 klager fra sognemedhjælpere samt optage forhandling med menighedsrådet om  

 lokale spørgsmål.
Hvervets udførelse § 5.  

  

 Hovedreglen er, at tillidsmandshvervet skal  

 varetages i fritiden ved omlægning af tjenesten eller hvor der er mulighed  

 herfor  ved tjenestebytning.
Det påhviler såvel vedkommende  

 menighedsråd som  

 tillidsmanden at medvirke til en hensigtsmæssig løsning.
 § 6.  

  

 Såfremt varetagelsen af hvervet ikke kan ske  

 ved omlægning eller bytning, kan menighedsrådet efter forhandling med  

 tillidsmanden tillade fravær fra tjenesten uden lønafkortning i et antal  

 arbejdstimer svarende til den gennemsnitlige ugentlige arbejdstid i indtil  

 tre  

 uger på årsbasis.
 Stk. 2.  

  

 Ved opgørelsen medregnes alt fravær, herunder  

 forhandlingsmøder og deltagelse i kongresser, delegeretmøder,  

 hovedbestyrelsesmøder, bestyrelsesmøder, forretningsudvalg m.v.
 § 7.  

  

 Ved fravær herudover foretages lønafkortning  

 med for tiden 1/1924 pr. time af den til enhver tid gældende årsløn.  

 Afkortningen  

 medfører ikke fradrag ved beregning af lønanciennitet eller pensionsalder.
 § 8.  

  

 Udgifter  

 til nødvendig befordring ved varetagelse af hvervet afholdes efter de for  

 tjenestemænd gældende regler af kirkekassen i det sogn, hvor tillidsmanden er  

 ansat.
Ikrafttrædelse § 9.  

  

 Cirkulæret træder i kraft den 1. oktober  

 2002.
