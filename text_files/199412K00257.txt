Nr LSF 257 Forslag til Lov om ændring af lov om kommunal aktivering (Ændring af  

 finansieringsregler) Fremsat af socialministeren (Karen Jespersen) den 4. maj 1995 Vedtaget ved tredjebehandling den 2. juni 1995 Lov nr. 434 af 14/06/1995 § 1 I lov om kommunal aktivering, jf. lovbekendtgørelse nr. 150 af 8. marts  

 1995, foretages følgende ændringer:
 1. I § 24, stk. 1, 1. pkt., indsættes efter »§§  

 5-8«: »og i et vejlednings- og introduktionsprogram efter § 3, stk.  

 2«.
 2. I § 24 indsættes som stk. 3 og 4:
 »Stk. 3. Staten afholder inden for et rådighedsbeløb 50 pct.  

 af en kommunes driftsudgifter i forbindelse med aktiveringstilbud efter §§  

 5-7 og vejlednings- og introduktionsprogram efter § 3, stk. 2, samt af  

 godtgørelse efter § 20. Rådighedsbeløbet opgøres som 9.300 kr. pr. år gange  

 antallet af kontanthjælpsmodtagere og antal personer i aktiveringstilbud  

 efter kapitel 3. Antallet opgøres som antal helårspersoner i regnskabsåret.
Stk. 4. Det rådighedsbeløb, der er nævnt i stk. 3, reguleres en  

 gang årlig, den 1. januar, med satsreguleringsprocenten, jf. lov om en  

 satsreguleringsprocent.« 3. § 26 ophæves.
 4. I § 28 udgår », tilskud og puljemidler,».
§ 2 Loven træder i kraft den 1. januar 1996.
Oprindeligt fremsat forslag § 1 I lov om kommunal aktivering, jf. lovbekendtgørelse nr. 150 af 8. marts  

 1995, foretages følgende ændringer:
 1. I § 24, stk. 1, 1. pkt., indsættes efter »§§  

 5-8«: »og i et vejlednings- og introduktionsprogram efter § 3, stk.  

 2«.
 2. I § 24 indsættes som stk. 3 og 4:
 » Stk. 3. Staten afholder inden for et rådighedsbeløb 50 pct.  

 af en kommunes driftsudgifter i forbindelse med aktiveringstilbud efter §§  

 5-7 og vejlednings- og introduktionsprogram efter § 3, stk. 2 samt af  

 godtgørelse efter § 20. Rådighedsbeløbet opgøres som 9.300 kr. pr. år gange  

 antallet af kontanthjælpsmodtagere og antal personer i aktiveringstilbud  

 efter kapitel 3. Antallet opgøres som antal helårspersoner i regnskabsåret.
 Stk. 4. Det rådighedsbeløb, der er nævnt i stk. 3, reguleres en  

 gang årlig den 1. januar med satsreguleringsprocenten, jf. lov om en  

 satsreguleringsprocent.«.
 3. § 26 ophæves.
 4. I § 28 udgår », tilskud og puljemidler,».
§ 2 Loven træder i kraft den 1. januar 1996.
Bemærkninger til lovforslaget Det foreslås, at staten indenfor et rådighedsbeløb afholder 50 pct. af en  

 kommunes driftsudgifter i forbindelse med aktiveringstilbud efter §§ 5-7,  

 vejlednings- og introduktionsprogram efter § 3, stk. 2 samt af godtgørelse  

 efter § 20. Rådighedsbeløbet opgøres een gang for alle som 9.300 kr. pr. år  

 pr. kontanthjælpsmodtager og pr. person aktiveret efter kapitel 3. Antallet  

 opgøres som antal helårspersoner i regnskabsåret.
 Rådighedsbeløbet reguleres en gang årligt d. 1. januar med  

 satsreguleringsprocenten, jf. lov om en satsreguleringsprocent.
 Forslaget skal ses i sammenhæng med de allerede gennemførte  

 finansieringsændringer ved L 1127 1994, hvor der blev foretaget en  

 finansieringsmæssig ligestilling af personer under og over 25 år samt  

 statslig medfinansiering af alle forsørgelsesydelser - bortset fra  

 godtgørelsen, jf. § 20.
 Af hensyn til kommunerne opretholdtes den allerede udmeldte pulje for  

 1995, mens den fremtidige finansieringsordning for puljeudgifterne skulle  

 forhandles med de kommunale parter i starten af 1995. I forbindelse med disse  

 teknisk prægede forhandlinger er der imidlertid ikke fra de forskellige  

 kommunale parter givet en samlet indstilling om forslag til udformning af en  

 ny finansieringsordning.
Det er regeringens opfattelse, at det ikke er hensigtsmæssigt at bevare §  

 26-puljen i dens nuværende form, fordi de endelige puljebeløb først kan  

 udmeldes til kommunerne i september måned i tilskudsåret - dvs. 3-4 måneder  

 inden regnskabsårets afslutning.
Dette giver en betydelig finansieringsmæssig  

 usikkerhed i kommunerne.
Samtidig medfører de gældende regler, at  

 udgiftsbehovet beregnes på baggrund af antal kontanthjælpsmodtagere og antal  

 aktiverede i året før tilskudsåret - dvs. med et års forsinkelse.
 Den foreslåede refusionsordning vil derimod give kommunerne mulighed for,  

 når de kender antallet af kontanthjælpsmodtagere og aktiverede i  

 regnskabsåret, selv at beregne rådighedsbeløbet.
 For den enkelte kommune vil systemet blive mere gennemskueligt og der  

 bliver mulighed for at integrere den statslige medfinansiering af  

 driftsudgifter i den almindelige budgetlægning på aktiveringsområdet.
 Udover den foreslåede finansieringsomlægning indeholder lovforslaget nogle  

 ændringer af præciserende og redaktionel karakter for så vidt angår lovens §  

 24, stk. 1 og § 28.
Økonomiske konsekvenser 1. Statens og kommunernes udgifter Forslaget indebærer, at den nuværende § 26-pulje på 807 mill. kr.  

 erstattes af en refusionsordning indenfor et rådighedsbeløb, jf.  

 lovforslagets § 1, nr. 2 og 3.
 For kommunerne under eet skønnes driftsudgifterne opgjort netto - dvs.  

 bruttoudgiften fratrukket indtægter efter andre ministeriers regler m.v. -  

 til ca. 1,5 mia. kr. i 1996 og hvert af de følgende år.
 Det foreslåede rådighedsbeløb på 9.300 kr. pr. år pr.  

 kontanthjælpsmodtager/aktiverede kontanthjælpsmodtager er fastlagt med  

 udgangspunkt i puljebeløbet i 1995 på 807 mill. kr.
Puljebeløbet nedjusteres i forbindelse med den allerede gennemførte  

 finansieringsomlægning vedrørende kommunernes udgifter til  

 forsørgelsesydelser, jf.
L 1127 1994 (med ikrafttræden 1. juli 1995), da  

 kommunerne skønnes under eet at opnå en merrefusion af størrelsesordenen 130  

 mill. kr. pr. år i 1996 og senere år.
 Rådighedsbeløbet på 9.300 kr. om året indebærer - ved fuld udnyttelse af  

 refusionsadgangen - en udgift for staten på 677 mill. kr. pr. år i 1996 og  

 senere år.
Rådighedsbeløbet fordeler sig anderledes på kommunerne end de faktiske  

 udgifter.
Nogle kommuner har således udgifter, der ligger under  

 rådighedsbeløbet, medens andre kommuner har udgifter, der ligger over  

 rådighedsbeløbet.
Det skønnes, at der samlet vil blive anmeldt ca. 1,123 mia. kr. til  

 refusion, svarende til et udbetalt refusionsbeløb på ca. 576 mill. kr.  

 (pl-niveau 1996) i 1996 og hvert af de følgende år.
Dette indebærer for  

 staten en besparelse på forskellen mellem puljebeløbet efter de gældende  

 regler på 807 mill. kr. og refusionsbeløbet på 576 mill. kr., dvs. 231 mill.  

 kr.
 De økonomiske konsekvenser af forslaget kan herefter opgøres som vist i  

 tabel 1:
 Tabel 1. Merudgifter for staten og kommunerne 1996-1999, pl-niveau  

 1996.
2. Byrdefordelingsmæssige konsekvenser De økonomiske konsekvenser og fordelingsvirkningerne er baseret på et  

 datamateriale, som er indsamlet ved udsendelse af et skema til alle kommuner.  

 Der er modtaget 231 svar.
I de tilfælde, hvor der ikke er modtaget svar, er  

 kommunernes data skønnet på grundlag af ældre data.
Desuden har det været  

 nødvendigt at korrigere visse skemaer, fordi de har indeholdt inkonsekvente  

 svar eller på anden måde indeholdt åbenlyse fejl.
Flere af rettelserne har  

 ikke kunnet drøftes med kommunerne og er derved ensidigt rettet af  

 Socialministeriet.
 Datagrundlaget bedømmes af Socialministeriet som godt til at vurdere de  

 økonomiske virkninger ogrimelig godt til at belyse den generelle  

 fordelingsvirkning.
Materialets svaghed nævnes kun, fordi Socialministeriet er betænkelig ved  

 at benytte det til at stifte ret for kommuner.
Det foreslås derfor ikke at  

 lade fordelingsvirkningerne indgår i de af Indenrigsministeriet foreslåede  

 overgangsordninger fremsat i L 245 forslag til lov om ændring af lov om  

 kommunal udligning og generelle tilskud til kommuner og amtskommuner.
 Det bemærkes, at de fordelingsmæssige virkninger af lovforslaget skønnes  

 at være begrænsede.
 Det øvrige forslag indeholder ændringer af præciserende og redaktionel  

 karakter og har derfor ingen økonomiske konsekvenser.
 De økonomiske konsekvenser skal forhandles med de berørte kommunale  

 parter.
Administrative konsekvenser Lovforslaget forventes at medføre mindre administrative lettelser for  

 kommunerne.
Erhvervsøkonomiske konsekvenser Lovforslaget forventes ikke at medføre erhvervsøkonomiske konsekvenser.
Forholdet til EU-retten Forslaget indeholder ikke EU-retlige aspekter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunal aktivering, jf. lovbekendtgørelse nr. 150 af 8. marts  

 1995, foretages følgende ændringer:
 1. I § 24, stk. 1, 1. pkt., indsættes efter »§§  

 5-8«: »og i et vejlednings- og introduktionsprogram efter § 3, stk.  

 2«.
 2. I § 24 indsættes som stk. 3 og 4:
 »Stk. 3. Staten afholder inden for et rådighedsbeløb 50 pct. af en  

 kommunes driftsudgifter i forbindelse med aktiveringstilbud efter §§ 5-7 og  

 vejlednings- og introduktionsprogram efter § 3, stk. 2 samt af godtgørelse  

 efter § 20. Rådighedsbeløbet opgøres som 9.300 kr. pr. år gange antallet af  

 kontanthjælpsmodtagere og antal personer i aktiveringstilbud efter kapitel 3.  

 Antallet opgøres som antal helårspersoner i regnskabsåret.
 Stk. 4. Det rådighedsbeløb, der er nævnt i stk. 3, reguleres en  

 gang årlig den 1. januar med satsreguleringsprocenten, jf. lov om en  

 satsreguleringsprocent.«.
 § 24. Staten afholder 50 pct. af en kommunes udgifter til  

 aktiveringsydelse, beskæftigelsestillæg samt oplæringsydelse i  

 aktiveringstilbud efter §§ 5-8. Det samme gælder en kommunes udgifter til  

 løntilskud i aktiveringstilbud efter § 4.
 Stk. 2. I tilbud om aktivering af personer, der er omfattet af §  

 134 a i lov om social bistand, finder reglerne om finansiering i § 134 a i  

 lov om social bistand anvendelse.
 3. § 26 ophæves.
 § 26. Staten yder tilskud til udgifter i forbindelse med kommunale  

 aktiveringsforanstaltninger i form af et puljebeløb.
 Stk. 2 . Puljebeløbet kan anvendes til finansiering af:
 1) Driftsudgifter i forbindelse med aktiveringstilbud efter §§ 5-7.
 2) Godtgørelse efter § 20.
 Stk. 3 . Puljebeløbet fordeles på kommuneniveau for et kalenderår  

 ad gangen og udgør for 1994 i alt 807 mio. kr.
Stk. 4 . Den enkelte kommunes andel af det samlede puljebeløb  

 opgøres forholdsmæssigt på grundlag af kommunens andel af  

 kontanthjælpsmodtagere, der er fyldt 25 år, og antal personer, der er fyldt  

 25 år i aktiveringsforanstaltninger efter kapitel 3. Antallet af personer  

 opgøres på grundlag af skøn over det samlede antal helårspersoner i året  

 forud for tilskudsåret.
Puljebeløbet fastsættes endeligt, når det faktiske  

 antal personer i året forud for tilskudsåret kendes.
 Stk. 5 . Socialministeren fastsætter hvert år forud for  

 tilskudsåret størrelsen af det samlede puljebeløb.
 Stk. 6 . Socialministeren kan fastsætte nærmere regler om  

 overførelse af ubrugte puljemidler til efterfølgende år.
 4. I § 28 udgår », tilskud og puljemidler,».
§ 28. Staten yder forskudsrefusion af kommunernes  

 refusionsberettigende udgifter efter denne lov.
Socialministeren fastsætter  

 regler for anvisning af refusion, tilskud og puljemidler, samt regler om  

 regnskabsaflæggelse og revision.
