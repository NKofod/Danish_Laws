Betænkning afgivet af Retsudvalget den  

 25. april 2002 Betænkning over Forslag til lov om ændring af  

 straffeloven, retsplejeloven, lov om konkurrence- og forbrugerforhold  

 på telemarkedet og lov om international fuldbyrdelse af straf m.v.
(Gennemførelse af EU-retshjælpskonventionen,  

 den 2. tillægsprotokol til Europarådets  

 retshjælpskonvention og EU-rammeafgørelse om fælles  

 efterforskningshold) [af justitsministeren (Lene Espersen)] 1. Udvalgsarbejdet Lovforslaget blev fremsat den 27. februar 2002 og var til  

 1. behandling den 14. marts 2002. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og justitsministeren sendte den 9. januar  

 2002 dette udkast til udvalget, jf. alm. del   bilag 101. Den 8. marts 2002  

 sendte justitsministeren de indkomne høringssvar samt et notat herom  

 til udvalget.
Spørgsmål Udvalget har stillet 2 spørgsmål til  

 justitsministeren til skriftlig besvarelse, som denne har besvaret.
Begge  

 spørgsmål samt ministerens svar herpå er optrykt som bilag  

 2 til betænkningen.
2. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse uændret.
 Et mindretal i udvalget (EL) indstiller  

 lovforslaget til forkastelse ved 3. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Erling Christensen (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  

  Morten Østergaard (RV)  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 141 Bilagsnr.
Titel 1 Høringssvar fra justitsministeren 2 Spm. 1 om lovforslagets § 3, til justitsministeren 3 Forslag til tidsplan 4 Spm. 2 om efterforskningshold fra andre lande, til justitsministeren 5 1. udkast til betænkning 6 Svar på spm. 1 om lovforslagets § 3, fra justitsministeren Svar på spm. 2 om efterforskningshold fra andre lande, fra  

 justitsministeren Bilag 2 Udvalgets spørgsmål til justitsministeren og  

 dennes svar herpå Spørgsmålene og justitsministerens svar  

 herpå er optrykt efter ønske fra EL.
 Spørgsmål nr. 1:
Finder ministeren det tilfredsstillende, at straffelovens  

 kapitel 14 og kapitel 16 fremover også vil finde anvendelse, når  

 forholdet er begået mod eller af embedsmænd fra en anden stat,  

 uden at det kommer til at fremgå direkte af loven, jf. lovforslagets §  

 3? Svar:
Lovforslagets § 3 regulerer i stk. 1 strafansvaret for  

 handlinger begået mod eller af embedsmænd fra en anden stat under  

 udførelse af opgaver i Danmark efter de konventioner mv., som  

 lovforslaget gennemfører.
I stk. 2 reguleres det erstatningsretlige  

 ansvar for skader, som de pågældende embedsmand måtte  

 forvolde under udførelsen af opgaver i Danmark efter de nævnte  

 konventioner mv.
 Da straffelovens regler er generelle, har  

 Justitsministeriet hidtil fundet det mest hensigtsmæssigt, at  

 lovbestemmelser, der kun vedrører embedsmænd, som udfører  

 opgaver her i landet i medføre af visse nærmere opregnede  

 konventioner mv., ikke medtages i straffeloven, men i de lovbestemmelser, der  

 gennemfører de omhandlede konventioner mv. i dansk ret.
 Denne fremgangsmåde er således anvendt ved  

 gennemførelsen af tilsvarende bestemmelser  i henholdsvis  

 Schengen-konventionen og i aftalen om politimæssigt samarbejde i  

 Øresundsregionen, og har tillige den fordel, at indbyrdes  

 sammenhængende bestemmelser om henholdsvis strafansvar og  

 erstatningsansvar kan fastsættes i samme lov.
Justitsministeriet er imidlertid opmærksom på,  

 at den foreslåede bestemmelse adskiller sig fra tidligere bestemmelser  

 ved at være medtaget i et forslag til ændringslov og ikke i en  

 hovedlov.
Ministeriet er enig i, at dette er mindre  

 hensigtsmæssigt.
 Som anført i lovforslagets bemærkninger, s.  

 30, vil det mest hensigtsmæssige efter Justitsministeriets opfattelse  

 være, hvis alle bestemmelser om straf- og erstatningsansvar for  

 udenlandske embedsmænd, der udfører opgaver i Danmark i  

 medfør af internationale aftaler mv., på et tidspunkt kan samles  

 i én lov   eventuelt som en generel bestemmelse, der gælder  

 uanset grundlaget for de pågældende, udenlandske  

 embedsmænds optræden i Danmark.
 Justitsministeriet vil være opmærksom  

 herpå i forbindelse med fremtidig lovgivning på  

 området.
 Spørgsmål nr. 2:
Hvem kontrollerer, at embedsmænd fra andre lande,  

 der i fælles efterforskningshold opererer i Danmark, overholder danske  

 regler, og vil de kunne retsforfølges, hvis de ikke overholder danske  

 regler? Svar:
 Det vil i første instans være dansk politi og  

 i sidste instans domstolene, der kontrollerer, at embedsmænd fra andre  

 lande, der i fælles efterforskningshold opererer i Danmark, overholder  

 danske regler.
 Dette følger af retshjælpskonventionens  

 artikel 13, stk. 3, (og tillægsprotokollens artikel 20, stk. 3, og  

 rammeafgørelsens artikel 1, stk. 3), hvorefter et fælles  

 efterforskningshold, der opererer i Danmark, skal ledes af dansk politi og  

 udføre sine opgaver i overensstemmelse med  dansk ret.
Den domstolskontrol, som dansk politi er underlagt, vil  

 således også omfatte et fælles efterforskningshold, der  

 opererer her i landet.
F.eks. vil tvistigheder om lovligheden af et konkret  

 efterforskningsskridt i medfør af retsplejelovens § 746 kunne  

 indbringes for retten.
 Vedrørende straf- og erstatningsansvar for de  

 udenlandske embedsmænd henvises til besvarelsen af  

 spørgsmål nr. 1.
