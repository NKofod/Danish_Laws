Bekendtgørelse  

 om stipendier til visse udenlandske studerende  

  

 ved korte og mellemlange videregående uddannelser  

  

 inden for Undervisningsministeriets område I medfør af § 1 stk. 3, § 2 stk. 1 og  

 § 3 stk. 1, i lov nr. 333 af 18. maj 2005 om  

 stipendier til visse udenlandske studerende ved korte og mellemlange  

 videregående uddannelser, fastsættes:
 § 1.  

  

 CIRIUS varetager administrationen af stipendieordningen efter lov om  

 stipendier  

 til visse udenlandske studerende ved korte og mellemlange videregående  

 uddannelser og denne bekendtgørelse.
 § 2.  

  

 CIRIUS træffer efter indstilling fra  

 uddannelsesinstitutionerne, jf. § 5, afgørelse om tildeling af  

 friplads  

 og stipendium til delvis dækning af leveomkostninger til visse udenlandske  

 studerende, mens de gennemfører en hel eller dele af en kort eller mellemlang  

 videregående uddannelse ved en dansk uddannelsesinstitution under  

 Undervisningsministeriets område.
 Stk. 2.  

  

 Efter § 1  

 stk. 2, i lov nr. 333 af 18. maj 2005  

 om stipendier til visse udenlandske studerende ved korte og mellemlange  

 videregående uddannelser har  

 højt  

 kvalificerede udenlandske studerende fra udvalgte lande med tidsbegrænset  

 opholdstilladelse meddelt med henblik på midlertidigt ophold til uddannelse  

 adgang til stipendier.  

 Studerende har dog ikke  

 adgang til stipendier, hvis de er udvekslet med danske studerende efter  

 aftale  

 mellem institutionen og en institution i udlandet, eller hvis de efter  

 EU-retten, herunder EØS-aftalen, eller internationale aftaler, som Danmark  

 har  

 indgået, har krav på ligestilling med danske statsborgere, for så vidt angår  

 de  

 økonomiske vilkår for optagelsen på uddannelsen.
 Stk. 3.  

  

 En studerende, der er berettiget  

 til at modtage stipendium efter reglerne i lov om statens uddannelsesstøtte,  

 kan ikke modtage stipendium til delvis dækning af leveomkostninger, jf.  

 stk. 1.
 § 3.  

  

 Den  

 økonomiske ramme for friplads- og stipendieordningen fastsættes på de årlige  

 finanslove.
§ 4.  

  

 Undervisningsministeren  

 offentliggør en liste over de uddannelser, inden for hvilke der kan tildeles  

 friplads  

 og stipendium, og hvilke landes statsborgere der kan komme i betragtning  

 hertil.
Listen revideres løbende.
 Stk. 2.  

  

 Ved  

 udvælgelsen af, hvilke uddannelser og hvilke landes statsborgere der kan  

 komme  

 i betragtning, lægges der vægt på, at formålet med stipendieordningen er at  

 tiltrække højtkvalificerede udenlandske studerende inden for fagområder, der  

 kan begrundes med henvisning til udviklingen i erhvervslivet og på det  

 globale  

 marked.
 Stk. 3.  

  

 Undervisningsministeren kan i forbindelse med revision af listen indkalde et  

 rådgivende panel bestående af repræsentanter for uddannelsesinstitutionerne  

 og  

 erhvervslivet.
§ 5.  

  

 De videregående  

 uddannelsesinstitutioner, der udbyder uddannelser omfattet af den af  

 undervisningsministeren  

 offentliggjorte liste, jf. § 4 stk.1, indstiller ved brug af skema  

 udarbejdet af CIRIUS højt kvalificerede studerende til friplads og  

 stipendium.
Ansøgningsskemaet  

 fremsendes til CIRIUS med  

 institutionens  

 bedømmelse af den enkelte stipendieansøgers kvalifikationer og en prioriteret  

 liste over ansøgerne til den enkelte uddannelse.
 Stk.  

  

    

  

 2. CIRIUS kan fastsætte den nærmere  

 procedure for institutionernes indstilling efter stk. 1, herunder  

 fastsætte frister for indstillingerne.
§ 6.  

  

 CIRIUS  

 meddeler uddannelsesinstitutionerne, hvilke studerende der på baggrund af  

 indstillingslisterne fra institutionerne er tildelt friplads og stipendium.  

 CIRIUS lægger ved afgørelsen vægt på beskrivelsen af de studerendes faglige  

 niveau.
CIRIUS vil endvidere ved afgørelsen give høj prioritet til  

 studerende,  

 der optages på en hel uddannelse udbudt på engelsk.
Andre hensyn, herunder  

 fordelingen på forskellige uddannelsesområder, kan også inddrages i  

 afgørelsen.
 Stk. 2.  

  

 De studerende, der tildeles  

 friplads med stipendium, skal som minimum opfylde adgangs- og  

 optagelseskravene  

 til den pågældende uddannelse, jf. bekendtgørelse nr. 149 af 6. marts 2006 om  

 adgang, indskrivning og orlov m.v. ved visse videregående  

 uddannelsesinstitutioner.
 § 7.  

  

 F  

 riplads og stipendium til en hel uddannelse tildeles for hele den  

 normerede studietid.
 Stk. 2.  

  

 Friplads og  

 stipendium til en del af en uddannelse bevilges alene, hvis denne del udgør  

 minimum  

 et års fuldtidsstudier.
 Stk. 3.  

  

 Stipendie- og  

 fripladsudbetalingen foretages løbende af Undervisningsministeriet til  

 uddannelsesinstitutionerne  

 på baggrund af oplysninger leveret til Undervisningsministeriet af CIRIUS.  

 Uddannelsesinstitutionerne udbetaler stipendiet til stipendiemodtagerne.
 § 8.  

  

 Størrelsen på stipendium til delvis  

 dækning af leveomkostninger fastsættes som svarende til satsen for stipendium  

 til udeboende studerende ved videregående uddannelser efter reglerne i lov om  

 statens uddannelsesstøtte.
 Stk. 2.  

  

 CIRIUS kan  

 efter indstilling fra uddannelsesinstitutionen øge stipendiet, hvis særlige  

 forhold  

 gør sig gældende, fx at den studerende som følge af et handicap har særlige  

 økonomiske behov, som kan begrunde et større stipendium til dækning af  

 leveomkostninger.
§ 9.  

  

 Den studerende skal være studieaktiv  

 for at oppebære fripladsen og stipendiet.
Den studerende er studieaktiv, når  

 vedkommende følger normeret studietid, deltager i undervisning og praktik  

 efter  

 gældende regler for uddannelsen og består normerede prøver og eksaminer.
 Stk. 2.  

  

 Uddannelsesinstitutionen  

 kan indstille til CIRIUS, at stipendium  

 og friplads forlænges i tilfælde af, at den studerende er blevet forsinket i  

 uddannelsen på grund af langvarig sygdom, der er dokumenteret ved  

 lægeerklæring,  

 eller andre særlige forhold.
Stk. 3.  

  

 Hvis den studerende ikke længere  

 er studieaktiv, skal uddannelsesinstitutionen træffe afgørelse om standsning  

 af  

 udbetalingen af stipendiet til den studerende og inddragelse af fripladsen  

 fra  

 den studerende.
Institutionen skal underrette CIRIUS om afgørelsen.
 Stk. 4.  

  

 CIRIUS  

 kan tilbagekalde et tilsagn om  

 friplads og stipendium, hvis tilsagnet er givet på et urigtigt grundlag.
§ 10.  

  

 Klage  

 over en afgørelse truffet af CIRIUS efter denne  

 bekendtgørelse kan ikke indbringes for anden administrativ myndighed.
Dog kan  

 klage over retlige spørgsmål i forbindelse med afgørelsen indbringes for  

 undervisningsministeren.
Fristen for at indgive klage er to uger fra den dag,  

 afgørelsen er meddelt klageren.
 § 11.  

  

 Bekendtgørelsen træder i kraft den  

 9. september 2006.
 § 12.  

  

 Bekendtgørelsen gælder ikke for Færøerne og Grønland.
Undervisningsministeriet, den 29. august  

 2006 Bertel Haarder /Anne Stærk Bilag 1 Ifølge § 4, stk. 1, i bekendtgørelse om stipendier  

 til  

 visse udenlandske studerende ved korte og mellemlange videregående  

 uddannelser  

 inden for Undervisningsministeriets område offentliggør  

 undervisningsministeren  

 en liste over de uddannelser, inden for hvilke der kan tildeles friplads og  

 stipendium.
Ved bekendtgørelsens ikrafttræden er følgende uddannelser omfattet  

 af bekendtgørelsen.
Listen kan løbende revideres af undervisningsministeren,  

 jf. bekendtgørelsens § 4, stk. 1:
Finansøkonom Bygningskonstruktør Markedsføringsøkonom Handelsøkonom Serviceøkonom Produktionsteknolog Procesteknolog Jordbrugsteknolog Laborant Leisure management Økonomi og it Procesøkonomi og værdikædeledelse Karakteranimator Bioanalytiker Uddannelser til diplomingeniør  

  

 (Elektro, Eksportingeniør, Global  

 Management and Manufacturing (GMM Engineer) og Mekatronik) Eksportingeniør Bilag 2 Ifølge § 4, stk. 1, i bekendtgørelse om stipendier  

 til  

 visse udenlandske studerende ved korte og mellemlange videregående  

 uddannelser  

 inden for Undervisningsministeriets område offentliggør  

 undervisningsministeren  

 en liste over hvilke landes statsborgere der kan tildeles friplads og  

 stipendium.
Ved bekendtgørelsens ikrafttræden er følgende landes statsborgere  

 omfattet af bekendtgørelsen.
Listen kan løbende revideres af  

 undervisningsministeren, jf. bekendtgørelsens § 4, stk. 1:
 Alle udenlandske  

 statsborgere er omfattet af bekendtgørelsen.
