Betænkning afgivet af Miljø- og  

 Planlægningsudvalget den 7. maj 1999 Betænkning over Forslag til lov om ændring af lov om  

 ændring af lov om planlægning (Afvikling af de før den 21. oktober 1998 etablerede  

 ulovlige helårsbeboelser i boliger i sommerhusområder) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret dels skriftligt, dels mundtligt.
 Nogle af udvalgets spørgsmål til  

 miljø- og energiministeren og dennes svar herpå er optrykt som  

 bilag til betænkningen.
 Endvidere har udvalget modtaget skriftlige og/eller  

 mundtlige henvendelser fra:
Bofast   Foreningen af Fastboende Sommerhusejere i Danmark Kommunernes Landsforening og Schiller, Svend, bestyrelsesmedlem i Bofast.
 Der er af miljø- og energiministeren og af et  

 mindretal stillet ændringsforslag, hvorom henvises til de ledsagende  

 bemærkninger.
 Miljø- og energiministeren har under et  

 samråd i udvalget bekræftet, at lovforslaget er i  

 overensstemmelse med Maastricht-traktaten.
Miljø- og energiministeren har endvidere over for  

 udvalget givet tilsagn om, at han inden afgivelsen af redegørelsen til  

 Folketinget i folketingsåret 2004-2005 om forløbet af de  

 første 5 år af afviklingsordningens virke vil indkalde  

 Kommunernes Landsforening og de berørte sommerhuskommuner til en  

 drøftelse af redegørelsen.
Ligeledes efter 5 år vil det  

 blive pålagt sommerhuskommunerne skriftligt over for den enkelte  

 berørte dispensationsindehaver at indskærpe, at der er tale om  

 en midlertidig dispensation, som ikke kan forlænges, og konsekvenserne  

 af ikke at være fraflyttet ved fristens udløb.
 Ministeren har tillige tilkendegivet over for udvalget, at  

 han vil fremsætte et lovforslag, der kan tilvejebringe hjemmel til at  

 fravige planlovens § 5 b, således at han, idet de nationale interesser  

 i planlægningen i kystnærhedszonen stadig fastholdes, kan tillade  

 amterne og de berørte sommerhuskommuner at foretage mindre justeringer  

 af grænserne for visse sommerhusområder ved overførelse af  

 arealer til byzone.
 Ministeren har oplyst, at de mindre arealer, der eventuelt  

 tillades overført til byzone under forudsætning af, at den  

 fornødne lovhjemmel tilvejebringes, vil blive fastlagt i et  

 landsplandirektiv.
Med henblik på forberedelse af landsplandirektivet  

 vil amterne blive bedt om i samarbejde med sommerhuskommunerne at fremsende  

 foreløbige forslag til, hvilke arealer der ønskes mulighed for  

 at overføre til byzone.
Det vil over for amterne blive understreget,  

 at der forudsættes at være tale om justeringer af beskedent  

 omfang, og at en ændring af zonestatus skal være forenelig med  

 såvel den overordnede bystruktur i regionen som landskabelige og  

 rekreative hensyn.
Sommerhusejernes interesser vil blive tilgodeset ved, at  

 de berørte kommuner vil blive bedt om at udarbejde redegørelser  

 med overslag over de fælles udgifter og de særlige udgifter for  

 den enkelte grundejer, som vil være konsekvensen af en  

 overførelse til byzone.
Regeringen lægger afgørende  

 vægt på, at et overbevisende flertal blandt sommerhusbeboerne i  

 de berørte områder står bag en eventuel  

 overførsel.
Redegørelserne skal kommunerne forelægge for  

 grundejerne, og de skal spørges, om de på dette grundlag kan  

 gå ind for en zonegrænseændring og er villige til at  

 afholde de nødvendige udgifter.
Resultaterne heraf skal meddeles  

 ministeriet, således at de kan indgå i den endelige vurdering af,  

 hvilke arealer der skal tillades overført til byzone.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de af  

 miljø- og energiministeren stillede ændringsforslag.
 Et mindretal inden for flertallet (Venstres medlemmer af  

 udvalget) tilslutter sig lovforslaget, da de af miljø- og  

 energiministeren stillede ændringsforslag i vid udstrækning  

 imødekommer de kritikpunkter, som Venstre fremførte under 1.  

 behandling af lovforslaget.
 Ministerens tilkendegivelse om fremsættelse af  

 lovforslag, der kan give hjemmel til at fravige planlovens § 5 b, så  

 sommerhusområder, der har karakter af helårsbeboelse eller som  

 blokerer for en fornuftig bystruktur, kan overgå til byzone, hilses  

 endvidere velkommen af Venstre.
Venstre er opmærksom på, at det er  

 kommunalbestyrelserne, der i en kommune træffer afgørelse om,  

 hvorvidt der skal gives afviklingsdispensation eller ej.
Denne regel tager  

 hensyn til de kommuner, der hele tiden har håndhævet den på  

 området eksisterende lov.
 Da retlige spørgsmål ifølge  

 lovforslaget kan indklages for Naturklagenævnet, er borgernes  

 retssikkerhed på området tilgodeset, og med en  

 afviklingsdispensation af op til 10 års varighed er »de fornødne  

 menneskelige hensyn« som nævnt i bemærkningerne til lovforslaget  

 imødekommet.
 Et mindretal (Dansk Folkepartis medlem af udvalget)  

 vil redegøre for sin stillingtagen til lovforslaget ved 2. behandling.  

 Mindretallet vil stemme for de under nr. 1, 2, 5, 7 og 9 stillede  

 ændringsforslag.
 Dansk Folkeparti må med beklagelse konstatere, at  

 der med dette lovforslag igen tages skridt til at skabe fornyet usikkerhed og  

 forringet livskvalitet for de mange tusinde familier og enlige, der bor  

 helårs i deres sommerhuse, og som nyder den livsform på trods af  

 lidt primitive forhold.
Dansk Folkeparti ønsker derfor en ubrudt  

 dispensationsperiode frem til den 31. marts 2014, da undersøgelser  

 viser, at med en 15 års tidshorisont vil helårsbeboelser  

 være bragt ned til et minimum.
I løbet af dette tidsrum kan de  

 store sommerhuskommuner stille og roligt nå at omstrukturere og  

 indrette økonomien efter de nye forhold.
Dansk Folkeparti finder tillige, at de  

 skønsmæssige beføjelser, som kommunalbestyrelserne  

 tillægges i forbindelse med sagsbehandlingen af  

 dispensationsansøgningerne, helt uundgåeligt vil føre til  

 forskelsbehandling, og der tages dermed ikke hensyn til borgernes  

 retssikkerhed.
Der henvises til ministerens besvarelse af  

 spørgsmål 4 og 5, som er optrykt som bilag til  

 betænkningen.
 Derfor ønsker Dansk Folkeparti, at kommunerne  

 forpligtes til at give dispensation, hvis der ansøges herom, og at  

 kommunerne i den forbindelse retter henvendelse til hver enkelt CPR-tilmeldt  

 helårsbeboer og gør opmærksom på  

 dispensationsmuligheden inden ansøgningsfristens udløb den 30.  

 september 1999.
Ressourceforbruget i kommunerne ved en egentlig  

 sagsbehandling af dispensationssagerne vil være meget stort.
Også  

 derfor lægger Dansk Folkeparti vægt på, at alle  

 ansøgninger skal imødekommes.
Dansk Folkeparti tager tillige  

 afstand fra forslaget om ministerens hjemmel til »lovovervågning« og de  

 merudgifter, der er forbundet hermed.
Det må være kommunernes  

 eget ansvar at sørge for, at loven overholdes.
I Dansk Folkepartis udtalelse i betænkningen over  

 lovforslag nr.
L 48, folketingsåret 1998-99, »stoploven«, indgik  

 ønsket om planmæssige ændringer fra sommerhus til byzone.  

 Derfor ser Dansk Folkeparti positivt på, at miljø- og  

 energiministeren nu har tilkendegivet lovgivningsmæssigt at ville tage  

 fat på dette område.
Dansk Folkeparti ønsker, at  

 zoneændringerne ikke bliver administreret unødigt restriktivt,  

 men finder det positivt, at kommuner, amter og borgere i høj grad  

 bliver inddraget i planlægningsprocessen.
 Ligeledes finder Dansk Folkeparti det positivt, at alle,  

 der tilflytter en dispensationsindehavers husstand efter den 21. oktober  

 1998, lovligt kan blive boende i hele dispensationsperioden.
 Et andet mindretal (Enhedslistens medlem af  

 udvalget) vil redegøre for sin stilling til lovforslaget og til de  

 stillede ændringsforslag ved 2. behandling.
Ændringsforslag Til § 1 Af	et mindretal (DF):
 1) I det under nr. 2 foreslåede § 3, stk.  

 1, ændres i 1. pkt. ordet »kan«  

 til: »skal«.
 2) I den under nr. 2 foreslåede § 3,  

 ændres i stk. 1, 2. pkt. »senest den  

 31. marts 2004« til: »den 31. marts 2014 «, og stk.  

 3 udgår.
 Stk. 4-6 bliver herefter stk. 3-5.
 Af	miljø- og energiministeren, tiltrådt af et  

flertal (S, V, KF, SF, CD, RV og KRF):
 3) I den under nr. 2 foreslåede § 3  

 ændres i stk. 1, 2. pkt. »2004« til: »2009«, og  stk. 3  

 udgår.
 Stk. 4-6 bliver herefter stk. 3-5.
 4) Det under nr. 2 foreslåede § 3, stk. 4,  

 der bliver stk. 3, affattes således:
» Af	et mindretal (DF):
 5) I det under nr. 2 foreslåede § 3, stk. 4,  

der bliver stk. 3, udgår ordene »eller  

 3«.
 Af	miljø- og energiministeren, tiltrådt af et  

flertal (S, V, KF, SF, CD, RV og KRF):
 6) I det under nr. 2 foreslåede § 3, stk.  

 5, der bliver stk. 4, udgår ordene »eller 3«.
 Af	et mindretal (DF):
 7) Det under nr. 2 foreslåede § 3, stk. 6,  

 der bliver stk. 5, udgår.
 Af	miljø- og energiministeren, tiltrådt af et  

flertal (S, V, KF, SF, CD, RV og KRF):
 8) I det under nr. 2 foreslåede § 3, stk.  

 6, der bliver stk. 5, udgår ordene »og 3«.
 Af	et mindretal (DF):
 9) Den under nr. 2 foreslåede § 4  

 udgår.
 Af	miljø- og energiministeren, tiltrådt af et  

flertal (S, V, KF, SF, CD, RV og KRF):
 10) I den under nr. 2 foreslåede § 4  

 indsættes efter stk. 2 som nyt stykke:
» Bemærkninger Til nr. 1 Efter ændringsforslaget skal kommunalbestyrelsen  

 meddele dispensation fra forbudet mod anvendelse af en bolig i et  

 sommerhusområde til helårsbeboelse til personer, som fra  

 før den 21. oktober 1998 har været registreret i CPR med  

 bopæl i en sådan bolig, og som ikke i henhold til §§ 40 og 41 i  

 lov om planlægning lovligt har kunnet anvende boligen til  

 helårsbeboelse.
Hermed får alle disse  

 helårssommerhusbeboere sikkerhed for, at de kan blive boende i hele den  

 i loven fastsatte dispensationsperiode.
Samtidig sikres  

 dispensationsansøgerne en helt ensartet behandling i de forskellige  

 kommuner, hvorved dispensationsansøgernes retssikkerhed tilsikres.
 En sådan generel dispensationsordning fritager  

 endvidere kommunerne for en del af det store administrative arbejde, der skal  

 ske i forbindelse med vurdering af dispensationsansøgninger.
 Det forudsættes endvidere, at kommunerne i god tid  

 inden ansøgningsfristen udløber den 30. september 1999 meddeler  

 hver enkelt person, som fra før den 21. oktober 1998 har været  

 registreret i CPR med bopæl i en bolig i et sommerhusområde, og  

 som ikke i henhold til §§ 40 og 41 i lov om planlægning lovligt har  

 kunnet anvende boligen til helårsbeboelse, at der er en mulighed for  

 dispensation til helårsbeboelse.
Til nr. 2 Hermed skal kommunalbestyrelsernes dispensation til  

 helårsbeboelse generelt udgøre en samlet periode på i alt  

 15 år.
Ifølge en undersøgelse foretaget af Amternes og  

 Kommunernes Forskningsinstitut vil den ulovlige helårsbeboelse i  

 sommerhuse »nok være bragt ned til godt  

 2000« ved en overgangsperiode på ti  

 år.
Det forventes herefter, at så godt som alle, som fra  

 før den 21. oktober 1998 har været registreret i CPR med  

 bopæl i en bolig i et sommerhusområde, og som ikke i henhold til  

 §§ 40-41 i lov om planlægning lovligt har kunnet anvende boligen til  

 helårsbeboelse, vil være fraflyttet uden tvangsindgriben inden  

 for den foreslåede tidsramme på 15 år.
 Stk. 3 udgår som følge af, at der  

 foreslås en samlet dispensationsperiode på 15 år frem for  

 to dispensationsperioder på hver 5 års varighed, hvorved  

 lovforslagets bestemmelser om forlængelse af meddelte dispensationer  

 derfor skal udgå.
Til nr. 3 Ifølge lovforslaget kan kommunalbestyrelsen efter  

 ansøgning meddele personlige, tidsbegrænsede »afviklingsdispensationer«  

 til fortsat helårsbeboelse af indtil 5 års varighed (til senest  

 den 31. marts 2004) samt   ligeledes efter ansøgning   forlænge  

 meddelte dispensationer til i alt højst 10 år (til senest den  

 31. marts 2009).
 Ændringsforslaget indebærer, at  

 kommunalbestyrelsen én gang for alle kan meddele »afviklingsdispensationer« af  

 indtil 10 års varighed (til senest den 31. marts 2009), og at  

 lovforslagets bestemmelse om forlængelse af meddelte dispensationer  

 derfor udgår.
Til nr. 4 Efter lovforslaget kan man som udgangspunkt ikke lovligt  

 flytte ind i en sommerhus-husstand, der er under afvikling.
Dog omfatter en  

»afviklingsdispensation« også de medlemmer af indehaverens husstand, som  

 før den 21. oktober 1998 har været registreret i CPR med  

 bopæl i det pågældende sommerhus, samt børn, der er  

 undergivet en af disse personers eller indehaverens  

 forældremyndighed.
Ved ændringen udvides den personkreds, der er  

 omfattet af en »afviklingsdispensation«.
Efter ændringsforslaget omfatter en » afviklingsdispensation«  

 således nu ethvert medlem af indehaverens husstand   også  

 medlemmer af indehaverens husstand, som flytter ind efter den 21. oktober  

 1998. Den, der flytter til, kan således kun bo lovligt i kraft af »afviklingsdispensationen«,  

 så længe dispensationens indehaver bliver boende.
Til nr. 5 Ændringen er en konsekvensændring af  

 ændringsforslag nr. 2.
Til nr. 6 Ændringen er en konsekvensændring af  

 ændringsforslag nr. 3.
Til nr. 7 Med denne ændring sikres, at en kommunalbestyrelses  

 afgørelser om dispensation fra forbudet mod anvendelse af en bolig i  

 et sommerhusområde til helårsbeboelse kan påklages.
Til nr. 8 Ændringen er en konsekvensændring af  

 ændringsforslag nr. 3.
Til nr. 9 Herefter har kommunerne selv det fulde ansvar for, at  

 reglerne og lovgivningen på dette område håndhæves  

 forsvarligt, og ministeren forpligtes ikke til at overvåge kommunens  

 administration af afviklingsordninger og til at videregive oplysningerne til  

 Folketinget.
Til nr. 10 Der vil   ikke mindst såfremt der kan meddeles 10  

 årig dispensation   være behov for på et senere tidspunkt i  

 dispensationsperioden at sikre f.eks. i forbindelse med ministerens  

 redegørelse til Folketinget i folketingssamlingen 2004-2005, at det  

 over for den enkelte dispensationsindehaver indskærpes, at der er tale  

 om en midlertidig dispensation, der ikke kan forlænges, og om  

 konsekvenserne af at blive boende ud over dispensationsperioden.
Bestemmelsen  

 giver ministeren bemyndigelse til at fastsætte regler om  

 kommunalbestyrelsens forpligtelser i så henseende.
Pernille Blach Hansen (S)  

 Inger Bierbaum (S)    Martin Glerup (S)  

  Lis Greibe (S)    Margot Torp (S)  

  Steen Gade (SF) fmd.
Ebbe Kalnæs (CD)  

  Vibeke Peschardt (RV)    Søren Kolstrup (EL)  

  Hans Christian Schmidt (V)    Bodil Thrane (V)  

  Jørgen Winther (V) Jens Vibjerg (V)  

  Lene Espersen (KF) nfmd.    Frank Dahlgaard (KF)  

    Svend Aage Fauerholdt (DF)  

  Ole M.
Nielsen (KRF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til miljø-  

 og energiministeren og dennes svar herpå Spørgsmål 4:
 Ministeren bedes oplyse om lovforslaget medfører,  

 at alle de nuværende helårsbeboere, der er tilmeldt  

 CPR-registeret, og som ansøger kommunalbestyrelsen om dispensation af  

 5 års varighed, opnår dispensation.
 Svar:
 Kommunalbestyrelsen får med lovforslagets § 3, stk.  

 1, en skønsmæssig beføjelse.
 Kommunalbestyrelsen kan således også bestemme,  

 at den i visse tilfælde enten kun vil meddele en dispensation af  

 kortere varighed end 5 år eller slet ikke meddele dispensation.
 Jeg vil dog i den forbindelse understrege, at det er  

 hensigten med lovforslaget, at der ved afviklingen af den ulovlige  

 helårsbeboelse skal tages rimeligt hensyn til de helårsbeboere,  

 som måske i en længere årrække har boet ulovligt i  

 deres sommerhus uden reaktioner herpå fra kommunalbestyrelsen.
 Jeg lægger derfor til grund, at kommunerne i deres  

 dispensationspraksis   herunder i længden af de givne dispensationer  

 tager vidtgående menneskelige hensyn, og at det vil være  

 hovedreglen, at personer som de ovennævnte får en  

 afviklingsdispensation af passende længde.
 Spørgsmål 5:
 I tilfælde af et negativt svar på  

 ovennævnte spørgsmål bedes ministeren oplyse, efter hvilke  

 kriterier der gives dispensation, og om disse regler kan administreres og  

 fortolkes ensartet af alle sommerhuskommuner.
 Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig  

 til:
» Af bemærkningerne til lovforslaget fremgår, at  

 der kan være kommuner, som fuldt ud ønsker at bevare deres  

 sommerhusområder som rekreative områder.
Lovforslaget er derfor  

 formuleret som en dispensationsmulighed, så det ikke påtvinges  

 disse kommuner at lovliggøre   om end midlertidigt   et antal ulovlige  

 helårsbeboelser i strid med den politik, som kommunalbestyrelsen hidtil  

 har ført i kommunens sommerhusområder.
