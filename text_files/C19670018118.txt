 Forretningsorden for Søfartens uddannelsesråd.
 § 1.  Det i henhold til § 5 i lov nr. 70 af 15. marts  

 1967 om søfartsuddannelse nedsatte uddannelsesråd består af en formand og en  

 næstformand, der beskikkes af handelsministeren, samt af yderligere 16  

 medlemmer, der efter indstilling af nedennævnte organisationer og  

 institutioner beskikkes af handelsministeren:
For næstformanden og for hvert af medlemmerne udnævnes på samme måde en  

 suppleant.
Suppleanterne for de efter indstilling af ovennævnte  

 organisationer og institutioner beskikkede medlemmer kan kun, når vedkommende  

 medlem har forfald, deltage i rådets møder.
Dog kan en suppleant deltage i  

 rådets behandling af sager, der vedrører faste udvalg, jfr. § 3, hvori han  

 har sæde.
 Direktøren for søfartsuddannelsen deltager i rådets møder samt i møder i  

 faste udvalg, jfr. § 3, men har kun stemmeret, såfremt han er beskikket som  

 medlem.
 Direktøren for erhvervsuddannelserne deltager uden stemmeret i rådets  

 møder samt i møder i faste udvalg, jfr. § 3, ved behandling af spørgsmål, der  

 vedrører uddannelsen af maskinmandskab.
 Rådets formand - eller formændene i de faste udvalg, jfr. § 3 - kan  

 tilkalde særlig sagkyndige til at deltage i behandlingen af enkeltsager.
§ 2.  Uddannelsesrådet skal afgive udtalelse i  

 spørgsmål vedrørende søfartsuddannelsen, der forelægges det af  

 handelsministeren eller tilsynsmyndigheden.
Rådet kan selv optage  

 uddannelsesspørgsmål til behandling og afgive indstilling herom til  

 ministeren.
§ 3.  Uddannelsesrådet nedsætter faste udvalg  

 vedrørende de enkelte uddannelsesområder, herunder et fast udvalg vedrørende  

 skoleskibet »DANMARK's virksomhed.
Rådet vælger medlemmer til de faste  

 udvalg blandt dets medlemmer og suppleanter, fastsætter arbejdsopgaverne for  

 udvalgene samt afgiver indstilling til ministeren om, i hvilken udstrækning  

 spørgsmål kan behandles endeligt af disse.
 Formanden eller efter dennes bestemmelse næstformanden eller dennes  

 suppleant fungerer som formand i de faste udvalg.
 Ud over de i stk. 1 omhandlede faste udvalg kan nedsættes ad hoc-udvalg.
§ 4.  Formanden sammenkalder uddannelsesrådet til  

 møde, så ofte han finder det fornødent.
Rådet skal dog indkaldes til møde,  

 når mindst 5 af rådets medlemmer ønsker dette, og herom fremsætter skriftlig  

 begæring til formanden.
 Tid og sted for uddannelsesrådets møder fastsættes af formanden, der  

 foranlediger medlemmerne indvarslet til møderne og leder forhandlingerne på  

 disse.
 For så vidt angår de i § 3 omhandlede faste udvalg påhviler de i stk. 1 og  

 2 i nærværende paragraf nævnte funktioner vedkommende formand.
§ 5.  For at beslutning kan træffes af  

 uddannelsesrådet, skal formanden eller næstformanden og mindst 8 medlemmer  

 være til stede.
For at beslutning kan træffes af et fast udvalg, skal 2/3 af  

 udvalgsmedlemmerne dog mindst 3 være til stede.
Hvert medlem har en stemme, og afgørelser træffes ved simpelt flertal.
I  

 tilfælde af stemmelighed gør formandens stemme udslaget.
Eventuelle mindretal  

 kan begære deres bemærkninger vedføjet flertallets indstilling eller  

 udtalelse.
§ 6.  Uddannelsesrådets sekretariatsforretninger  

 varetages af en af handelsministeriet udpeget sekretær.
Rådet kan antage  

 fornøden yderligere medhjælp.
§ 7.  Over uddannelsesrådets møder føres en  

 forhandlingsprotokol, hvori dagsordenen og et kort referat af det på mødet  

 passerede indføres.
Protokollen underskrives af formanden og sekretæren.  

 Såvel almindelige mødereferater som referater fra eventuelle udvalgsmøder  

 udsendes til samtlige rådets medlemmer og suppleanter.
Formanden drager  

 omsorg for udførelse af rådets beslutninger i overensstemmelse med de skete  

 vedtagelse og underskriver på rådets vegne fornødne skriftlige ekspeditioner.
 § 8.  Uddannelsesrådets medlemmer og suppleanter, de i  

 § 1, stk. 3, 4 og 5 og § 6 omhandlede personer samt andre, der måtte blive  

 indkaldt til at deltage i rådets møder, er forpligtet til over for alle  

 uvedkommende at bevare tavshed med hensyn til de forhold, der kommer til  

 deres kundskab under rådets forhandlinger, derunder såvel angående de trufne  

 beslutninger som angående stemmeafgivningen.
 Handelsministeriet, den 7. september  

 1967.
 Tyge Dahlgaard.
/E.
Lysgaard.
