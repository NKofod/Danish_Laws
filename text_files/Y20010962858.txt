Kommuner kan efter de nævnte grundsætninger som udgangspunkt  

 ikke uden hjemmel i den skrevne lovgivning drive handel,  

 håndværk, industri og finansiel virksomhed, uanset om dette sker  

 med fortjeneste for øje.
Dette indebærer, at det som  

 udgangspunkt ikke er en kommunal opgave at varetage indkøb for  

 private, herunder indkøb af pc'ere for kommunens medarbejdere.
Efter de nævnte grundsætninger kan en kommune endvidere ikke  

 uden lovhjemmel yde tilskud til enkeltpersoner, som er begrundet i  

 varetagelsen af de pågældendes individuelle interesser.
En  

 kommune er efter de ovennævnte kommunalretlige grundsætninger  

 således som udgangspunkt alene berettiget til at udbetale de  

 økonomiske ydelser til kommunens ansatte, som kommunen er forpligtet  

 til i henhold til de aftalte løn- og  

 ansættelsesvilkår.
 Det er imidlertid i de kommunale tilsynsmyndigheders praksis antaget, at  

 de ovennævnte kommunalretlige udgangspunkter kan fraviges dels i mindre  

 betydelige spørgsmål ud fra hensynet til de ansattes  

 velfærd, dels i tilfælde hvor fravigelsen sker med henblik  

 på at varetage kommunens interesser som arbejdsgiver.
En kommunalbestyrelse vil således som led i den almindelige  

 personalepleje lovligt kunne træffe beslutning om at stille almindelige  

 personalegoder til rådighed for ansatte, herunder gennem salg af visse  

 varer og tjenesteydelser til de ansatte.
Det er dog en forudsætning  

 herfor, at kommunalbestyrelsens beslutning herom er begrundet i varetagelsen  

 af kommunens interesser som arbejdsgiver, eksempelvis kommunens interesse som  

 arbejdsgiver i at styrke relevante kvalifikationer hos sine ansatte eller i  

 relevant omfang at kunne gøre hjemmearbejde muligt for kommunens  

 ansatte.
Det er endvidere en forudsætning, at ydelserne tildeles efter  

 saglige kriterier, idet en kommune som ovenfor nævnt ikke uden  

 lovhjemmel kan yde tilskud til enkeltpersoner, som er begrundet i  

 varetagelsen af de pågældendes individuelle interesser.
I vurderingen af, om en ordnings karakter går eller vil gå ud  

 over, hvad kommunens interesser som arbejdsgiver kan begrunde, må i en  

 samlet afvejning indgå, dels en vurdering af, hvad der for så  

 vidt angår den pågældende ordning er almindeligt på  

 arbejdsmarkedet som helhed, dels en vurdering af den enkelte kommunes  

 arbejdsgivermæssige interesse i at etablere den pågældende  

 ordning.
Indholdet af den skatteretlige regulering i lovgivningen af en  

 pc-ordning og baggrunden for den pågældende regulering vil  

 endvidere kunne indgå i en sådan samlet afvejning.
Endvidere udtalt, at det måtte antages, at kommuner efter de  

 ovennævnte kommunalretlige grundsætninger om kommuners  

 opgavevaretagelse har en almindelig interesse i som arbejdsgivere, at kunne  

 etablere hjemme-pc ordninger for deres ansatte, herunder de ovenfor  

 nævnte pc-ordninger.
Baggrunden herfor var dels hjemme-pc ordningernes  

 karakter, oplysninger om udbredelsen af hjemme-pc ordninger på det  

 danske arbejdsmarked samt indholdet af og baggrunden for den skatteretlige  

 regulering af hjemme-pc ordninger, hvorved lovgivningsmagten må antages  

 at have forudsat, at også kommuner har en arbejdsgivermæssig  

 interesse i at tilbyde hjemme-pc ordninger til sine ansatte.
Ministeriet har  

 i den forbindelse blandt andet henvist til bemærkningerne til det  

 lovforslag, som ligger til grund for ligningslovens § 16, stk. 12 (indsat ved  

 lov nr. 1301 af 20. december 2000).
Det forhold, at de kommunalt ansatte, der under ovennævnte  

 forudsætninger lovligt kan tilbydes at deltage i en af de to  

 ovennævnte ordninger, (også) kan benytte pc-udstyret til private  

 formål eller andre formål, der er den pågældende  

 kommune uvedkommende, kan ikke begrunde, at kommuner er afskåret fra at  

 etablere sådanne pc-ordninger.
Ministeriet har herved lagt vægt  

 på blandt andet den skattefrihed for privat anvendelse af computere,  

 der følger af ligningslovens § 16, stk. 12.
 Den ovennævnte forudsætning om, at en kommune kun i den  

 udstrækning, hvori dette kan begrundes i varetagelsen af den enkelte  

 kommunes interesser som arbejdsgiver, lovligt kan tilbyde sine medarbejdere  

 en hjemme-pc ordning, må imidlertid indebære, at en kommune ikke  

 lovligt kan etablere en hjemme-pc ordning, som alle kommunens medarbejdere  

 kan deltage i.
 Det må være en forudsætning, at en kommunes hjemme-pc  

 ordning alene omfatter de af kommunens medarbejdere, for hvem det i forhold  

 til deres arbejdsopgaver -  herunder deres deltagelse i sådan  

 efteruddannelse, som sker som et led i deres ansættelsesforhold med  

 kommunen -  er relevant at bruge det pågældende pc-udstyr.
 Det må endvidere være en forudsætning, at det for  

 kommunen er af arbejdsgivermæssig betydning, at de  

 pågældende medarbejdere har pc-udstyret til rådighed i  

 hjemmet med henblik på varetagelsen af deres arbejdsopgaver, herunder  

 deres deltagelse i efteruddannelse af den førnævnte  

 karakter.
 Det skal endvidere bemærkes, at det tilkommer kommunalbestyrelsen at  

 beslutte, hvilke former for medarbejdergoder kommunen i givet fald  

 måtte ønske at stille til rådighed for kommunens ansatte  

 på ulovbestemt grundlag, herunder om den f. eks. ønsker at  

 tilbyde begge de ovennævnte pc-ordninger eller begrænser sig til  

 den ene af de nævnte ordninger.
Kommunalbestyrelsen har endvidere mulighed for at beslutte, om de  

 nævnte pc-ordninger skal stilles til rådighed for hele den gruppe  

 af medarbejdere, som kommunen efter det ovenfor anførte lovligt kan  

 tilbyde at deltage i pc-ordningerne, eller om ordningerne - for eksempel af  

 ressourcemæssige grunde - alene skal stilles til rådighed for en  

 mere begrænset gruppe af medarbejdere.
Det er dog en forudsætning  

 for det sidstnævnte, at den gruppe af medarbejdere, som får  

 adgang til kommunens hjemme-pc ordning, er sagligt afgrænset.
 Sammenfattende udtalt, at under de ovenfor nævnte  

 forudsætninger kan en kommune lovligt efter almindelige kommunalretlige  

 grundsætninger om kommuners opgavevaretagelse etablere en af - eller  

 begge - de to ovennævnte hjemme-pc ordninger for sine medarbejdere.
(Indenrigsministeriets brev af 25. januar 2001 til en forening - 2. k.kt.  

 j.nr. 1999/11023-23) Udtalelse om kommuners adgang til at tilbyde  

 deres medarbejdere en hjemme-pc-ordning Ved brev af 2. september 1999 har Kommunernes Landsforening (KL) fremsendt  

 et udkast til en vejledning til foreningens medlemmer om indførelse af  

 kommunale hjemme-pc ordninger for visse grupper af kommunale medarbejdere.
 Landsforeningen har i ovennævnte brev og ved senere henvendelser  

 anmodet Indenrigsministeriet om en vejledende udtalelse om lovligheden efter  

 almindelige kommunalretlige grundsætninger om kommuners  

 opgavevaretagelse (kommunalfuldmagten) af to af de ordninger, der er  

 beskrevet i vejledningsudkastet ("indkøbskontormodellen" og  

 "vederlagsfrit-til-rådighed-modellen"), og ikke af den såkaldte  

 "lønnedgangsmodel".
 Landsforeningen har endvidere anmodet Indenrigsministeriet om en  

 vejledende udtalelse om, hvorvidt de to ordninger er omfattet af den  

 kommunale momsudligningsordning.
 Indenrigsministeriet har nu afsluttet behandlingen af sagen, og det er  

 Indenrigsministeriets opfattelse, at en kommune lovligt efter almindelige  

 kommunalretlige grundsætninger om kommuners opgavevaretagelse med  

 henblik på varetagelsen af kommunens interesser som arbejdsgiver  

 på visse betingelser kan etablere en af - eller begge - de to  

 ovennævnte hjemme-pc ordninger for sine medarbejdere.
 Endvidere skal det bemærkes, at af de to hjemme-pc ordninger, som  

 Kommunernes Landsforening har anmodet ministeriet om en generel udtalelse om,  

 er det alene "vederlagsfrit-til-rådighed-modellen", som er omfattet af  

 den kommunale og amtskommunale momsudligningsordning.
 Her følger en gennemgang af baggrunden og en nærmere  

 begrundelse for Indenrigsministeriets opfattelse.
 Ad spørgsmålet om kommuners adgang til at etablere de to  

 hjemme-pc ordninger, som KL har anmodet om ministeriets udtalelse om:
 Baggrund:
 I vejledningsudkastet, som senest er blevet revideret den 10. marts  

 2000, er de to omhandlede kommunale hjemme-pc ordninger beskrevet  

 således:
 "Indkøbskontormodellen", der indebærer, at kommunen  

 indkøber pc-udstyr og sælger dette videre til kommunens  

 medarbejdere til indkøbsprisen.
"Vederlagsfrit-til-rådighed-modellen", der indebærer, at  

 kommunen køber eller leaser pc-udstyr og stiller dette til  

 rådighed for medarbejderne til brug i hjemmet.
Medarbejderne betaler  

 ikke for at deltage i ordningen, men der kan være tale om andre former  

 for modydelser, eksempelvis i form af uddannelse i fritiden.
 Indenrigsministeriet har forstået den sidstnævnte model  

 således, at den indebærer, at kommunen ikke overdrager  

 ejendomsretten af pc'en til medarbejderen.
 I vejledningsudkastet er der som en generel forudsætning for  

 lovligheden af de nævnte modeller anført følgende:
"målgruppen for pc-ordningerne er kommunale medarbejdere, for hvem  

 det i forhold til deres arbejdsopgaver er nødvendigt at bruge  

 pc-udstyr, og det derfor tilsvarende er relevant at have pc-udstyret til  

 rådighed i hjemmet med henblik på arbejdsopgaver eller uddannelse  

 i at anvende udstyret.
Der kan for eksempel være tale om erhvervelse af  

 pc-kørekort eller tilsvarende uddannelse.
Landsforeningen tager her  

 udgangspunkt i, at uddannelse er at sidestille med arbejde, når den har  

 betydning for løsningen af medarbejdernes arbejdsopgaver i  

 hjemmet." Indenrigsministeriet har til brug for sin vurdering af, om de to ovenfor  

 nævnte ordninger er almindelige på arbejdsmarkedet som helhed,  

 rettet henvendelse til Forskningsministeriet.
Forskningsministeriet har i den  

 anledning oplyst over for Indenrigsministeriet, at firmaet IDC Nordic (IDC) i  

 september 1999 på foranledning af Forskningsministeriet og LO har  

 gennemført en undersøgelse med henblik på at analysere  

 udbredelsen og effekten af hjemme-pc ordninger i Danmark.
Af IDC's rapport om den pågældende undersøgelse,  

 "Effekten af hjemme-pc ordninger i Danmark", november 1999, fremgår  

 blandt andet, at der i Danmark er ca. 226.000 husstande med en pc, som er  

 distribueret gennem en hjemme-pc ordning.
Omkring 138.000 af disse stammer  

 ifølge rapporten fra ordninger, der er etableret af private firmaer,  

 mens 29.000 ordninger er etableret af en offentlig arbejdsgiver.
Resten  

 fordeler sig ifølge rapporten på en række offentlige  

 ordninger og - for ca. 47.000 af ordningernes vedkommende - ordninger, som er  

 tilbudt gennem fagforeninger.
Det fremgår endvidere af rapporten, at de to primære  

 formål med hjemme-pc ordninger er dels at forbedre medarbejderens evne  

 til at anvende pc'en i arbejdsmæssig sammenhæng, dels at fremme  

 udbredelsen af hjemmearbejde og dermed gøre medarbejderen mere  

 fleksibel.
Desuden anvendes ordningerne ifølge rapporten ofte som et  

 vigtigt middel i personaleplejen.
Størsteparten -  omkring 102.000 -  af de ordninger, der er  

 etableret via en privat arbejdsgiver, er ifølge IDC's rapport  

 ordninger, hvor den private virksomhed bevarer ejendomsretten over pc'en og  

 stiller den vederlagsfrit til rådighed for medarbejderen på  

 dennes bopæl.
Sådanne ordninger tilbydes ifølge IDC's  

 undersøgelse ofte for at opnå besparelser på virksomhedens  

 uddannelsesomkostninger i forbindelse med, at dele af virksomhedens IT system  

 skal opgraderes.
Formålet er tillige at styrke medarbejderens  

 IT-kompetence gennem deltagelse i pc-kurser o.lign., hvorfor der til  

 gengæld for, at pc'en  stilles vederlagsfrit til rådighed for  

 medarbejderen, ofte ifølge undersøgelsens oplysninger stilles  

 krav om dokumentation for, at medarbejderen gennemfører relevante  

 kurser.
I tilfælde, hvor det væsentligste formål med  

 ordningen er at skabe mulighed for hjemmearbejde, stilles pc'en ifølge  

 undersøgelsen typisk til rådighed mod betaling af leje, der  

 erlægges via træk i medarbejderens bruttoløn.  

 Medarbejderen kan derefter - efter udløbet af lejeperioden - erhverve  

 pc'en til markedsprisen.
 Det bemærkes, at den ovenfor nævnte  

 "indkøbskontormodel" ikke ses at være omfattet af IDC's  

 ovennævnte undersøgelse af hjemme-pc ordninger i Danmark.  

 Forskningsministeriet har over for Indenrigsministeriet oplyst, at  

 ministeriet heller ikke i øvrigt har kendskab til, om en sådan  

 ordning har generel udbredelse på det danske arbejdsmarked.
Kommunernes Landsforening har supplerende oplyst over for ministeriet, at  

 foreningen telefonisk har forespurgt Finanssektorens Arbejdsgiverforening om  

 udbredelsen af hjemme-pc ordninger i finanssektoren.
Ifølge  

 Kommunernes Landsforenings oplysninger er det Finanssektorens  

 Arbejdsgiverforenings umiddelbare skøn, at ca. 80 % af sektorens  

 medarbejdere tilbydes en hjemme-pc ordning.
Det skønnes, at  

 hovedparten af disse ordninger er gratis for medarbejderne, men dog med  

 modydelse i form af uddannelsesforpligtelse.
Det skønnes endvidere, at  

 de skattefinansierede ordninger vinder frem fra og med indeværende  

 år.
 Indenrigsministeriets udtalelse:
 a) Spørgsmålet om kommuners adgang til at tilbyde deres  

 medarbejdere de to ovennævnte hjemme-pc ordninger, som Kommunernes  

 Landsforenings henvendelse til ministeriet vedrører, er ikke reguleret  

 i den skrevne lovgivning, hvorfor det beror på almindelige  

 kommunalretlige grundsætninger om kommuners opgavevaretagelse.
 Kommuner kan efter de nævnte grundsætninger som udgangspunkt  

 ikke uden hjemmel i den skrevne lovgivning drive handel,  

 håndværk, industri og finansiel virksomhed, uanset om dette sker  

 med fortjeneste for øje.
 Dette indebærer, at det som udgangspunkt ikke er en kommunal opgave  

 at varetage indkøb for private, herunder indkøb af pc'ere for  

 kommunens medarbejdere.
 Efter de nævnte grundsætninger kan en kommune endvidere ikke  

 uden lovhjemmel yde tilskud til enkeltpersoner, som er begrundet i  

 varetagelsen af de pågældendes individuelle interesser.
 En kommune er efter de ovennævnte kommunalretlige  

 grundsætninger således som udgangspunkt alene berettiget til at  

 udbetale de økonomiske ydelser til kommunens ansatte, som kommunen er  

 forpligtet til i henhold til de aftalte løn- og  

 ansættelsesvilkår.
 Det er imidlertid i de kommunale tilsynsmyndigheders praksis antaget, at  

 de ovennævnte kommunalretlige udgangspunkter kan fraviges dels i mindre  

 betydelige spørgsmål ud fra hensynet til de ansattes  

 velfærd, dels i tilfælde hvor fravigelsen sker med henblik  

 på at varetage kommunens interesser som arbejdsgiver.
En kommunalbestyrelse vil således som led i den almindelige  

 personalepleje lovligt kunne træffe beslutning om at stille almindelige  

 personalegoder til rådighed for ansatte, herunder gennem salg af visse  

 varer og tjenesteydelser til de ansatte.
Det er dog en forudsætning  

 herfor, at kommunalbestyrelsens beslutning herom er begrundet i varetagelsen  

 af kommunens interesser som arbejdsgiver, eksempelvis kommunens interesse som  

 arbejdsgiver i at styrke relevante kvalifikationer hos sine ansatte eller i  

 relevant omfang at kunne gøre hjemmearbejde muligt for kommunens  

 ansatte.
Det er endvidere en forudsætning, at ydelserne tildeles efter  

 saglige kriterier, idet en kommune som ovenfor nævnt ikke uden  

 lovhjemmel kan yde tilskud til enkeltpersoner, som er begrundet i  

 varetagelsen af de pågældendes individuelle interesser.
 I vurderingen af, om en ordnings karakter går eller vil gå ud  

 over, hvad kommunens interesser som arbejdsgiver kan begrunde, må efter  

 Indenrigsministeriets opfattelse i en samlet afvejning indgå, dels en  

 vurdering af, hvad der for så vidt angår den  

 pågældende ordning er almindeligt på arbejdsmarkedet som  

 helhed, dels en vurdering af den enkelte kommunes arbejdsgivermæssige  

 interesse i at etablere den pågældende ordning.
 Indholdet af den skatteretlige regulering i lovgivningen af en pc-ordning  

 og baggrunden for den pågældende regulering vil efter  

 ministeriets opfattelse endvidere kunne indgå i en sådan samlet  

 afvejning.
 Der redegøres derfor i det følgende for den skatteretlige  

 regulering af hjemme-pc ordninger.
 b) Ved lov nr. 1301 af 20. december 2000 er der indsat følgende  

 bestemmelse i ligningslovens § 16, stk. 12:
"Stk. 12. Værdien af helt eller delvis vederlagsfri privat  

 benyttelse af en computer med tilbehør, der er stillet til  

 rådighed til brug ved arbejdet, beskattes ikke.
Dette gælder dog  

 ikke, hvis den skattepligtige ved reduktion i sin bruttoløn har  

 kompenseret arbejdsgiveren m.v. for at få stillet udstyret til  

 rådighed.
Har den skattepligtige kompenseret arbejdsgiveren som  

 nævnt i 2. pkt., medregnes et beløb svarende til 50 pct. af  

 udstyrets nypris ved opgørelsen af den skattepligtige indkomst i det  

 eller de indkomstår, hvor udstyret er til rådighed.
Har udstyret  

 kun været til rådighed en del af året, nedsættes den  

 skattepligtige værdi svarende til det antal hele måneder, hvori  

 udstyret ikke har været til rådighed." Bestemmelsen er ændret i forhold til den formulering af  

 ligningslovens § 16, stk. 10, som var gældende indtil den 1. januar  

 2001. Den tidligere gældende bestemmelse, der blev indsat ved lov nr.  

 437 af 10. juni 1997, var sålydende:
"Stk. 10. Værdien af hel eller delvis vederlagsfri privat  

 benyttelse af en computer med dertil hørende tilbehør, der er  

 stillet til rådighed til brug ved arbejdet, samt benyttelse af  

 parkeringsplads, der af hensyn til arbejdet er stillet til rådighed af  

 arbejdsgiveren, beskattes ikke." Ligningsloven indeholder i § 31, stk. 1, 1. pkt., stk. 2 og stk. 3, nr. 2,  

 herudover følgende bestemmelse:
 "§ 31. Ved opgørelsen af den skattepligtige indkomst  

 medregnes ikke ydelser til dækning af udgifter i forbindelse med  

 uddannelser og kurser, når ydelserne modtages fra en arbejdsgiver som  

 led i et ansættelsesforhold eller som led i en aftale om ydelse af  

 personligt arbejde i øvrigt og ydelserne er omfattet af stk. 3.  

 ...
 Stk. 2. Stk. 1 finder ikke anvendelse, når  

 uddannelsen eller kurset udelukkende har privat karakter for modtageren.
 Stk. 3. Følgende ydelser medregnes efter stk. 1  

 ikke til den skattepligtige indkomst:
 ...
2) Ydelser til dækning af bog- og materialeudgifter, som er  

 relevante for uddannelsen eller kurset." I bemærkningerne til lovforslaget, der ligger til grund for den  

 ovenfor citerede bestemmelse i § 16, stk. 12, i ligningsloven, er  

 anført blandt andet følgende:
 "Formålet med lovforslaget er at stoppe en utilsigtet anvendelse af  

 bestemmelsen om skattefrihed for værdien af den private brug af en  

 arbejdsgiverbetalt hjemme-pc og at gøre beskatningen af  

 arbejdsgiverbetalt telefon mere fleksibel samt at forenkle indberetningen og  

 selvangivelsen heraf.
 ...
Det er regeringens politik, at anvendelsen af IT bør fremmes, og at  

 gode rammer for borgernes IT-kundskaber skal sikres, således at  

 samfundet fortsat kan karakteriseres af både vækst og  

 velfærd.
IT kan blandt andet via de forbedrede muligheder for  

 hjemmearbejde fremme fleksibiliteten på arbejdsmarkedet.
Regeringen ser  

 derfor meget positivt på, at virksomheder og offentlige myndigheder  

 giver medarbejderne mulighed for uddannelse i pc-brug og støtter  

 udbredelsen af pc'er i hjemmene.
Dette skal kunne ske uden beskatning hos de  

 ansatte, når arbejdsgiveren betaler for udgifterne.
 I 1997 vedtog et bredt flertal i Folketinget skattefrihed for den private  

 brug af en computer med tilbehør betalt af en arbejdsgiver.
 ...
Det er regeringens ønske med dette lovforslag at bringe  

 ligningslovens § 16, stk. 10, i overensstemmelse med de oprindelige  

 intentioner med bestemmelsen.
Formålet var at sikre, at overvejelser om  

 eventuel etablering af hjemmearbejdspladser med benyttelse af computer kunne  

 foregå uden at støde mod eventuelle skattemæssige  

 problemer for den ansatte.
 ...
Vederlæggelse af arbejdsgiveren på anden måde end ved  

 reduktion i bruttoløn, f.eks. ved træk i løn efter skat,  

 ændrer, jf. stk. 12, 1. pkt., ikke på, at der er skattefrihed.  

 Har arbejdstageren både kompenseret arbejdsgiveren som nævnt i  

 stk. 12, 2. pkt., og på anden måde end ved reduktion i  

 bruttoløn vederlagt arbejdsgiveren, nedsættes den skattepligtige  

 værdi med et beløb svarende til den skattepligtiges  

 vederlæggelse af arbejdsgiveren." I betænkning nr. 1390/2000 om hjemme-pc'ere, som blev afgivet i  

 oktober 2000 af et tværministeriet udvalg under Skatteministeriet, og  

 som den ovenfor citerede bestemmelse i § 16, stk. 12, i ligningsloven bygger  

 på, er med hensyn til den skatteretlige betydning af, at en medarbejder  

 kan anvende en hjemme-pc både erhvervsmæssigt,  

 uddannelsesmæssigt og privat anført blandt andet  

 følgende:
 "Med ligningslovens § 31 er der med virkning fra og med indkomståret  

 2000 indført skattefrihed for arbejdsgiverbetalte  

 uddannelsesomkostninger uafhængigt af, om der er tale om udgifter til  

 ajourføring eller videreuddannelse, forudsat at der ikke er tale om  

 uddannelse, der udelukkende har privat karakter for arbejdstageren.
Ved hjemme-pc-ordningerne er der i realiteten tale om, at det er  

 lønmodtagerne, som selv betaler for pc'en.
Anvendelsen af en  

 hjemme-pc, som skatteyderen selv har betalt, må ligestilles med anden  

 form for uddannelse, som en lønmodtager selv betaler og  

 gennemfører i sin fritid.
Udgifter hertil vil som nævnt ovenfor  

 normalt blive anset som private.
Efter de normale skatteretlige regler er  

 brugen af en pc, som skatteyderen selv har betalt, til et  

 uddannelsesmæssigt formål således indkomstopgørelsen  

 uvedkommende.
Ved opgørelsen af skatteudgiften forbundet med  

 skattefrihed for den private anvendelse af en pc, der er stillet til  

 rådighed af arbejdsgiveren, er det altså ikke relevant at sondre  

 mellem, om pc'en anvendes til et uddannelsesmæssigt formål eller  

 et direkte privat formål.
Ved pc-hjemmearbejdspladserne er det arbejdsgiveren, der betaler pc'en.
Ud  

 fra princippet i ligningslovens § 31 er anvendelsen af en arbejdsgiverbetalt  

 pc til et uddannelsesmæssigt formål, uafhængigt af om der  

 er tale om ajourføring eller videreuddannelse,  

 indkomstopgørelsen uvedkommende.
Ved pc-hjemmearbejdspladser er det  

 således ved opgørelsen af skatteudgiften ikke relevant at sondre  

 mellem, om en pc anvendes til et uddannelsesmæssigt formål eller  

 et direkte erhvervsmæssigt formål.
Det har formodningen for sig, at når lønmodtagere er villige  

 til selv at betale for en pc, som det er tilfældet ved  

 hjemme-pc-ordningerne, er det fordi pc'en helt overvejende anvendes til  

 private formål.
Modsat må det formodes, at når  

 arbejdsgiveren dækker alle omkostningerne ved at stille en pc til  

 rådighed, er det fordi, den anvendes i arbejdsgiverens interesse enten  

 direkte til udførelse af arbejde eller til et uddannelsesmæssigt  

 formål af betydning for arbejdsgiveren." For så vidt angår den personskattemæssige behandling af  

 spørgsmålet om, hvorvidt den ansatte skal beskattes af den  

 besparelse, han eller hun opnår ved at kunne købe en pc billigt  

 gennem arbejdsgiveren, fremgår det af betænkningen, at det  

 følger af ligningslovens § 16, stk. 3, jf. stk. 1, at de ansatte ikke  

 beskattes af den besparelse, de opnår ved at købe en pc billigt  

 af arbejdsgiveren, hvis arbejdsgiveren sælger de pågældende  

 pc'ere til de ansatte til indkøbsprisen, uanset at der i denne pris er  

 medregnet en mængderabat, som arbejdsgiveren har fået ved sit  

 køb af pc'erne.
Hvis arbejdsgiveren imidlertid sælger pc'erne  

 til de ansatte til en pris, der er lavere end indkøbsprisen, beskattes  

 de ansatte af forskellen mellem indkøbsprisen og den faktiske betaling  

 for pc'en.
 c) Det må efter Indenrigsministeriets opfattelse antages, at  

 kommuner efter de ovennævnte kommunalretlige grundsætninger om  

 kommuners opgavevaretagelse har en almindelig interesse i som arbejdsgivere  

 at kunne etablere hjemme-pc ordninger for deres ansatte, herunder de to  

 ordninger, som Kommunernes Landsforening benævner som  

 "vederlagsfrit-til-rådighed-modellen" og  

 "indkøbskontormodellen". Baggrunden herfor er dels hjemme-pc  

 ordningernes karakter, de ovennævnte oplysninger om udbredelsen af  

 hjemme-pc ordninger på det danske arbejdsmarked samt indholdet af og  

 baggrunden for den skatteretlige regulering af hjemme-pc ordninger.
Med hensyn til betydningen i den forbindelse af den ovennævnte  

 skatteretlige regulering bemærkes, at lovgivningsmagten efter  

 Indenrigsministeriets opfattelse herved må antages at have forudsat, at  

 også kommuner har en arbejdsgivermæssig interesse i at tilbyde  

 hjemme-pc ordninger til sine ansatte.
Der kan i den forbindelse blandt andet  

 henvises til de ovenfor citerede bemærkninger til det lovforslag, som  

 lægger til grund for ligningslovens § 16, stk. 12.
 Det forhold, at de kommunalt ansatte, der under ovennævnte  

 forudsætninger lovligt kan tilbydes at deltage i en af de to  

 ovennævnte ordninger, (også) kan benytte pc-udstyret til private  

 formål eller andre formål, der er den pågældende  

 kommune uvedkommende, kan efter ministeriets opfattelse ikke begrunde, at  

 kommuner er afskåret fra at etablere sådanne pc-ordninger.  

 Ministeriet har herved lagt vægt på blandt andet den skattefrihed  

 for privat anvendelse af computere, der følger af ligningslovens § 16,  

 stk. 12.
 Den almindelige interesse, som kommuner således må antages at  

 have i som arbejdsgivere at kunne etablere hjemme-pc ordninger for deres  

 ansatte, kan imidlertid ikke begrunde, at kommuner har en ubegrænset  

 adgang efter de ovennævnte grundsætninger til at etablere  

 sådanne ordninger.
 Den ovennævnte forudsætning om, at en kommune kun i den  

 udstrækning, hvori dette kan begrundes i varetagelsen af den enkelte  

 kommunes interesser som arbejdsgiver, lovligt kan tilbyde sine medarbejdere  

 en hjemme-pc ordning, må efter ministeriets opfattelse således  

 indebære, at en kommune ikke lovligt kan etablere en hjemme-pc ordning,  

 som alle kommunens medarbejdere kan deltage i.
 Det må efter ministeriets opfattelse være en  

 forudsætning, at en kommunes hjemme-pc ordning alene omfatter de af  

 kommunens medarbejdere, for hvem det i forhold til deres arbejdsopgaver -  

  herunder deres deltagelse i sådan efteruddannelse, som sker som et led  

 i deres ansættelsesforhold med kommunen -  er relevant at bruge det  

 pågældende pc-udstyr.
 Det må endvidere være en forudsætning, at det for  

 kommunen er af arbejdsgivermæssig betydning, at de  

 pågældende medarbejdere har pc-udstyret til rådighed i  

 hjemmet med henblik på varetagelsen af deres arbejdsopgaver, herunder  

 deres deltagelse i efteruddannelse af den førnævnte karakter.
Det skal endvidere bemærkes, at det tilkommer kommunalbestyrelsen at  

 træffe beslutning om, hvorvidt den som arbejdsgiver - udover de  

 lovbestemte ydelser - ønsker at stille ydelser, der varetages på  

 ulovbestemt grundlag, som f.eks. medarbejdergoder, til rådighed for  

 kommunens ansatte.
Det tilkommer ligeledes den pågældende  

 kommunalbestyrelse at beslutte, hvilke former for medarbejdergoder, som  

 kommunen yder, herunder om den f. eks. tilbyder begge de ovennævnte  

 pc-ordninger eller begrænser sig til den ene af de nævnte  

 ordninger.
Kommunalbestyrelsen har endvidere mulighed for at beslutte, om de  

 nævnte pc-ordninger skal stilles til rådighed for hele den gruppe  

 af medarbejdere, som kommunen efter det ovenfor anførte lovligt kan  

 tilbyde at deltage i pc-ordningerne, eller om ordningerne - for eksempel af  

 ressourcemæssige grunde - alene skal stilles til rådighed for en  

 mere begrænset gruppe af medarbejdere.
Det er dog en forudsætning  

 for det sidstnævnte, at den gruppe af medarbejdere, som får  

 adgang til kommunens hjemme-pc ordning, er sagligt afgrænset.
 Endelig kan kommunalbestyrelsen beslutte, hvilken af de to ordninger der  

 skal stilles til rådighed for den enkelte medarbejder, idet kommunens  

 tilbud til den enkelte medarbejder dog ikke kan udstrækkes videre end  

 det, som kommunens arbejdsgivermæssige interesse i at stille en  

 hjemme-pc til rådighed for eller overdrage en sådan til den  

 pågældende medarbejder kan begrunde i forhold til kommunens  

 direkte eller indirekte omkostninger ved medarbejderens deltagelse i  

 kommunens hjemme-pc ordning.
 Under de ovenfor nævnte forudsætninger kan en kommune efter  

 Indenrigsministeriets opfattelse lovligt efter almindelige kommunalretlige  

 grundsætninger om kommuners opgavevaretagelse etablere en af - eller  

 begge - de to ovennævnte hjemme-pc ordninger for sine medarbejdere.
 Ad spørgsmålet om, hvorvidt en kommunes momsbetalinger i  

 forbindelse med de to hjemme-pc ordninger er omfattet af den kommunale og  

 amtskommunale momsudligningsordning:
Indenrigsministeriet har i anledning af KL's ovennævnte  

 henvendelse modtaget en kopi af et brev af 18. oktober 1999 med bilag fra  

 Told- og Skattestyrelsen til Kommunernes Landsforening med Told- og  

 Skattestyrelsens bemærkninger til landsforeningens ovennævnte  

 udkast til vejledning om kommunale pc-ordninger.
For så vidt  

 angår den oven for nævnte "indkøbskontormodel" har Told-  

 og Skattestyrelsen oplyst, at kommuner ved køb og salg af pc'ere til  

 medarbejdere efter momsretlig praksis optræder som en afgiftspligtig  

 person, jf. momslovens § 3, stk. 2, nr. 3, og at kommunerne skal  

 momsregistreres og opkræve moms af salget, jf. momslovens § 4, stk. 1.
 Bekendtgørelse nr. 1141 af 20. december 1999 om den kommunale og  

 amtskommunale momsudligningsordning indeholder følgende bestemmelse i  

 § 1, stk. 1:
"De beløb, der refunderes af udligningsordningen, omfatter  

 momsbetalinger fra (amts)kommunerne, Hovedstadens Udviklingsråd og  

 Hovedstadens Sygehusfællesskab i forbindelse med køb af varer og  

 tjenesteydelser, der bogføres på hovedkontiene 0-6, bortset fra  

 momsbetalinger, der kan fradrages som indgående moms i et  

 momsregnskab" Af de to hjemme-pc ordninger, som Kommunernes Landsforening har anmodet  

 ministeriet om en generel udtalelse om, er det på baggrund af de  

 ovennævnte oplysninger fra Told- og Skattestyrelsen således alene  

 "vederlagsfrit-til-rådighed-modellen", som er omfattet af den kommunale  

 og amtskommunale momsudligningsordning.
