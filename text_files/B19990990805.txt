Bestemmelser om godskrivning af viden, kunnen  

 og erfaring opnået under tjeneste som pilot i det danske forsvar  

 BL 6-68  

 Udgave 2, 29. januar 1999 I medfør af § 32, stk. 2, og § 34 i lov om  

 luftfart, i lov om luftfart, jf. lovbekendtgørelse nr. 373 af 4. juni  

 1997, fastsætter Statens Luftfartsvæsen herved efter bemyndigelse  

 fra Trafikministeriet, jf. bekendtgørelse nr. 810 af 19. november 1998  

 om delegation af beføjelser til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende:
1. Referencedokumenter 1.1 Joint Aviation Requirements (JAR), JAR-FCL 1, seneste  

 udgave.
 1.2 Joint Aviation Requirements (JAR), JAR-FCL 2, seneste  

 udgave.
 1.3 Joint Aviation Requirements (JAR), JAR-FCL 3, seneste  

 udgave.
 1.4 Forskningsministeriets bekendtgørelse nr. 872  

 af 2. oktober 1996 om certifikater til betjening af radioanlæg i  

 luftfartsradiotjeneste.
2. Anvendelsesområde Denne BL fastsætter bestemmelser for udstedelse af  

 certifikater og beviser i henhold til JAR-FCL for personer med status som  

 pilot i det danske forsvar på baggrund af viden, kunnen og erfaring  

 opnået under tjeneste i Forsvaret.
3. Generelt 3.1 Personer, der har status som pilot i det danske  

 forsvar, kan efter ansøgning på hertil autoriseret formular  

 få udstedt de nedenfor nævnte certifikater og beviser, når  

 vedkommende opfylder de krav, der er fastsat i denne BL.
 3.2 Ansøgning om certifikat og bevis i henhold til  

 denne BL skal indeholde oplysning om status, uddannelse og flyvetid  

 attesteret af en person i Forsvaret, der er berettiget hertil.
 3.3 Ansøgeren skal i Forsvaret have status som  

 pilot på den kategori af luftfartøj, som certifikat eller bevis  

 skal være gældende for.
 3.4 Certifikater udstedt i henhold til denne BL vil  

 være begrænset til dansk registrerede luftfartøjer, indtil  

 indehaveren opfylder de betingelser, der i henhold til JAR-FCL er  

 gældende for udstedelse af JAR-FCL-certifikater på baggrund af  

 certifikater udstedt af et JAA-medlemsland efter nationale regler.
 3.5 Flyvetid opnået som pilot i Forsvarets  

 luftfartøjer og opgjort efter bestemmelserne i JAR-FCL godskrives  

 fuldt ud.
 3.6 For personer, der inden for den oprindelige  

 gyldighedsperiode af de teoretiske prøver, der er krævet for  

 opnåelse af privatflyvercertifikat (PPL) og trafikflyvercertifikat  

 (CPL), har opnået status som pilot i Forsvaret på  

 pågældende kategori af luftfartøj, vedligeholdes  

 gyldigheden af disse teoretiske prøver, så længe den  

 pågældende opretholder denne status som pilot i Forsvaret og  

 herefter i 7 år.
 3.7 For personer, der inden for den oprindelige  

 gyldighedsperiode af de teoretiske prøver, der er krævet for  

 opnåelse af instrumentrettighed (IR) eller trafikflyvercertifikat  

 (ATPL), har opnået godkendelse til IFR-flyvning som pilot i Forsvaret  

 med pågældende kategori på luftfartøj, vedligeholdes  

 gyldigheden af disse teoretiske prøver, så længe den  

 pågældende opretholder denne godkendelse til IFR-flyvning i  

 Forsvaret og herefter i 7 år.
4. Udstedelseskrav 4.1 PPL (privatflyvercertifikat) 4.1.1 Ansøgeren må ikke være udelukket  

 fra at erhverve dansk certifikat.
4.1.2 Ansøgeren skal Anm.: Bestemmelser om certifikat som  

 luftfartsradiotelefonist findes i Forskningsministeriets  

 bekendtgørelse nr. 872 af 2. oktober 1996 om certifikat til betjening  

 af radioanlæg i luftfartsradiotjeneste.
4.2 CPL (trafikflyvercertifikat) 4.2.1 Ansøgeren må ikke være udelukket  

 fra at erhverve dansk certifikat.
4.2.2 Ansøgeren skal Anm.: Se anmærkningen til pkt. 4.1.
4.3 IR (instrument rettighed) Indehaveren skal Anm.: Se anmærkningen til pkt. 4.1.
4.4 ATPL (trafikflyvercertifikat) 4.4.1 Ansøgeren må ikke være udelukket  

 fra at erhverve dansk certifikat.
4.4.2 Ansøgeren skal Anm.: Se anmærkningen til pkt. 4.1.
5. Dispensation Statens Luftfartsvæsen kan i ganske særlige  

 tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de  

 pågældende bestemmelser.
6. Klageadgang Afgørelser truffet af Statens Luftfartsvæsen  

 efter bestemmelserne i denne BL kan påklages til Trafikministeriet.
7. Ikrafttræden 7.1 Denne BL træder i kraft den 1. juli 1999.
 7.2 Samtidig ophæves BL 6-68, 1. udgave af 1. maj  

 1977.
