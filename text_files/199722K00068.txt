Nr LSF 68 Forslag til Lov om ændring af lov om social service (Tilskud til  

 hoftebeskyttere) Fremsat af Kirsten Jacobsen (FP) Kim Behnke (FP) Tom Behnke (FP) Thorkild  

 B.
Fransgaard (FP) den 21. april 1998 § 1 I lov nr. 454 af 10. juni 1997 om social service, som senest ændret ved  

 lov nr. 1110 af 29. december 1997, foretages følgende ændringer:
 1. I § 97 indsættes efter stk. 1 som nyt stykke:
»Stk. 2. Kommunen yder støtte til personer med sygdoms eller  

 aldersbetinget knoglesvækkelse til anskaffelse af hoftebeskyttere, når brug  

 heraf må anses for i væsentlig grad at kunne forebygge eller mindske skader  

 ved fald.« Stk. 25 bliver herefter stk. 36.
 2. I § 97, stk. 5, der bliver stk. 6, i § 98, stk.  

 2, i § 101, stk. 2, i § 131, stk. 6, og i § 140, stk.  

 3, ændres »stk. 2« til: »stk. 3«.
 3. I § 140, stk. 2, ændres i 1. og 2. pkt.  

 »stk. 4« til: »stk. 5«.
 4. I § 146 ændres »stk. 3 og 4« til: »stk. 4  

 og 5«.
§ 2 Loven træder i kraft den 1. juli 1998.
Bemærkninger til lovforslaget Almindelige bemærkninger Lovforslaget er indholdsmæssigt en uændret genfremsættelse af lovforslag  

 nr.
L 45, folketingsåret 199798, 1. samling, jf.
Folketingets forhandlinger,  

 side 1143 og tillæg A side 10991100. På grund af bistandslovens ophævelse den  

 1. juli 1998 fremsættes lovforslaget som et forslag til ændring af lov nr.  

 454 af 10. juni 1997 om social service, som træder i kraft den 1. juli 1998.
Forebyggende hjælpemidler er hverken omfattet af den nugældende  

 bestemmelse i bistandslovens § 58 eller i den tilsvarende bestemmelse i  

 servicelovens § 97, som gælder fra den 1. juli 1998. Derfor kan der ikke ydes  

 tilskud til hoftebeskyttere.
Det synes forslagsstillerne er helt grotesk.  

 Udgifterne pr. hoftebeskytter er mindre end 1000 kr.
Det skønnes, at omkring  

 90 pct. af alle hoftebrud hos ældre kan undgås ved brug af en hoftebeskytter.  

 Det betyder, at samfundet kan spare op imod 1 mia. kr. årligt til  

 operationer, genoptræning, hjemmehjælp og plejehjemspladser.
Samtidig vil  

 dette lovforslag medføre, at hospitalssengene kan bruges til andre formål,  

 fordi ventelisterne bliver mindre.
Bemærkninger til lovforslagets enkelte bestemmelser Til § 1 Det foreslås, at personer med sygdoms eller aldersbetinget knoglesvækkelse  

 kan få støtte til anskaffelse af en hoftebeskytter hos kommunen, når brug  

 heraf må anses for i væsentlig grad at kunne forebygge eller mindske skader  

 ved fald.
 Nr. 24 er konsekvensrettelser.
Til § 2 Det foreslås, at lovforslaget træder i kraft den 1. juli 1998.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om social service. (Tilskud til  

 hoftebeskyttere).
(Lovforslag nr.
L 68).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
