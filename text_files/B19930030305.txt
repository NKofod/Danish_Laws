§ 1 I bekendtgørelse nr. 885 af 19. december 1990 om tinglysning, som ændret  

 ved bekendtgørelse nr. 785 af 21. september 1992, foretages følgende  

 ændringer:
 1. I § 9, stk. 3, 3. pkt., ændres »Sidste side«  

 til: »Den eller de sidste sider«.
 2. § 11, 5. pkt., ophæves.
 3. Efter § 47 indsættes:
»Kapitel 13 a Tinglysning af rettigheder over biler § 48.  Bestemmelserne i denne bekendtgørelse finder  

 ikke anvendelse ved tinglysning af rettigheder i køretøjer, der er omfattet  

 af tinglysningslovens kapitel 6 a.« 4. Bilag 2, Justitsministeriets pantebrevsformular B, pkt.  

 2, affattes således:
2. Kapitalen er uopsigelig fra kreditors side.
Debitor  

 kan nedbringe eller indfri gælden kontant eller med obligationer efter  

 reglerne i vedtægterne.
Debitor er forpligtet til at acceptere en hel eller  

 delvis omlægning af realkreditlånet til et lån, der ikke er et realkreditlån,  

 ydet på tilsvarende vilkår, såfremt realkreditlånet er ydet i strid med  

 bestemmelserne i realkreditlovens kapitel 4-6 eller regler udfærdiget i  

 medfør af lovens kapitel 4-6.' § 2 Bekendtgørelsen træder i kraft den 1. juni 1993.
 Stk. 2.  Pantebreve oprettet på Justitsministeriets  

 pantebrevsformular B, der ikke tidligere er tinglyst, og som indeholder  

 oplysning om, at pantebrevet er oprettet på grundlag af lånetilbud afgivet  

 inden den 1. april 1993 efter de hidtil gældende regler, kan anmeldes til  

 tinglysning indtil den 1. oktober 1993.
 Stk. 3.  Pantebreve, der er oprettet på den hidtil  

 gældende pantebrevsformular B på grundlag af lånetilbud afgivet efter den 1.  

 april 1993, kan i tiden indtil den 1. januar 1994 anmeldes til tinglysning,  

 såfremt det i rubrikken »Særlige bestemmelser:» er angivet, at  

 debitor er forpligtet til at acceptere en hel eller delvis omlægning af  

 realkreditlånet til et lån, der ikke er et realkreditlån, ydet på tilsvarende  

 vilkår, såfremt realkreditlånet er ydet i strid med bestemmelserne i  

 realkreditlovens kapitel 4-6 eller regler udfærdiget i medfør af lovens  

 kapitel 4-6.
