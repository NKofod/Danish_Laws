Offererstatningslovens § 10  for sen eller manglende anmeldelse til politiet, nævnets j.nr. 12-520-23393 Ansøger, som var kommet til skade i marts 2011, havde søgt om godtgørelse for svie og smerte.
Ansøger havde imidlertid ikke anmeldt forholdet til politiet af frygt for repressalier fra skadevolderen.
Ansøgers advokat anførte i den forbindelse, at betænkningen ikke er konklusiv eller udtømmende, for så vidt angår overskridelse af anmeldelsesfristen for politianmeldelse, hvorfor ansøgers sag, netop på grund af frygten for endnu grovere repressalier end selve overfaldet i marts 2011, burde realitetsbehandles.
 Nævnet fandt dog ikke, at advokatens bemærkninger vedrørende lovens forarbejder kunne føre til et andet resultat, hvorfor nævnet afslog ansøgningen i medfør af den dagældende § 10 i offererstatningsloven.
