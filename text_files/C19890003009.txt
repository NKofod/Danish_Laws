I medfør af lov nr. 645 af 19. december 1984 om folkekirkens økonomi § 24,  

 stk. 1, vælges der i hvert provsti et provstiudvalg, der består af provsten  

 og 2-4 læge medlemmer.
Ifølge lovens § 24, stk. 4, fastsættes nærmere regler  

 for provstiudvalgets virksomhed af kirkeministeren.
 Sådanne regler er nu fastsat i bekendtgørelse nr. 128 af 3. marts 1989,  

 der er optrykt som bilag til cirkulæret.
 I det følgende gives der en beskrivelse af provstiudvalgenes kompetence og  

 virksomhed.
Kompetence Budgetter § 1.  Provstiudvalget godkender kirke- og  

 præstegårdskassernes budgetter, jf. § 7 i lov om folkekirkens økonomi.
Stk. 2.  I bekendtgørelsens § 1 er der fastsat nærmere  

 bestemmelser om behandlingen af de nævnte budgetter.
Det bemærkes, at  

 provstiudvalget i modsætning til tidligere ikke kan træffe beslutning om  

 reduktion af bestemte budgetposter, men alene om reduktion af den enkelte  

 kirke- eller præstegårdskasses samlede budget.
Undtagelse herfra gælder dog i  

 de særlige tilfælde, der er nævnt i bekendtgørelsens § 1, stk. 2.
Ligningsbeløb § 2.  Provstiudvalget fastsætter ligningsbeløbet til  

 kirke- og præstegårdskasserne i vedkommende kommune, jf. § 6 i lov om  

 folkekirkens økonomi.
Regnskaber § 3.  Provstiudvalget godkender kirke- og  

 præstegårdskassernes regnskaber, jf. § 9 i lov om folkekirkens økonomi.  

 Revisionen af de kirkelige kasser udføres af en faguddannet revisor i henhold  

 til nærmere herom fastsatte regler, jf.
Kirkeministeriets cirkulære af 15.  

 juli 1985 om budget og regnskab for samt revision af kirkelige kasser m.v.,  

 som ændret ved Kirkeministeriets cirkulære af 15. marts 1988.
Forpagtnings- og lejekontrakter § 4.  Provstiudvalget godkender forpagtnings- og  

 lejekontrakter vedrørende jorder, der bestyres af menighedsrådene, jf. for  

 præstegårdsjorders vedkommende § 22, stk. 2, i lov om folkekirkens økonomi.
Honorarer til kirkeværger og kasserere § 5.  Provstiudvalget godkender størrelsen af  

 eventuelle honorarer til kirkeværger og kasserere, jf. § 8, stk. 1, i  

 bekendtgørelse nr. 300 af 15. juni 1988 af lov om menighedsråd.
 Anskaffelse af inventar til kirker, regulering af kirkegårde m.v.
 § 6.  Provstiudvalget godkender anskaffelse af  

 tekstiler, løse stole i mindre antal og alterbordstilbehør, jf.  

 bekendtgørelse nr. 389 af 20. juni 1986 om folkekirkens kirkebygninger og  

 kirkegårde §§ 3 og 4.
 Stk. 2.  Endvidere skal provstiudvalget godkende forslag  

 til regulering og dræning af kirkegårde og fjernelse af træer på kirkegårde,  

 jf. samme bekendtgørelse §§ 23-25.
Stk. 3.  Provstiudvalget kan forlange, at skæmmende  

 eller upassende gravgitre og mindesmærker fjernes fra kirkegården.
Kort over  

 kirkegården skal godkendes af provstiudvalget, jf. bekendtgørelsens §§ 26 og  

 33.
Vedtægt for brug af kirken § 7.  Provstiudvalget godkender vedtægt vedrørende  

 betaling for brug af kirken ved særskilte kirkelige handlinger, kirkelige  

 møder m.v., jf. lov nr. 218 af 23. april 1986 om bestyrelse og brug af  

 folkekirkens kirker m.m. § 19, stk. 1.
Regulativer for kirkefunktionærer9 § 8.  Om provstiudvalgets tilsyn med regulativer for  

 funktionærer ved kirker og kirkegårde henvises til bekendtgørelsens § 4.
Valg af bygningskyndig og behandling af synsudskrifter § 9.  Provstiudvalget vælger uden for sin midte en  

 bygningskyndig til sammen med provsten at foretage syn over kirker og  

 præsteboliger m.v., jf. bekendtgørelsens § 2.
 Stk. 2.  Provstiudvalget afgør, hvad der videre skal  

 foretages, når udvalget modtager udskrifter af afholdte syn, jf.  

 bekendtgørelsens § 3.
Rådgivende virksomhed § 10.  Provstiudvalgets erklæring skal som hidtil  

 indhentes i følgende sager vedrørende kirkens og præsteembedets ejendom:
 Stk. 2.  Herudover vil sager kunne forelægges  

 provstiudvalget af stiftsøvrigheden eller Kirkeministeriet efter bestemmelse  

 i det enkelte tilfælde.
Provstiudvalgets forhandlinger.
Medhjælp Mødernes offentlighed § 11.  Provstiudvalgets endelige behandling af kirke-  

 og præstegårdskassernes årlige budgetter sker i offentlige møder.
Bortset  

 herfra bestemmer udvalget selv, i hvilket omfang dets møder er offentlige,  

 jf. § 24, stk. 3, i lov om folkekirkens økonomi.
 Stk. 2.  Offentlige møder skal annonceres.  

 Provstiudvalgene sender herudover meddelelse om mødernes afholdelse direkte  

 til formændene for provstiets menighedsråd.
Forretningsorden § 12.  Provstiudvalget fastsætter selv sin  

 forretningsorden.
Eventuel uenighed om forretningsgangen kan forelægges  

 stiftsøvrigheden til afgørelse, jf. § 24, stk. 3, i lov om folkekirkens  

 økonomi.
Beslutningsprotokol § 13.  Udvalget fører en beslutningsprotokol.
Nærmere  

 bestemmelser herom er fastsat i bekendtgørelsens § 6.
Diæter § 14.  Der tilkommer medlemmerne diæter for deltagelse  

 i møder efter de bestemmelser, der fastsættes af Kirkeministeriet, jf.  

 bekendtgørelsens § 5, stk. 2.
Habilitet § 15.  Vedrørende de gældende regler for medlemmernes  

 habilitet henvises til bekendtgørelsens § 7.
Medhjælp § 16.  Provstiudvalget kan antage timelønnet  

 kontormedhjælp (provstisekretær) efter de af Kirkeministeriet til enhver tid  

 fastsatte bestemmelser herom.
Ansættelsen sker efter offentligt opslag.  

 Timetal og aflønning skal godkendes af stiftsøvrigheden, jf. bekendtgørelsens  

 § 5, stk. 1.
Ikrafttræden § 17.  Dette cirkulære træder i kraft den 1. april  

 1989.
Kirkeministeriet, den 10. marts 1989 P.M.V.
 E.B.
