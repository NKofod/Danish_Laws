Refusion  

  tilmelding  AFs fejl  kassens agtpågivenhed Ankenævnet har behandlet Deres klage om fratrædelsesgodtgørelse  

 i forbindelse med overgang til efterløn på møde den xxx.
Nævnet traf denne A F G Ø R E L S E Der skal ikke ske fradrag i Deres efterløn for den  

 fratrædelsesgodtgørelse, De har modtaget som led i den frivillige  

 fratrædelsesordning, De har aftalt med XX.
 Ankenævnet lægger ved afgørelsen til grund, at De søgte Deres  

 afsked som tjenestemand hos XX i februar 2003, og at Deres arbejdsgiver  

 imødekom Deres ansøgning, således at De blev bevilget afsked ved udgangen af  

 juni måned 2003 med forhøjelse af pensionsalderen og en  

 fratrædelsesgodtgørelse  

 svarende til 6 måneders løn i henhold til en fratrædelsesordning, som XX  

 tilbød  

 ansatte, der selv sagde deres stilling op i forbindelse med  

 personaleindskrænkninger.
 Ankenævnet lægger ved afgørelsen vægt på udtalelse af 6. januar  

 2004 fra Personalestyrelsen om, at det hverken principielt eller i praksis  

 generelt kan lægges til grund, at afsked med rådighedsløn vil være en  

 umiddelbar konsekvens af, at der ikke konkret er blevet indgået en aftale om  

 frivillig fratræden.
Personalestyrelsen begrundede denne opfattelse med, at formålet  

 med Finansministeriets aftale med tjenestemændenes centralorganisationer om  

 bl.a. frivillig fratræden er at skabe mulighed for en fleksibel  

 personaletilpasning i tilfælde, hvor ansættelsesmyndigheden vurderer, at  

 personalereduktioner er eller forudses at blive nødvendige eller i de særlige  

 tilfælde, hvor personaletilpasninger kan forudses at blive nødvendige for at  

 rette op på en skæv aldersfordeling.
Det er også et personalepolitisk sigte  

 med  

 reglerne om frivillig fratræden at give mulighed for, at en nødvendig  

 personalereduktion i videst muligt omfang kan ske frivilligt.
 Personalestyrelsen tilføjede, at det har formodningen imod sig, at  

 der kan indgås aftale om frivillig fratræden med en medarbejder, hvis der er  

 en  

 til vished grænsende sandsynlighed for, at den pågældende ellers ville blive  

 afskediget med rådighedsløn og efterfølgende pension, idet de samlede  

 økonomiske  

 vilkår i sidstnævnte tilfælde er væsentligt gunstigere end i førstnævnte  

 tilfælde.
 Ankenævnet finder på denne baggrund ikke, at  

 fratrædelsesgodtgørelsen kan anses for løn eller rådighedsløn m.v. eller en  

 ydelse, der træder i stedet herfor.
 Der er således ikke hjemmel til at foretage fradrag for  

 fratrædelsesgodtgørelsen i Deres efterløn efter § 36, stk. 1, nr.  

 1,  

 i bekendtgørelse om fleksibel efterløn.
Der henvises til   

 	  

 Lov om  

 arbejdsløshedsforsikring m.v., § 74 h, jf. lovbekendtgørelse nr. 799 af  

 24. september 2002,   

 	  

 Arbejdsdirektoratets  

 bekendtgørelse nr. 594 af 22. juni 2001 om fleksibel efterløn, som ændret ved  

 bekendtgørelse nr. 1208 af 18. december 2002, § 36.
 Ankenævnet tiltræder således direktoratets afgørelse af 7.  

 november 2003.
På ankenævnets vegne Kirsten Worm fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
