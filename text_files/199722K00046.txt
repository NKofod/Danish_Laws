Nr LSF 46 Forslag til Lov om ændring af lov om folkeregistrering(* 1) Fremsat af indenrigsministeren (Thorkild Simonsen) den 1. april 1998 Vedtaget ved tredjebehandling den 19. juni 1998 Lov nr. 400 af 26/06/1998 § 1 I lov om folkeregistrering, jf. lovbekendtgørelse nr. 508 af 14. september  

 1978, som ændret ved § 23 i lov nr. 386 af 22. maj 1996, foretages følgende  

 ændringer:
 1. Efter § 2 indsættes:
» § 2 a.
Formålet med loven er at sikre, at 1) der tildeles et personnummer til enhver, som efter bestemmelser fastsat  

 af indenrigsministeren skal have tildelt et sådant, 2) Det Centrale Personregister (CPR) indeholder grundlæggende  

 personoplysninger om enhver, der har et personnummer, 3) enhver folkeregistreres i CPR på den adresse, hvor vedkommende faktisk  

 bor eller opholder sig, og 4) oplysningerne i CPR på en hensigtsmæssig måde kan videregives til  

 offentlige myndigheder og private med en berettiget interesse heri.
§ 2 b.
Enhver, som tildeles et personnummer på grundlag af  

 folkeregistrering, registreres i CPR med 1) personnummeroplysninger, 2) navneoplysninger, 3) adresseoplysninger, 4) fødselsregistreringsoplysninger, 5) statsborgerskabsoplysninger, 6) folkekirkeoplysninger, 7) slægtskabsoplysninger, 8) civilstandsoplysninger, 9) statusoplysninger, 10) evt. beskyttelsesoplysninger, 11) evt. stillingsoplysninger, 12) evt. oplysninger om kommunale forhold, 13) evt. oplysninger om folkeregisternotater, 14) evt. markeringer af abonnement på personoplysninger, 15) evt. valgretsoplysninger og 16) evt. værgemålsoplysninger.
 Stk. 2. Indenrigsministeren fastsætter nærmere regler om  

 behandlingen af oplysninger i stk. 1.
§ 2 c.
Offentlige myndigheder har efter regler, som fastsættes af  

 indenrigsministeren, herunder om betaling, adgang til de oplysninger i CPR og  

 ældre folkeregistermateriale, som vedkommende myndighed efter  

 Europa-Parlamentets og Rådets direktiv nr. 95/46/EF af 24. oktober 1995 om  

 beskyttelse af fysiske personer i forbindelse med behandling af  

 personoplysninger og om fri udveksling af sådanne oplysninger er berettiget  

 til at behandle.
Stk. 2. Indenrigsministeren fastsætter regler om myndighedernes  

 videregivelse af oplysninger modtaget med hjemmel i stk. 1.« 2. I § 3 indsættes som stk. 4:
»Stk. 4. Indenrigsministeren fastsætter i øvrigt regler om  

 privates adgang til oplysningerne i CPR og ældre folkeregistermateriale samt  

 adressering for private på grundlag heraf.« 3. I § 12 indsættes som stk. 2:
»Stk. 2. Folkeregistrene skal til registreringsmyndighederne  

 på Færøerne og et andet nordisk land give de oplysninger, som er nødvendige,  

 for at disse myndigheder kan bedømme, om en person skal registreres som bosat  

 der.« § 2 Loven træder i kraft den 1. oktober 1998.
Oprindeligt fremsat forslag § 1 I lov om folkeregistrering, jf. lovbekendtgørelse nr. 508 af 14. september  

 1978, som ændret ved § 23 i lov nr. 386 af 22. maj 1996, foretages følgende  

 ændringer:
 1. Efter § 2 indsættes:
» § 2 a.
Formålet med loven er at sikre, at 1) der tildeles et personnummer til enhver, som efter bestemmelser fastsat  

 af indenrigsministeren skal have tildelt et sådant, 2) Det Centrale Personregister (CPR) indeholder grundlæggende  

 personoplysninger om enhver, der har et personnummer, 3) enhver folkeregistreres i CPR på den adresse, hvor vedkommende faktisk  

 bor eller opholder sig, og 4) oplysningerne i CPR på en hensigtsmæssig måde kan videregives til  

 offentlige myndigheder og private med en berettiget interesse heri.
§ 2 b.
Enhver, som tildeles et personnummer på grundlag af  

 folkeregistrering, registreres i CPR med 1) personnummeroplysninger 2) navneoplysninger, 3) adresseoplysninger, 4) fødselsregistreringsoplysninger, 5) statsborgerskabsoplysninger, 6) folkekirkeoplysninger, 7) slægtskabsoplysninger, 8) civilstandsoplysninger, 9) statusoplysninger, 10) evt. beskyttelsesoplysninger, 11) evt. stillingsoplysninger, 12) evt. oplysninger om kommunale forhold, 13) evt. oplysninger om folkeregisternotater, 14) evt. markeringer af abonnement på personoplysninger, 15) evt. valgretsoplysninger og 16) evt. værgemålsoplysninger.
 Stk. 2. Indenrigsministeren fastsætter nærmere regler om  

 behandlingen af oplysninger i stk. 1.
§ 2 c.
Offentlige myndigheder har, efter regler som fastsættes af  

 indenrigsministeren, herunder om betaling, adgang til de oplysninger i CPR og  

 ældre folkeregistermateriale, som vedkommende myndighed efter lov om  

 behandling af personoplysninger er berettiget til at behandle.
Stk. 2. Indenrigsministeren fastsætter regler om myndighedernes  

 videregivelse af oplysninger modtaget med hjemmel i stk. 1.« 2. I § 3, stk. 3, 2. pkt., ændres »det i lov om  

 offentlige myndigheders registre omhandlede registertilsyn« til:  

 »det i lov om behandling af personoplysninger omhandlede  

 datatilsyn«.
 3. I § 3 indsættes som stk. 4 :
» Stk. 4. Indenrigsministeren fastsætter i øvrigt regler om  

 privates adgang til oplysningerne i CPR og ældre folkeregistermateriale samt  

 adressering for private på grundlag heraf.« 4. I § 12 indsættes som stk. 2 :
» Stk. 2. Folkeregistrene skal til registreringsmyndighederne  

 på Færøerne og et andet nordisk land give de oplysninger, som er nødvendige,  

 for at disse myndigheder kan bedømme, om en person skal registreres som bosat  

 der.« § 2 Loven træder i kraft den 1. oktober 1998.
Bemærkninger til lovforslaget Almindelige bemærkninger A.
Indledning og baggrund Lovforslaget fremsættes for at sikre, at lov om folkeregistrering fra  

 1968, jf. lovbekendtgørelse nr. 508 af 14. september 1978, som ændret ved §  

 23 i lov nr. 386 af 22. maj 1996 om ændring af forskellige lovbestemmelser om  

 umyndighed m.v., er forenelig med Europa-Parlamentet og Rådets direktiv nr.  

 95/46/EF af 24. oktober 1995 om beskyttelse af fysiske personer i forbindelse  

 med behandling af personoplysninger og om fri udveksling af sådanne  

 oplysninger.
Direktivet indeholder en lang række bestemmelser om behandling af  

 personoplysninger, der finder sted under anvendelse af edb, samt i et vist  

 omfang personoplysninger, der indgår i manuelle registre.
Ved  

 »behandling« i direktivets forstand forstås al form for behandling  

 af personoplysninger, herunder indsamling, registrering, videregivelse m.v.
Lovforslaget skal ses i sammenhæng med det forslag til lov om behandling  

 af personoplysninger, der fremsættes af justitsministeren i indeværende  

 folketingssamling for at implementere ovennævnte direktiv i dansk ret.
Denne  

 implementering skal ske senest 24. oktober 1998.
Direktivet omhandler ført og fremmest de generelle regler, der  

 implementeres i justitsministeriets lovforslag om behandling af  

 personoplysninger.
Behandlingen af personoplysninger i forbindelse med CPR  

 inden for bestemmelserne i den gældende folkeregisteringslovgivning er på  

 nogle få punkter ikke forenelig med direktivet.
Der var på lovprogrammet for 1997/1998 bebudet et forslag til en ny lov om  

 Det Centrale Personregister.
Fremsættelse af et sådant lovforslag er på grund  

 af udskrivelse af valg til Folketinget den 11. marts 1998 udskudt til starten  

 af folketingsåret 1998/1999.
B.
Lovforslaget indhold.
Lovforslaget indebærer, at der i selve folkeregistreringsloven fastsættes  

 regler om CPR's formål, registrering af oplysninger i CPR, videregivelse m.v.  

 af oplysninger fra CPR til offentlige myndigheder og private samt om  

 folkeregistrenes udveksling af oplysninger med de nordiske  

 registreringsmyndigheder.
Herved sikres foreneligheden med direktivet.
 Indenrigsministeriet er dataansvarlig (registeransvarlig) for CPR og  

 behandlingen af personoplysninger i forbindelse hermed, jf. artikel 2, litra  

 d, i direktivet.
C.
Andre konsekvenser Lovforslaget vil ikke have administrative og økonomiske konsekvenser,  

 hverken for det offentlige eller for erhvervslivet, eller miljømæssige  

 konsekvenser.
D.
Høring Lovforslaget er samtidig med fremsættelsen sendt til høring hos samtlige  

 ministerier, de kommunale parter og relevante organisationer m.v.
Bemærkninger til de enkelte bestemmelser Til § 1 Til nr. 1.
 Bestemmelsen i § 2 a skal ses på baggrund af artikel 6, stk. 1,  

 litra b, i Europa-Parlamentet og Rådets direktiv nr. 95/46/EF af 24. oktober  

 1995 om beskyttelse af fysiske personer i forbindelse med behandling af  

 personoplysninger og om fri udveksling af sådanne oplysninger, hvorefter  

 personoplysninger skal indsamles til udtrykkelige angivne og legitime formål,  

 ligesom senere behandling heraf ikke må være uforenelig med disse formål  

 (finalite-princippet).
 Den gældende folkeregistreringslov indeholder ingen formålsangivelse, men  

 registerforskrifterne for Det centrale Personregister angiver, at formålet  

 med registret er at administrere personnummersystemet samt at opbevare  

 almindelige personoplysninger og videregive disse på en teknisk og økonomisk  

 hensigtsmæssigt måde.
 Med den foreslåede bestemmelse i § 2 a fastsættes formålene med  

 folkeregistreringsloven, herunder registreringen i CPR, udtrykkeligt i  

 lovteksten.
De angivne formål med loven er for så vidt angår pkt. 1, 2 og 4 en  

 videreførelse af den nævnte formålsangivelse for registret.
Pkt. 3 fastslår  

 det helt grundlæggende princip bag al folkeregistrering, som hidtil alene har  

 fundet udtryk i de indledende bemærkninger til kapitel 2 i  

 folkeregistreringsvejledningen.
 Med den foreslåede bestemmelse til § 2 b, stk. 1 , angives  

 udtømmende de kategorier af oplysninger, der vil kunne registreres i CPR  

 Disse kategorier svarer til, hvad der er gældende i dag.
Specielt for så vidt angår statusoplysninger skal bemærkes, at disse  

 omfatter oplysning, om den pågældende er udrejst, forsvundet, død m.v.  

 Beskyttelsesoplysninger kan omfatte beskyttelse af adressen mod videregivelse  

 til private, beskyttelse mod optagelse i lokalvejviser samt beskyttelse mod  

 forskerhenvendelser.
Indenrigsministeriet og kommunerne har mulighed for  

 registrering af visse oplysninger til administrativ brug i kommunale forhold  

 og folkeregisternotater.
Der registreres markering af abonnement på  

 personoplysninger for de myndigheder og virksomheder, som efter lovgivningen  

 har indgået aftale med Indenrigsministeriet om at abonnere på ajourførte  

 oplysninger fra CPR.
Baggrunden for bestemmelsen er, at direktivet opdeler personoplysninger i  

 henholdsvis almindelige (ikke-følsomme) personoplysninger og særlige  

 kategorier af (følsomme) personoplysninger.
De kategorier af  

 personoplysninger, der fremgår af bestemmelsen kan alle - på nær  

 folkekirkeoplysninger og muligvis værgemålsoplysninger - henføres til  

 kategorien af ikke-følsomme oplysninger.
 De særlige kategorier af følsomme oplysninger må efter direktivets artikel  

 8, stk. 1, ikke behandles, medmindre de er omfattet af direktivets  

 undtagelsesbestemmelser i artikel 8, stk. 2. Med forbehold af, at der gives  

 tilstrækkelige garantier, kan der efter direktivets artikel 8, stk. 4, af  

 grunde, der vedrører hensynet til vigtige samfundsmæssige interesser,  

 fastsættes andre undtagelser end nævnt i artikel 8, stk. 2, bl.a. ved  

 national lovgivning.
 Registreringen af folkekirkeoplysninger i CPR sker af hensyn til  

 administrationen af betaling af kirkeskat og til brug ved udskrivning af  

 valglister og valgkort i forbindelse med afholdelse af menighedsrådsvalg,  

 mens registreringen af værgemålsoplysninger (tidligere umyndiggørelse) sker  

 med henblik på udskrivning af valglister og valgkort i forbindelse med valg,  

 folkeafstemninger m.v., hvor de pågældende ikke medtages, samt med henblik på  

 videregivelse til offentlige myndigheder og private.
 Registreringen af folkekirkeoplysninger og værgemålsoplysninger vil med  

 den foreslåede bestemmelse være i overensstemmelse med direktivet.
Artikel 8, stk. 7, lader det være op til medlemsstaterne selv at bestemme,  

 på hvilke betingelser et nationalt identifikationsnummer kan gøres til  

 genstand for behandling.
Bestemmelsen sigter bl.a. på personnumre.  

 Personnumre er uomtalt i den gældende folkeregistreringslov.  

 Personnummeroplysninger er medtaget i lovforslagets udtømmende opregning af  

 de typer oplysninger, der registreres i CPR.
De regler, som indenrigsministeren efter den foreslåede § 2 b, stk.  

 2, skal fastsætte, udmønter registreringen af de nævnte oplysningstyper  

 og disses indhold.
For så vidt angår behandlingsreglerne for personnumre,  

 fremgår disse i dag af folkeregistreringsbekendtgørelsens kapitel 6 om  

 personnummer og dettes anvendelse af offentlige myndigheder.
 Bestemmelsen i § 2 c skal ses i lyset af direktivets artikel 6,  

 stk. 1, litra b (finalite-princippet).
 Efter den foreslåede bestemmelse til § 2 c, stk. 1 , kan  

 folkeregistrene og Indenrigsministeriet videregive oplysninger i CPR og ældre  

 folkeregistermateriale (dvs. de gamle folkeregistre) til offentlige  

 myndigheder.
 Den foreslåede § 2 c, stk. 2 , er indsat for at kunne fastsætte  

 regler om myndigheders videregivelse af oplysninger modtaget fra CPR eller  

 ældre folkeregistermateriale.
 Til nr. 2.
Der er tale om en redaktionel ændring.
Efter forslag til lov om behandling  

 af personoplysninger benævnes Registertilsynet fremover som Datatilsynet.
 Til nr. 3.
 Bestemmelsen skal ses på baggrund af direktivets artikel 7, navnlig litra  

 f, hvorefter behandling af personoplysninger kan finde sted, hvis  

 behandlingen er nødvendig, for at den registeransvarlige eller den tredjemand  

 eller de tredjemænd, til hvem oplysningerne videregives, kan forfølge en  

 legitim interesse, medmindre den registreredes interesser eller de  

 grundlæggende rettigheder eller frihedsrettigheder, der skal beskyttes i  

 henhold til direktivets artikel 1, stk. 1, går forud herfor.
 Den foreslåede bestemmelse tilvejebringer en udtrykkelig bemyndigelse til  

 at fastsætte regler i øvrigt om privates adgang m.v. til CPR's oplysninger,  

 som denne i dag er reguleret af kapitel 7 og 8 i  

 folkeregistreringsbekendtgørelsen.
 I relation til direktivets artikel 7, litra f, som forudsætter en  

 afvejning af den registeransvarlige eller tredjemands legitime interesser og  

 den registreredes interesser eller rettigheder, skal bemærkes, at der i  

 folkeregistreringsbekendtgørelsen i dag er regler om adressebeskyttelse, jf.  

 folkeregistreringsbekendtgørelsens § 17, samt om markering mod videregivelse  

 til lokalvejvisere, jf. folkeregistreringsbekendtgørelsens § 24, stk. 6, og  

 mod henvendelser i forbindelse med forskning og statistik, jf.  

 folkeregistreringsbekendtgørelsens § 27, stk. 2.
 Til nr. 4.
 Den foreslåede bestemmelse har til formål at sikre en fortsættelse af den  

 hidtidige udveksling af oplysninger med de nordiske lande, der sker i  

 overensstemmelse med den internordiske folkeregistreringsaftale af 8. maj  

 1989.
Direktivets artikel 25, stk. 1, fastsætter, at der kun må overføres  

 oplysninger til tredjeland, dvs. et land uden for EU-området, såfremt dette  

 land sikrer et tilstrækkeligt beskyttelsesniveau.
Efter artikel 26, stk. 1,  

 litra d, kan videregivelse dog finde sted, hvis videregivelsen er nødvendig  

 eller følger af lov eller bestemmelser fastsat med hjemmel i lov for at  

 beskytte en vigtig samfundsinteresse eller for, at retskrav kan fastlægges,  

 gøres gældende eller forsvares.
 Det vil næppe pr. 1. oktober 1998 være klarlagt, hvilke nordiske lande  

 uden for EU der lever op til kravet om tilstrækkeligt sikkerhedsniveau i  

 artikel 25, stk. 1. Med bestemmelsen kan der efter 1. oktober 1998 i  

 hidtidigt omfang gives de nødvendige oplysninger til andre nordiske  

 registreringsmyndigheder til brug for disses bedømmelse af  

 bosætningsspørgsmålet.
Til § 2 Ikrafttrædelsesdatoen svarer til ikrafttrædelsesdatoen for  

 justitsministerens lovforslag om behandling af personoplysninger.
Skriftlig fremsættelse (1. april 1998) Indenrigsministeren (Thorkild Simonsen):
 Hermed tillader jeg mig for Folketinget at fremsætte:
 Forslag til lov om ændring af lov om folkeregistrering.
(Lovforslag nr.
L 46).
 Formålet med lovforslaget er at sikre, at lov om folkeregistrering fra  

 1968, jf. lovbekendtgørelse nr. 507 af 14. september 1978, som ændret ved lov  

 nr. 386 af 22. maj 1996, er forenelig med Europa-Parlamentet og Rådets  

 direktiv nr. 95/46/EF af 24. oktober 1995 om beskyttelse af fysiske personer  

 i forbindelse med behandling af personoplysninger og om fri udveksling af  

 sådanne oplysninger.
Lovforslaget skal ses i sammenhæng med det forslag til lov om behandling  

 af personoplysninger, der fremsættes af justitsministeren i indeværende  

 folketingssamling for at implementere ovennævnte direktiv i dansk ret.
Denne  

 implementering skal ske senest 24. oktober 1998.
Der var på lovprogrammet for 1997/1998 bebudet et forslag til en ny lov om  

 Det Centrale Personregister.
Fremsættelse af et sådant lovforslag er på grund  

 af udskrivelse af valg til Folketinget den 11. marts 1998 udskudt til starten  

 af folketingsåret 1998/1999.
Lovforslaget indebærer, at der i selve folkeregistreringsloven fastsættes  

 regler om CPR's formål, registrering af oplysninger i CPR, videregivelse m.v.  

 af oplysninger fra CPR til offentlige myndigheder og private samt om  

 folkeregistrenes udveksling af oplysninger med de nordiske  

 registreringsmyndigheder.
Herved sikres foreneligheden med direktivet.
 Idet jeg i øvrigt henviser til lovforslagets bemærkninger, skal jeg  

 anbefale lovforslaget til Folketingets velvillige behandling.
Efter 2. behandling den 18. juni 1998 § 1 I lov om folkeregistrering, jf. lovbekendtgørelse nr. 508 af 14. september  

 1978, som ændret ved § 23 i lov nr. 386 af 22. maj 1996, foretages følgende  

 ændringer:
 1. Efter § 2 indsættes:
» § 2 a.
Formålet med loven er at sikre, at 1) der tildeles et personnummer til enhver, som efter bestemmelser fastsat  

 af indenrigsministeren skal have tildelt et sådant, 2) Det Centrale Personregister (CPR) indeholder grundlæggende  

 personoplysninger om enhver, der har et personnummer, 3) enhver folkeregistreres i CPR på den adresse, hvor vedkommende faktisk  

 bor eller opholder sig, og 4) oplysningerne i CPR på en hensigtsmæssig måde kan videregives til  

 offentlige myndigheder og private med en berettiget interesse heri.
§ 2 b.
Enhver, som tildeles et personnummer på grundlag af  

 folkeregistrering, registreres i CPR med 1) personnummeroplysninger, 2) navneoplysninger, 3) adresseoplysninger, 4) fødselsregistreringsoplysninger, 5) statsborgerskabsoplysninger, 6) folkekirkeoplysninger, 7) slægtskabsoplysninger, 8) civilstandsoplysninger, 9) statusoplysninger, 10) evt. beskyttelsesoplysninger, 11) evt. stillingsoplysninger, 12) evt. oplysninger om kommunale forhold, 13) evt. oplysninger om folkeregisternotater, 14) evt. markeringer af abonnement på personoplysninger, 15) evt. valgretsoplysninger og 16) evt. værgemålsoplysninger.
 Stk. 2. Indenrigsministeren fastsætter nærmere regler om  

 behandlingen af oplysninger i stk. 1.
§ 2 c.
Offentlige myndigheder har efter regler, som fastsættes af  

 indenrigsministeren, herunder om betaling, adgang til de oplysninger i CPR og  

 ældre folkeregistermateriale, som vedkommende myndighed efter  

 Europa-Parlamentets og Rådets direktiv nr. 95/46/EF af 24. oktober 1995 om  

 beskyttelse af fysiske personer i forbindelse med behandling af  

 personoplysninger og om fri udveksling af sådanne oplysninger er berettiget  

 til at behandle.
Stk. 2. Indenrigsministeren fastsætter regler om myndighedernes  

 videregivelse af oplysninger modtaget med hjemmel i stk. 1.« 2. I § 3 indsættes som stk. 4:
»Stk. 4. Indenrigsministeren fastsætter i øvrigt regler om  

 privates adgang til oplysningerne i CPR og ældre folkeregistermateriale samt  

 adressering for private på grundlag heraf.« 3. I § 12 indsættes som stk. 2:
»Stk. 2. Folkeregistrene skal til registreringsmyndighederne  

 på Færøerne og et andet nordisk land give de oplysninger, som er nødvendige,  

 for at disse myndigheder kan bedømme, om en person skal registreres som bosat  

 der.« § 2 Loven træder i kraft den 1. oktober 1998.
 (* 1) Loven indeholder bestemmelser, der gennemfører dele af  

 Europa-Parlamentets og Rådets direktiv nr. 95/46/EF af 24. oktober 1995 om  

 beskyttelse af fysiske personer i forbindelse med behandling af  

 personoplysninger og om fri udveksling af sådanne oplysninger, EF-tidende  

 1995, L 281, s. 31.
