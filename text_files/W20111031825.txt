Erstatningsansvarslovens § 13  forsørgertabserstatning til ægtefælle eller samlever, nævnets j.nr. 09-520-15360 Nævnet lagde ved afgørelsen om nedsættelsen af forsørgertabserstatningen til 1/3 vægt på, at ansøger og afdøde var gift, men at de ved dødsfaldet ikke havde boet sammen i 5 år.
Nævnet lagde herudover vægt på, at der ikke forelå nærmere dokumenterede oplysninger om omfanget og intensiteten af ansøgers og afdødes forbindelse med hinanden og deres indbyrdes økonomiske relationer siden samlivsophævelsen.
 Endelig lagde nævnet vægt på, at afdøde indtil kortere tid forud for sin død igennem et års tid havde haft et samlivs/kæresteforhold med en anden kvinde, som afdøde på et tidspunkt skulle have overvejet at flytte sammen med.
