Ansøgning om overførsel af bevillinger på grund af bevillingshavers  

 død til hhv. dennes enke og barnebarn,der havde deltaget i virksomheden i  

 hhv. 28 år og 3år , blev for barnebarnets vedkommende ikke imødekommet, idet  

 begge bevillinger blev overført til enken De har ved brev af 21. marts 1990 på vegne af afdøde  

 vognmand Johannes Sørensens enke Betty Sørensen og dennes  

 barnebarn Frank Thomsen ansøgt om, at Johannes Sørensens 3  

 hyrekørselsbevillinger overføres til Betty Sørensen og Frank Thomsen, således  

 at disse hver får 1 bevilling.
Såfremt denne ansøgning ikke kan imødekommes,  

 har De alternativt ansøgt om, at begge bevillinger overføres  

 til Betty Sørensen.
 Det fremgår af Deres brev, at Betty Sørensen har deltaget i driften af  

 hyrekørselsvirksomheden siden 1952 og at Frank Sørensen siden 1. maj 1987 har  

 kørt som chauffør for Johannes Sørensen.
 Bjerringbro Kommune har i en udtalelse af 9. april 1990 anbefalet det  

 ansøgte.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstændigheder gøre undtagelse herfra.
I bemærkningerne til forslaget til hyrekørselsloven er det fremhævet, at  

 der kun i særlige tilfælde kan gøres undtagelse fra hovedreglen om  

 bevillingers uoverdragelighed.
Sådanne særlige tilfælde foreligger ifølge  

 bemærkningerne f.eks., når en bevillingshavers ægtefælle har deltaget i  

 hyrekørselsvirksomheden og bevillingshaveren dør eller ægteskabet af andre  

 årsager ophører.
I så fald vil bevillingen kunne tillades overført til  

 ægtefællen.
 Efter ministeriets praksis kan bevillinger endvidere tillades overført til  

 en bevillingshavers livsarvinger, såfremt disse har deltaget mindst 10 år i  

 hyrekørselsvirksomheden, idet der dog foretages en konkret vurdering i hvert  

 enkelt tilfælde.
 Ministeriet tillader herved, at begge hyrekørselsbevillinger overføres  

 til Betty Sørensen, som bedes rette henvendelse til Bjerringbro Kommune med  

 henblik på foretagelse af det videre fornødne i sagens anledning.
 Kopi af nærværende brev er sendt til Bjerringbro Kommune.
