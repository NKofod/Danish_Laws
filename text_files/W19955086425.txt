 Konkurrenceankenævnet har stadfæstet Konkurrencerådets afgørelse i  

 medfør af konkurrencelovens § 11 om, ikke at fortsætte behandlingen af  

 Trævarefabrikkernes Udsalgs klage over manglende levering af Tripp Trapp  

 stolen fra Stokke Danmark ApS.
 Ankenævnet lagde i sin afgørelse vægt på, at Stokke Danmark ApS's  

 forslag til konkretisering af forhandlerantagelsesreglernes bestemmelser om  

 forretningens indretning ikke kan anses for usaglige, ligesom der ikke i  

 øvrigt foreligger oplysninger om skadelige virkninger heraf.
 Stokke Danmarks forhandlerantagelsesbetingelser fastlægger et  

 selektivt salgssystem med regler for udsalgsstedet (bl.a. afhængig af  

 bytikstypen), videresalg, reklave mv.
År 1995, den 5. oktober afsagde Konkurrenceankenævnet i sagen j.nr.  

 94-67.245, Trævarefabrikkernes Udsalg ctr.
Konkurrencerådet sålydende:
K E N D E L S E 1. Ved skrivelse af 11. oktober 1994 har advokat Jette Hoeg, Århus, på  

 vegne Trævarefabrikkernes Udsalg v/H.
Langes Trævarer A/S klaget over en af  

 Konkurrencerådet den 14. september 1994 meddelt afgørelse, hvorved råder  

 afslog at pålægge Stokke Danmark ApS leveringspligt.
 Klageren har påstået, at det pålægges Stokke Danmark ApS at genoptage  

 leveringen af Tripp Trapp stolen til klageren.
 Konkurrencerådet har påstået afgørelsen stadfæstet.
 Stokke Danmark ApS er ved advokat Per Håkon Schmidt indtrådt i sagen til  

 støtte for Konkurrencerådet.
Sagen har været mundtligt forhandlet, 2. Konkurrencerådets skrivelse af 14. september 1994 er sålydende:
»Konkurrencerådet har modtaget Deres brev af 7. september 1994 med  

 kommentarer til Rådets brev af 24. august 1994, der var vedlagt et notat om  

 sagsfremstillingen i ovennævnte sag.
På det således foreliggende grundlag har  

 Rådets forretningsudvalg herefter truffet afgørelse i sagen.
 Rådet har besluttet ikke for øjeblikket at fortsætte behandlingen af  

 Trævarefabrikkernes Udsalgs klage.
 Rådet har herved lagt vægt på, at Stokke Danmark ApS« forslag til  

 konkretisering af antagelsesreglernes bestemmelser om forretningernes  

 indretning på det foreliggende grundlag ikke kan anses for usaglige, ligesom  

 der ikke i øvrigt foreligger oplysninger om skadelige virkninger heraf.
 Det udelukker ikke, at Trævarefabrikkernes Udsalg senere kan vende tilbage  

 og fremlægge nye oplysninger.  . . . ».
3. Sagens baggrund Stokke Danmark ApS indtager for så vidt angår Tripp Trapp stolen en  

 dominerende stilling på markedet, og selskabets forhandlerantagelsesregler er  

 anmeldt til Konkurrencerådet i henhold til konkurrencelovens § 5, stk. 1.
Stokke Danmark ApS havde med henvisning til sine  

 forhandlerantagelsesbetingelser indstillet leveringen af Tripp Trapp stolen  

 til butikkerne under Trævarefabrikkernes Udsalg, som dernæst rettede  

 henvendelse Konkurrencerådet herom.
Dette førte til, at rådet indkaldte  

 Stokke Danmark ApS til § 11-forhandlinger.
Herefter foreslog selskabet nye  

 forhandlerantagelsesregler, som blev accepteret af rådet.
De ændrede regler  

 indebar blandt andet en præcisering af kravene til udsalgsstedet, og der blev  

 i den forbindelse angivet forskelle i kravene til henholdsvis møbelbutikker  

 og babyudstyrsbutikker.
Det var imidlertid fortsat Stokke Danmarks ApS«  

 opfattelse, at Trævarefabrikkernes Udsalg ikke opfylder kravet i  

 forhandlerantagelsesbetingelserne, og Stokke Danmark ApS fastholdt derfor  

 leveringsnægtelsen over for butikkerne under Trævarebutikkernes Udsalg.
 Kravet til forhandlernes butiksindretning m.v. er i de gældende  

 betingelser blevet udbygget og præciseret med følgende ordlyd:
»Produkterne skal i møbelbutikker udstilles som miljøudstillinger med  

 plads mellem de enkelte møbler og i overskuelige opstillinger.
Produkterne  

 skal kunne vurderes særskilt med et uforstyrret indtryk af de enkelte møbler.  

 For babyudstyrsbutikker accepteres en tættere opstilling i overensstemmelse  

 med den pænere del af branchens praksis.
Lokaler, facader og udstyr skal være  

 velholdte, malede og istandsatte.
Lokalerne skal være tilstrækkeligt belyst,  

 vinduer i butikkerne skal være rene og udstillingsvinduer overskueligt  

 opstillede.
Butikken skal i sin fremtoning og helhedspræg som minimum være på  

 niveau med området, butikken befinder sig i, og med de omkringliggende  

 butikker.« Da sagen blev rejst for rådet, drejede den sig om 8 forretninger i en  

 række danske byer.
4. Klagerens argumentation Klageren har anført, at de omhandlede 8 butikker opfylder kravene til  

 indretning i forhandlerantagelsesbetingelserne.
Butikkerne skal i henseende til opstilling ikke bedømmes som deciderede  

 møbelbutikker, men derimod som babyudstyrsbutikker.
Dette skyldes, at  

 vareudbuddet i butikkerne er stort - ligesom i babyudstyrsbutikker - i  

 modsætning til vareudbuddet i møbelforretninger, der generelt i sagens natur  

 må karakteriseres som mere sparsomt.
 Hertil kommer, at Stokke Danmark ApS administrerer  

 forhandlerantagelsesbetingelserne usagligt og inkonsekvent, hvorved  

 leveringsnægtelsen får et chikanøst præg.
Klageren har en væsentlig interesse i at kunne forhandle Tripp Trapp  

 stolen, som man har forhandlet i 12 år.
Det sidste år inden leveringsstoppet  

 blev der således fra forretningerne solgt ca 1.200 stole.
Kunderne  

 efterspørger stolen, fordi de tidligere har kunnet købe den i forretningerne.
 I juni måned har Forbrugerstyrelsen udsendt en undersøgelse af barnestole,  

 og Tripp Trapp stolen har her fået en særlig god bedømmelse, hvilket  

 naturligvis har øget efterspørgslen såvel som klagerens behov for at kunne  

 forhandle stolen, der på grund af design og indstillingsmåde ikke kan  

 substitueres med andre barnestole.
Klagerens forretninger er ikke møbelbutikker, men snarere  

 babyudstyrsbutikker.
Det fremgår således af indholdsfortegnelsen i klagerens  

 60 års jubilæumskatalog, at der i forretningerne forhandles en lang række  

 artikler af denne karakter.
Forretningerne må således sortimentsmæssigt anses  

 at være placeret mellem møbelbutikker og babyudstyrsbutikker.
Det er derfor  

 ikke de strengere krav i forhandlerantagelsesbetingelserne til møbelbutikker,  

 som skal opfyldes.
Det er i øvrigt usagligt, at der i forhandlerantagelsesbetingelserne kun  

 opreres med disse to muligheder - møbel- eller babyudstyrsbutikker.
Klageren  

 sælger barneudstyrsartikler af høj standard og kommer i klemme, fordi der kun  

 er disse to muligheder.
Især når det i praksis har vist sig, at Stokke  

 Danmark ApS ikke håndhæver kravene over for alle andre forhandlere.
Klageren  

 har herved henvist til en butik i Århus, som forhandler Tripp Trapp stolen,  

 selv om denne forretnings profil ikke er mere eksklusiv og ordentlig end  

 klagerens.
 Klageren har henvist til, at stolen i hvert fald også forhandles fra en  

 kontormøbelforretning i Århus, hvilket betyder, at Stokke Danmark ApS  

 accepterer andre typer forretninger end angivet i selskabets  

 forhandlerantagelsesbetingelser, og at selskabet således ikke håndhæver sine  

 betingelser konsekvent.
Klageren har endvidere henvist til en afgørelse om Philips'  

 leveringsnægtelse over for lavprisvarehusene Bilka.
Philips solgte i forvejen  

 til lavprisvarehusene OBS, men nægtede at levere tilsvarende produkter til  

 Bilka, uanset at salgsstederne for Bilka og OBS var af nogenlunde ensartet  

 beskaffenhed, jf. ankenævnets kendelse gengivet i Monopoltilsynets Kendelser  

 89/263. Ankenævnet udtalte dengang at:
 »leveringsnægtelsen under de foreliggende omstændigheder indebærer en  

 sådan væsentlig og ikke tilstrækkeligt begrundet ulighed i vilkårene for  

 erhvervsudøvelsen og dermed en så væsentlig indskrænkning i erhvervsfriheden,  

 at tilsynet har haft fornødent grundlag for at meddele pålæg om  

 levering«.
 I »Lærebog i konkurrenceret« af Mogens Koktvedgaard, s. 154, er  

 det med henvisning til den nævnte ankenævnskendelse anført, at har man blot  

 accepteret et lavprisvarehus, følger de andre med.
 Klageren har endelig gjort gældende, at hvis de 8 butikker ikke anses at  

 opfylde forhandlerantagelsesbetingelserne, må disse betingelser ændres, da de  

 skaber ulighed ved kun at acceptere møbelbutikker og babyudstyrsbutikker,  

 hvilket er en usaglig begrænsning.
5. Konkurrencerådets argumentation Konkurrencerådet har anført, at man ikke på det foreliggende grundlag har  

 kunnet anse Stokke Danmarks ApS' krav om butikkernes indretning for usaglige,  

 og at der heller ikke i øvrigt har foreligget oplysninger om skadelige  

 virkninger heraf.
Rådet ville derfor ikke fortsætte behandlingen af  

 henvendelsen fra klageren, hvilket dog ikke udelukker, at klageren senere kan  

 vende tilbage til rådet med nye oplysninger i sagen.
Stokke Danmark ApS har for så vidt angår Tripp Trapp stolen en dominerende  

 stilling på markedet.
I kraft heraf har selskabet en forpligtelse til at  

 sikre, at de opstillede forhandlerantagelseskrav er saglige og objektivt  

 formuleret.
Indholdet af de saglige krav må bero bl.a. på den politik,  

 selskabet ønsker at gennemføre for det pågældende produkt.
Ved bedømmelsen af  

 kravene skal rådet endvidere lægge vægt på, at der ikke diskrimineres eller  

 skabes barrierer for adgangen til markedet til skade for  

 effektivitetsudviklingen.
Den endelige vurdering vil imidlertid altid bero på  

 en nærmere vurdering i det enkelte tilfælde.
 Stokke Danmark ApS' ændrede forhandlerantagelsesregler anser rådet som  

 udgangspunkt for at være saglige og objektive.
 Forhandlingerne mellem Stokke Danmark ApS og klageren giver efter rådets  

 opfattelse ikke holdepunkter for at statuere, at selskabets vilkår er  

 usaglige, eller at de praktiseres på en usaglig eller diskriminerende måde  

 over for klagerens forretninger.
Når der i de ændrede forhandlerantagelsesbetingelser er nævnt  

 møbelbutikker og babyudstyrsbutikker, må det være klart, at der ikke er tale  

 om en udtømmende opregning, men om hovedgrupper.
Det afgørende i den relation  

 må være, hvorledes Stokke Danmark ApS praktiserer kravene, som stilles til  

 forhandlerne.
Der er ganske rigtigt en butik i Århus, som forhandler Tripp Trapp stolen,  

 og om hvilken klageren har hævdet, at den har samme standard som klagerens  

 butikker.
Når Stokke Danmark ApS leverer til denne butik, er det derfor efter  

 klagerens opfattelse udtryk for, at forhandlerantagelsesbetingelserne  

 administreres usagligt og inkonsekvent.
Rådet rettede i den anledning  

 henvendelse til Stokke Danmark ApS og har fra selskabet modtaget en generel  

 beskrivelse af vedkommende butik, og klageren har over for rådet kommenteret  

 denne beskrivelse.
Efter rådets opfattelse er der imidlertid ikke hermed  

 eller i de for rådet - og for ankenævnet - fremlagte fotografier påvist nogen  

 inkonsekvens fra Stokke Danmarks ApS' side.
Rådet finder heller ikke, at der  

 i det øvrige materiale er påvist holdepunkter for en sådan antagelse.
6. Stokke Danmark ApS' argumentation Stokke Danmark ApS har tilsluttet sig det af rådet anførte.
 Klagerens butikker lever ikke op til det niveau, som man håndhæver over  

 for forhandlerne af Tripp Trapp stolen, og som er kommet til udtryk i  

 forhandlerantagelsesbetingelserne.
Stokke Danmark ApS har konstateret dette ved besøg i alle klagerens 8  

 forretninger, og det er derfor ikke afgørende, hvorledes forretningerne  

 fremtræder i kataloger m.v.
Man har bl.a. konstateret en kaotisk opstilling  

 af varerne i butikkerne.
For så vidt angår spørgsmålet om vurdering af klagerens udsalgssteder som  

 møbelbutikker, henholdsvis babyudstyrsbutikker har selskabet henvist til for-  

 og bagsiden af klagerens 60 års jubilæumskatalog og »lederen« i  

 kataloget, der omhandler »møbler og boliginventar fremstillet i massivt  

 fyrretræ«.
I kataloget er der i øvrigt altafgørende lagt vægt på møbler,  

 idet kataloget kun indeholder et par sider med trælegetøj.
 De to butikstyper - møbelbutikker og babyudstyrsbutikker - er dog kun  

 eksempler.
 Det er afgørende for selskabet at kunne kræve opretholdt et vist mindste  

 niveau i sine forhandlerantagelsesbetingelser, især fordi et oprindeligt  

 stillet krav om beliggenhed tidligere er blevet forkastet af rådet, hvilket  

 er stadfæstet af ankenævnet.
Betingelserne administreres konsekvent.
Den omtalte butik i Århus er for  

 så vidt af samme type som klagerens butikker: men den opfylder dog lige  

 akkurat de krav, som selskabet stiller til sine forhandlere.
Disse krav håndhæves konsekvent over for de enkelte forhandlere.
Efter  

 klagerens omtale af forholdene har selskabet da også skrevet til vedkommende  

 forhandler i Århus med en indskærpning af de betingelser for indretning, som  

 følger med at opnå forhandlerstatus.
7. Ankenævnets bemærkninger Ankenævnet kan ligesom Konkurrencerådet ikke anse Stokke Danmark ApS' krav  

 i selskabets forhandlerantagelsesbetingelser for usaglige eller i øvrigt for  

 at være i strid med konkurrencelovens bestemmelser.
 Efter oplysningerne om klagerens varesortiment m.v. finder ankenævnet, at  

 klagerens forretninger må karakteriseres som møbelforretninger, og ankenævnet  

 finder endvidere, at der ikke er grundlag for at ændre rådets afgørelse,  

 hvorefter klagerens forretninger ikke opfylder kravene i Stokke Danmark ApS'  

 forhandlerantagelsesbetingelser.
 Da der ikke er tilvejebragt oplysninger, der godtgør, at Stokke Danmark  

 ApS ikke håndhæver sine forhandlerantagelsesbetingelser sagligt og  

 konsekvent, stadfæster ankenævnet herefter rådets afgørelse.
 Herefter bestemmes:
 Konkurrencerådets afgørelse af 14. september 1994 stadfæstes.
Christian Hjorth-Andersen Jens Fejø Poul Sørensen Udskriftens rigtighed bekræftes.
 Konkurrenceankenævnet, den 5. oktober 1995.
Jens Denckert Sekr.
