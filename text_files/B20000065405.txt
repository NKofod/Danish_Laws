 Bekendtgørelse om indkomstgrundlaget i  

 en række love.
 I medfør af § 57, stk. 2 og 3, i lov om social pension,  

 jf. lovbekendtgørelse nr. 385 af 26. maj 2000, § 137 i lov om  

 social service, jf. lovbekendtgørelse nr. 26 af 17. januar 2000,  

 § 75 i lov om retssikkerhed og administration på det sociale  

 område, jf. lovbekendtgørelse nr. 267 af 12. april 2000,  

 § 2 a, stk. 2 og 3, i lov om tilskud til afvikling af  

 studiegæld og om eftergivelse af studiegæld, jf.  

 lovbekendtgørelse nr. 952 af 16. december 1998, § 26, stk. 2  

 og 3, i lov om statens uddannelsesstøtte, jf. lovbekendtgørelse  

 nr. 558 af 31. juli 1998, § 39, stk. 2 og 3, i lov om  

 folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 709 af 9. september  

 1999, og § 74 og § 80, stk. 1 og 2, i lov om individuel  

 boligstøtte, jf. lovbekendtgørelse nr. 855 af 25. november  

 1999, fastsættes:
Beregning af indkomstgrundlag § 1. Med bistand af de kommunale skattemyndigheder  

 beregner Told- og Skattestyrelsen den del af indkomstgrundlaget, der omfatter  

 indkomster, der er skattepligtige her i landet.
Stk. 2. Opgørelsesperioden for indkomstgrundlaget efter  

 stk. 1 er det senest afsluttede indkomstår.
Indkomstgrundlaget  

 anvendes med virkning for det andet kalenderår efter  

 indkomstårets udløb.
Klageregler § 2. Klage over det indkomstgrundlag, der beregnes  

 efter § 1, indgives til den kommunale skattemyndighed.
Klagen skal  

 være skriftlig og begrundet.
Klagen skal være modtaget af  

 myndigheden senest 1 måned fra modtagelsen af meddelelsen om  

 indkomstgrundlaget.
Stk. 2. Hvis den kommunale skattemyndighed ikke  

 på grundlag af klagen finder anledning til at ændre det beregnede  

 indkomstgrundlag og give klageren fuldstændigt medhold, overgives sagen  

 til skatteankenævnet.
Med klagen skal følge en udtalelse fra den  

 kommunale skattemyndighed.
 Stk. 3. Klagebehandlingen i skatteankenævnet  

 følger i øvrigt de regler, der er fastsat om påklage i  

 forbindelse med ligningen.
 Stk. 4. Skatteankenævnets afgørelse kan ikke  

 indbringes for anden administrativ myndighed.
Ikrafttrædelsesbestemmelse § 3. Bekendtgørelsen har virkning for det  

 indkomstgrundlag, der anvendes i 2000 og følgende år, og  

 træder i kraft den 1. august 2000.
 Stk. 2. Bekendtgørelse nr. 601 af 16. august 1991  

 ophæves med virkning fra den 1. august 2000. Verserende og senere  

 indkomne klagesager jf. § 2, behandles efter reglerne i  

 nærværende bekendtgørelse, uanset hvilket  

 indkomstår, de vedrører.
