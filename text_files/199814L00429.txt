Betænkning afgivet af Socialudvalget den  

 20. april 1999 Betænkning over Forslag til lov om  

 ændring af lov om Arbejdsmarkedets Tillægspension, lov om  

 Lønmodtagernes Dyrtidsfond og forskellige andre love Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret skriftligt.
 Endvidere har udvalget modtaget skriftlige henvendelser  

 fra Landsforeningen Ældre Sagen og fra Erhvervsorganisationen for  

 forsikringsselskaber og pensionkasser, Forsikring & Pension.
 Der er af socialministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Centrum-Demokraternes, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal (Socialistisk  

 Folkepartis og Dansk Folkepartis medlemmer af udvalget) indstiller  

 lovforslaget til forkastelse ved 3. behandling og vil stemme imod de  

 stillede ændringsforslag.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3. behandling og  

 vil stemme hverken for eller imod de stillede ændringsforslag.
Dette mindretal finder, at lovforslaget samlet er en  

 forringelse for de borgere, der bliver tvunget på folkepension allerede  

 fra 65-års-alderen, og som ikke har andre indtægter end  

 folkepension og Arbejdsmarkedets Tillægspension.
De, som har allermest  

 brug for det økonomiske supplement, som Arbejdsmarkedets  

 Tillægspension er, får nedsat Arbejdsmarkedets  

 Tillægspension, hvorimod de, der har råd til at vente,  

 belønnes med en højere Arbejdsmarkedets  

 Tillægspension.
Ændringsforslag Af	socialministeren, tiltrådt af et flertal (S, V,  

 KF, CD, RV og KRF):
Til § 1 1) Efter nr. 19 indsættes som nyt nummer:
» » Til § 5 2) Nr. 1 affattes således:
» » 3) Nr. 4 affattes således:
» » 4) Nr. 6 affattes således:
» » Stk. 2 og 3 bliver herefter stk. 3 og 4.« 5) Efter nr. 7 indsættes som nyt nummer:
» » Til § 11 6) Efter nr. 1 indsættes som nyt nummer:
» Til § 15 7) Paragraffen affattes således:
» I lov om sikring mod følger af arbejdsskade, jf.  

 lovbekendtgørelse nr. 1058 af 17. december 1998, som ændret ved  

 § 4 i lov nr. 1055 af 23. december 1998, foretages følgende  

 ændringer:
 1.	§ 32, stk. 7, affattes således:
» » 3.	§ 36, stk. 4, ophæves, og i stedet  

 indsættes:
» Stk. 5. For efterladte, der fylder 60 år den 1.  

 juli 1999 eller senere, ophører den løbende erstatning med  

 udgangen af den måned, hvor modtageren fylder 65 år.
Den  

 løbende erstatning afløses på dette tidspunkt af et  

 engangsbeløb på 4 gange den årlige erstatning.
Er den  

 erstatningsberettigede på tidspunktet for skadelidtes død fyldt  

 65 år, udbetales erstatningen som anført i 2. pkt.« Stk. 5 bliver herefter stk. 6.
 4.	§ 71, stk. 3, affattes således:
» Til § 17 8)  I stk. 1 ændres »stk. 2-4« til: »stk. 2-5«.
 9) Efter stk. 1 indsættes som nyt stykke:
» Stk. 2-4 bliver herefter stk. 3-5.
 10) I stk. 4, der bliver stk. 5, affattes 2. pkt.  

 således:
» Bemærkninger Til nr. 1 For Den Særlige Pensionsopsparing gælder, at  

 ved dødsfald udbetales det indestående på kontoen i ATP  

 til dødsboet.
Opkrævet pensionsopsparing af løn m.v., jf.  

 ATP-lovens § 17 f, stk. 1, for det år, hvor et dødsfald finder  

 sted, udbetales dog ved de statslige told- og skattemyndigheders  

 foranstaltning til dødsboet.
Derved undgås, at beløbet  

 først skal godskrives den pågældendes konto i ATP, inden  

 det kan udbetales, og der sikres derved en hurtigere udbetaling til  

 dødsboet.
Det foreslås, at der indsættes en bestemmelse  

 i § 17 h, således at det tilsvarende kan komme til at gælde for  

 pensionsopsparing, som ATP har modtaget uden om told- og skattemyndighederne,  

 dvs. pensionsopsparing af dagpenge, kontanthjælp m.v. (efter § 17 f,  

 stk. 3), der indbetales til ATP fra a-kasser og kommuner.
Efter den  

 gældende bestemmelse må ATP afvente, at beløbene er  

 godskrevet de enkelte konti (ultimo året efter  

 opkrævningsåret), før de kan udbetales til  

 dødsboet.
 Der er tale om en teknisk parallelisering af reglerne for  

 Told & Skat og ATP, idet det virker uhensigtsmæssigt, at et  

 dødsbo må afvente udbetaling af den særlige  

 pensionsopsparing, fordi denne er indbetalt af f.eks. sygedagpenge (og ikke  

 af almindelig løn).
Anmoder dødsboet ikke om udbetaling, eller kan en  

 udbetalingsanmodning ikke dokumenteres, vil pensionsopsparingen af dagpenge  

 m.v. for dødsåret blive godskrevet afdødes konto i ATP og  

 derefter blive udbetalt til boet.
Beløbet vil altså under alle  

 omstændigheder blive udbetalt til boet.
Til nr. 2 Forslaget er udelukkende af redaktionel karakter og  

 afspejler, at der ikke længere kan oprettes nye indekskontrakter.  

 Derimod er det efter § 3 i bekendtgørelse nr. 896 af 31. oktober 1994  

 om pristalsreguleret alderdomsopsparing i pengeinstitutter muligt at  

 overføre en indekskontrakt fra ét pengeinstitut til et andet.
I  

 forbindelse med lovændringen skal bekendtgørelsen revideres, og  

 i samme anledning vil det blive præciseret, at indekskontrakter i dag  

 kan overføres til alle pengeinstitutter i EU.
Til nr. 3 og 4 For de interessenter, som måtte vælge at lade  

 udbetalingerne begynde ved det fyldte 65. år, giver  

 ændringsforslaget pengeinstituttet eller forsikringsselskabet mulighed  

 for at reducere de årlige udbetalinger (grundbeløbet) med et  

 beløb, der svarer til den ændring af det oprindelige  

 beregningsgrundlag, som den fremskyndede udbetaling giver anledning til i det  

 enkelte tilfælde.
I forhold til det oprindelige lovforslag  

 foreslås det nu efter drøftelser med Finanstilsynet og på  

 baggrund af de indkomne høringssvar, at justeringen af de årlige  

 udbetalinger overlades til de finansielle institutter selv.
 Statens udgift til ordningen afspejles derimod af  

 indekstillægget, jf. ændringsforslag nr. 5.
Til nr. 5 Finanstilsynet har oplyst, at efter det  

 beregningsgrundlag, som siden 1966 har været anvendt til at beregne den  

 livrente, der er nævnt i lovens § 6, stk. 2, er værdien for en 65  

 år gammel interessent af en livsvarig livrente opsat til det 67.  

 år 8,865 gange det årlige beløb, medens værdien af  

 en straks begyndende livrente ved det 67. år er 10,755 gange det  

 årlige beløb.
Forholdet mellem disse værdier er 0,825, og da  

 statens udgifter til ordningen forudsættes at være neutrale,  

 betyder dette forhold, at indekstillægget for interessenter, der  

 vælger at påbegynde deres udbetalinger ved det 65. år, skal  

 fastsættes til 82,5 pct. af det tillæg, der for samme  

 fødselsår og oprettelsesår ville gælde for en  

 udbetaling fra det 67. år.
Omvendt kan det fradrag, der skal foretages  

 i indekstillægget, fastsættes til 17,5 pct.
Der er ved denne beregning taget hensyn til, at  

 udbetalingsperioden for livsvarige kontrakter bliver 2 år længere  

 end hidtil, og at nogle interessenter afgår ved døden mellem det  

 65. og det 67. år.
Endvidere er der taget hensyn til forrentning.
Til nr. 6 Den foreslåede ændring i  

 pensionsbeskatningslovens § 29 B er en konsekvens af, at ATP efter forslaget  

 under nr. 1 i tilfælde af død skal kunne udbetale opkrævet  

 pensionsopsparing for dagpengemodtagere m.fl. vedrørende det år,  

 hvori dødsfaldet har fundet sted, til boet, uden at beløbet  

 forinden er godskrevet afdødes konto i ATP efter de almindelige  

 regler.
 Eftersom der i medfør af ligningslovens § 7 L er  

 givet skattemæssig bortseelsesret ved de dagpenge- og  

 kontanthjælpsudbetalende myndigheders indeholdelse af pensionsopsparing  

 for afdøde, foreslås det, at der ved ATP´s fremskyndede  

 udbetaling af pensionsopsparingen som et engangsbeløb til boet svares  

 afgift på 40 pct. af beløbet.
Til nr. 7 I det fremsatte lovforslag er der foreslået en  

 kompensationsmodel, der i lyset af, at den løbende erstatning skal  

 ophøre, når skadelidte opnår ret til folkepension som  

 65-årig, forhøjer den løbende erstatning med en  

 aldersafhængig proportionalitetsfaktor.
Forhøjelsen  

 indebærer, at skadelidte over den samlede udbetalingsperiode får  

 udbetalt det samme beløb, som pågældende efter  

 gældende regler ville have fået udbetalt, hvis udbetalingen var  

 fortsat til pågældendes fyldte 67. år.
 I forbindelse med høringen over lovforslaget har  

 forsikringsselskabernes brancheorganisation, Forsikring & Pension, og  

 Arbejdsmarkedets Erhvervssygdomssikring foreslået en alternativ  

 kompensationsmodel.
 Ved den alternative kompensationsmodel kompenseres de  

 skadelidte, der opnår ret til fol-kepension som 65-årige, i  

 stedet ved et engangsbeløb på 4 gange den årlige ydelse,  

 når den løbende erstatning ophører.
Formålet med den alternative kompensationsmodel er  

 at forenkle den foreslåede kompensationsmodel.
Den alternative model er  

 nemmere at administrere for både forsikringsselskaberne og  

 Arbejdsskadestyrelsen.
Modellen er tillige nemmere at forklare   ikke mindst  

 for de skadelidte.
Den har på samme måde som det fremsatte  

 lovforslag til hensigt at sikre, at ingen skadelidte får udbetalt en  

 mindre erstatning end i dag.
 Ændringsforslaget er udformet i overensstemmelse  

 hermed.
 Ændringsforslaget indeholder herudover i  

 modsætning til det fremsatte lovforslag en kompen-sation til de  

 efterladte, der opnår ret til folkepension som 65-årige, svarende  

 til kompensationen til de skadelidte.
 I forhold til de enkelte ændringer vedrørende  

 lovforslagets § 15 skal følgende bemærkes:
Nr. 1 gælder for de skadelidte, der opnår ret  

 til folkepension som 67-årige.
Det præciseres, at de på  

 dette tidspunkt får udbetalt et engangsbeløb på 2 gange  

 den løbende årlige erstatning for tab af erhvervsevne svarende  

 til gældende regler.
Nr. 2 er ny og gælder for de skadelidte, der  

 opnår ret til folkepension som 65-årige.
Det foreslås, at  

 de pågældende får udbetalt et engangsbeløb på  

 4 gange den løbende årlige erstatning for tab af  

 erhvervsevne.
Nr. 3 handler om erstatning for tab af forsørger  

 til personer, der er tilkendt erstatning indtil pensionsalderen.
I forslaget  

 til stk. 4 præciseres i overensstemmelse med gældende regler, at  

 efterladte, der opnår ret til folkepension som 67-årige, i  

 overensstemmelse med gældende regler får udbetalt et  

 engangsbeløb på 2 gange den årlige erstatning på  

 dette tidspunkt.
 Det nye stk. 5 i  § 36 præciserer i overensstemmelse  

 med princippet for erstatning for tab af erhvervsevne, at personer, der  

 opnår ret til folkepension som 65-årige, får udbetalt et  

 engangsbeløb på 4 gange den årlige erstatning på  

 dette tidspunkt.
Nr. 4 er identisk med det fremsatte lovforslag.
Det  

 foreslås, at de nye regler også kommer til at gælde for  

 sager efter arbejdsskadeforsikringsloven fra 1978.
Til nr. 8 og 9 Det foreslås, at ændringsforslagene nr. 1 og 6  

 træder i kraft dagen efter bekendtgørelsen i Lovtidende.
Til nr. 10 Bestemmelsen svarer til det fremsatte lovforslag, men  

 udvider bestemmelsens indhold til også at omfatte de sager, hvor der  

 før 1. juli 1999 er truffet afgørelse om erstatning for tab af  

 forsørger.
Økonomiske konsekvenser af ændringsforslagene Ændringsforslaget vedrørende § 15 om at  

 udbetale skadelidte 4 gange den årlige ydelse ved det 65. år i  

 stedet for 2 gange årlig ydelse ved det 67. år har til hensigt at  

 sikre, at skadelidte bliver kompenseret for nedsættelsen af  

 folkepensionsalderen fra 67 til 65 år.
Derved følger forslaget  

 hensigten bag den del af lovforslaget, der vedrører lov om sikring mod  

 følger af arbejdsskade.
 I modsætning til det fremsatte lovforslags § 15  

 indebærer ændringsforslaget desuden, at efterladte, der tilkendes  

 erstatning for tab af forsørger til det 65. år, får  

 kompensation for nedsættelsen af folkepensionsalderen.
Forslaget om at udbetale 4 gange den årlige ydelse  

 ved det fyldte 65. år indebærer, at de skadelidte, som får  

 udbetalt en engangserstatning, vil få udbetalt en erstatning, der er  

 lidt højere end efter de nugældende regler.
Skadelidte, der  

 modtager en løbende erstatning, vil få udbetalt en erstatning af  

 samme størrelse som efter de nugældende regler.
Ligesom det fremsatte lovforslag vil dette forslag  

 indebære, at de fleste skadelidte får udbetalt en højere  

 erstatning.
For nogle skadelidte vil forslaget i specielle situationer  

 indebære en lavere erstatning end det fremsatte forslag.
Det vil  

 være tilfældet i situationer, hvor en skadelidt har fået  

 tilkendt en løbende erstatning og efter nogle år vælger at  

 kapitalisere en del af den løbende erstatning.
Særlig markant  

 vil forskellen være for skadelidte, der får tilkendt erstatningen  

 i en høj alder, fordi den aldersafhængige  

 proportionalitetsfaktor, der er foreslået i det fremsatte lovforslag,  

 får særlig stor betydning for de ældste aldersgrupper.  

 Dette var en utilsigtet virkning ved kompensationsmodellen i det fremsatte  

 forslag, som ikke kunne undgås, hvis hensigten om, at skadelidte ikke  

 skulle have udbetalt mindre erstatning end efter de gældende regler,  

 skulle søges efterkommet.
Virkningen er illustreret i tabel 2, der viser  

 erstatningen over hele livsforløbet i nogle typetilfælde efter  

 henholdsvis gældende regler, det fremsatte forslag og  

 ændringsforslaget.
Alle eksemplerne er beregnet under  

 forudsætning af, at ydelserne tilkendes på fødselsdatoen.  

 De løbende ydelser er beregnet uden hensyntagen til forrentning af  

 ydelserne.
Da de løbende erstatninger udbetales over en  

 kortere periode, ville en forudsætning om forrentning give skadelidte  

 en fordel i forhold til de gældende regler.
Forsikringsselskaberne skal  

 hensætte reserver til dækning af alle fremtidige udbetalinger, og  

 da disse beregnes under hensyntagen til forrentningen, indebærer begge  

 ændringsforslag en merudgift for forsikringsselskaberne også i  

 relation til de løbende erstatninger.
Der er i de økonomiske bemærkninger til det  

 fremsatte forslag redegjort for, at det er vanskeligt at opgøre de  

 samlede økonomiske konsekvenser af modellen, der indeholder en  

 aldersafhængig proportionalitetsfaktor.
Dette skyldes blandt andet, at  

 det er vanskeligt at gisne om skadelidtes adfærd, hvis det fremsatte  

 forslag blev vedtaget.
Derudover vil merudgifterne først træde  

 fuldstændig frem, når lovforslaget har fuld virkning.
Med disse  

 forbehold er det forsøgt at opgøre merudgifterne, som  

 skønnes at være ca. 15 mio. kr. på årsbasis,  

 når forslaget er fuldt gennemført.
Skønnet over  

 merudgifterne er opgjort med udgangspunkt i de samlede udgifter til  

 erhvervsevnetabserstatning for afgørelser truffet i 1997.
Konsekvenserne af ændringsforslaget om 4 gange  

 årlig ydelse ved det 65. år er ligeledes forsøgt beregnet  

 med udgangspunkt i erhvervsevnetabsafgørelser truffet i 1997.  

 Merudgiften skønnes at være ca. 20 mio. kr. på  

 årsbasis, når lovforslaget er fuldt gennemført.
Forslaget  

 vil dermed være dyrere end det fremsatte forslag.
Forslaget om også at kompensere efterladte med 4  

 gange den årlige ydelse ved det 65. år indebærer en stort  

 set uændret udgift til erstatning for tab af forsørger i forhold  

 til de gældende regler.
Hvor der i dag udbetales 2 gange årlig  

 ydelse ved det fyldte 67. år, udbetales der i ændringsforslaget 4  

 gange årlig ydelse ved det fyldte 65. år.
At der ikke vil  

 være tale om en fuldstændig uændret udgift, skyldes  

 hensynet til dødelighed og forrentning.
 Erstatning for tab af forsørger udbetales dels i  

 form af løbende ydelser til enker/enkemænd, men også i  

 form af overgangsbeløb og erstatninger til børn.  

 Arbejdsskadestyrelsen træffer afgørelse om længden af den  

 periode, hvor der udbetales erstatning for tab af forsørger til  

 enker/enkemænd (højst 10 år), og hvis den efterladte  

 fylder 67 år inden udgangen af denne periode, standses den  

 løbende ydelse, og der udbetales 2 gange den årlige ydelse.  

 Efter det fremsatte forslag skulle ydelsen i stedet standses ved det fyldte  

 65. år.
Der udbetales erstatning for tab af forsørger i ca.  

 120 sager årligt.
Da det skønsmæssigt anslås, at der  

 i ca. 10 sager årligt tilkendes erstatning for tab af forsørger  

 til det 67. år, skønnes det, at det fremsatte forslag ville  

 indebære en mindreudgift på ca. 1½ mio. kr. i forhold til de  

 gældende regler.
Da ændringsforslaget skønnes at  

 medføre stort set samme udgift til erstatning for tab af  

 forsørger som de gældende regler, vil ændringsforslaget  

 være dyrere end det fremsatte forslag, for så vidt angår  

 erstatning for tab af forsørger.
Staten og nogle (amts-)kommuner har indtil 1. januar 1999  

 været selvforsikret og har afholdt udgifter til arbejdsskader ad hoc.  

 Efter 1. januar 1999 bibeholder staten og nogle (amts-)kommuner denne status  

 for ulykker og tingsskader.
Hvad angår erhvervssygdomme og pludselige  

 løfteskader eksisterer muligheden for selvforsikring ikke  

 længere.
Dette skyldes, at alle erhvervssygdomme og pludselige  

 løfteskader, der anmeldes efter 1. januar 1999, skal finansieres af  

 den nye selvejende institution Arbejdsmarkedets Erhvervssygdomssikring.
I  

 Arbejdsmarkedets Erhvervssygdomssikring opbygges reservehensættelser  

 til dækning af fremtidige udgifter til løbende ydelser.
Da staten og nogle (amts-)kommuner forbliver  

 selvforsikrede for ulykker og tingsskader, vil merudgiften som følge  

 af ændringsforslaget alene komme i form af højere udgifter til  

 engangserstatninger, både i form af kapitalerstatninger og  

 kapitaliseringer.
For så vidt angår erhvervssygdomme og  

 pludselige løfteskader, vil staten og (amts)kommunerne ud over at  

 opleve en udgiftsstigning i form at øgede udgifter til  

 engangserstatninger også opleve øgede udgifter til  

 løbende erstatninger som følge af, at der i Arbejdsmarkedets  

 Erhvervssygdomssikring skal opbygges reserver til løbende ydelser.
 Af merudgiften på 20 mio. kr. skønnes det, at  

 ca. 5 mio. kr. kan henføres til staten og (amts)kommunerne.  

 Størstedelen af merudgiften vil være indtrådt i år  

 2006, men selv derefter vil der være sager, som er omfattet af de  

 gældende regler.
Erhvervsøkonomiske konsekvenser I afsnittet om økonomiske konsekvenser  

 vedrørende lovforslagets § 15 er det nævnt, at den samlede  

 merudgift ved modellen med 4 gange den årlige ydelse ved det 65.  

 år anslås at være i størrelsesordenen ca. 20 mio.  

 kr.
For forsikringsselskaber, Arbejdsmarkedets  

 Erhvervssygdomssikring m.fl. vil forslaget indebære en merudgift som  

 følge dels af højere kapitaliseringsfaktorer, dels af  

 højere hensættelsesfaktorer.
De højere  

 kapitaliseringsfaktorer vil indebære, at engangserstatningerne  

 både i form af kapitalerstatninger og frivillige kapitaliseringer vil  

 blive større.
Ligeså vil reservehensættelserne til  

 dækning af alle fremtidige udbetalinger  stige.
Dette skyldes, at  

 reservehensættelsesfaktorerne til dækning af fremtidige  

 løbende ydelser beregnes under hensyntagen til forrentningen.
De erhvervsøkonomiske merudgifter af modellen med 4  

 gange årlig ydelse ved det 65. år skønnes at beløbe  

 sig til ca. 15 mio. kr.
De 15 mio. kr. vil fordele sig med ca. 5 mio. kr. til  

 Arbejdsmarkedets Erhvervssygdomssikring og ca. 10 mio. kr. til de private  

 forsikringsselskaber.
Administrative konsekvenser Der er ingen administrative konsekvenser af  

 ændringsforslaget til § 15 ved at indarbejde modellen med 4 gange den  

 årlige ydelse ved det 65. år.
Tabel 1 Lovforslagets konsekvenser vedr. § 15 i hovedtræk Positive konsekvenser/ Mindreudgifter (hvis ja, er omfanget angivet) Negative konsekvenser/ Merudgifter (hvis ja, er omfanget angivet) Økonomiske konsekvenser for stat, kommuner og amtskommuner - Ca. 5 mio. kr. årligt fra 2006 Administrative konsekvenser for stat, kommuner og amtskommuner - - Økonomiske konsekvenser for erhvervslivet - Ca. 15 mio. kr. årligt fra 2006 Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Lovforslaget indeholder ikke EU-retlige aspekter Tabel 2 Tabel indeholdende erstatning over hele livsforløbet i nogle  

 typetilfælde efter henholdsvis gældende regler, det fremsatte  

 forslag og ændringsforslaget Typeeksempel Erstatning efter gældende regler Erstatning efter L176 Erstatning efter ændringsforslaget 1. 40-årig mand.
 Kapitalerstatning 35 pct.
Årsløn 250.000 kr.* 667.590 667.590 670.880 2. 40-årig mand.
 Løbende ydelse 65 pct.
Årsløn 250.000 kr.* 3.770.000 3.770.000 3.770.000 3. 60-årig kvinde.
 Kapitalerstatning 50 pct.
Årsløn 200.000 kr.* 473.520 473.520 501.280 4. 60-årig kvinde.
 Løbende ydelse 75 pct.
Årsløn 200.000 kr.* 1.080.000 1.080.000 1.080.000 5. 62-årig mand.
 Løbende ydelse 65 pct.
 Kapitaliserer 50 pct. som 64-årig.
Årsløn 250.000 kr.* 806.600 939.934 862.100 *Årsløn = Grundløn Jørn Pedersen (S)  

 Inger Bierbaum (S) Else Marie Mortensen (S)  

 Karen J.
Klint (S) Grete Schødts (S)  

 Villy Søvndal (SF) fmd.  

 Yvonne Herløv Andersen (CD)  

 Anders Samuelsen (RV) Pernille Rosenkrantz-Theil (EL)  

 Erik Larsen (V) Else Winther Andersen (V)  

 Tove Fergo (V) Rikke Hvilshøj (V)  

 John Vinther (KF) Knud Erik Kirkegaard (KF)  

 Inge Refshauge (DF)  

 Tove Videbæk (KRF) nfmd.
 Fremskridtspartiet havde ikke medlemmer i udvalget.
