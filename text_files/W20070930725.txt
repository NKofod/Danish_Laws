Et massemedie har som led i den  

 redaktionelle proces på egen hånd ret til at forkorte i manuskripter til  

 læserbreve og debatindlæg, såfremt skribentens opfattelse trods sådanne  

 forkortelser  

 fremstår som uforvansket.
I [K]s debatindlæg var der navnlig sket en  

 forkortelse af afsnit 1, ændret overskriften samt nogle grammatiske  

 rettelser.  

 Det debatindlæg, der blev bragt, fremstod på denne baggrund ikke som en  

 forvanskning af det indsendte indlæg.
 I det foreliggende tilfælde var kravet om  

 genmæle et krav om, at JydskeVestkysten bragte det indsendte debatindlæg i  

 uforkortet form, og sådant krav er ikke hjemlet ved reglerne om genmæle.
 Pressenævnet tog herefter ikke [K]s krav om  

 genmæle til følge.
Pressenævnets  

 kendelse i sag 2007-6-466 [K] har klaget til  

 Pressenævnet over, at JydskeVestkysten har afvist at bringe et genmæle  

 vedrørende  

 et læserbrev, der blev bragt i avisen den 15. januar 2007.
1. Sagsfremstilling JydskeVestkysten bragte den  

 15. januar 2007 [K]s læserbrev under overskriften  

  

 Højst ubehageligt at blive hængt ud som kværulant.  

  

 Af læserbrevet  

 fremgår bl.a. følgende.
 Artiklen »Kværulanter koster  

 kassen« i JydskeVestkysten 27.12.2006 tilkendegav endnu en gang, at pressen  

 (læs JV) kun skriver det, de bliver fortalt af vennerne.
Jeg har det forfængelige håb,  

 at dette indlæg får dem, der råber kværulant efter os, der tør " Til sagsfremstillingen skal  

 nævnes, at [K] ved mail af 4. januar 2007 anmodede JydskeVestkysten om, at  

 læserindlægget med overskriften  

  

 Kværulanter  

 versus Uduelige embedsmænd  

  

 blev bragt i sin helhed eller returneret.
Af  

 det fremsendte indlæg fremgår bl.a. følgende:
 Under overskriften  

 Kværulanter koster kassen i JV den 27.12.06 tilkendegav JV   

 endnu en gang,  

 at de ønsker et samfund uden en åben demokratisk debat, samt at pressen (læs  

 JV) kun skriver det, de bliver fortalt af vennerne fra netværket (læs Logen).
Jeg har det forfængelige håb,  

 at dette indlæg får alle dem  der råber KVÆRULANT efter os, der tør  

  [K] anmodede den 16. januar  

 2007 JydskeVestkysten om en berigtigelse, hvilket avisen afviste samme dag.
2. Parternes synspunkter [K] har oplyst, at han  

 udtrykkeligt gjorde opmærksom på, at han ikke ønskede indlægget bragt, hvis  

 JydskeVestkysten ikke ønskede at bringe det i sin helhed.
 [K] har anført, at avisen har  

 ændret første afsnit  

 til noget, han  

 ikke kan stå inde for, ændret opsætningen  herunder ændret overskriften  

 og  

 skrevet kværulanter med små bogstaver i stedet for store - samt  

 indskrevet  

 grammatiske fejl for at få ham til at fremstå som en idiot, der hverken  

 kan  

 læse eller skrive.
 JydskeVestkysten har  

 indledningsvis anført, at klagen skal afvises som grundløs.
JydskeVestkysten har videre  

 anført, at redaktøren er i sin fulde ret til at redigere indholdet.
Det er  

 alene første afsnit, der er redigeret ved, at klagerens 41 ord er blevet til  

 25  

 ord, uden at meningen på nogen måde er forstyrret.
Derudover er der rettet,  

 ikke tilføjet grammatiske fejl.
Den redigering, [K] har været ude for, er  

 ubetydelig i forhold til hans budskab, og det gav ikke nogen mening at bringe  

 hele indlægget igen.
 3. Pressenævnets afgørelse og begrundelse
  

 :
 I sagens behandling har  

 følgende nævnsmedlemmer deltaget:
 Jesper Rothe, Finn Rowold,  

 Lene Sarup og Marianne Druedahl.
Et massemedie har som led i  

 den redaktionelle proces på egen hånd ret til at forkorte i manuskripter til  

 læserbreve og debatindlæg, såfremt skribentens opfattelse trods sådanne  

 forkortelser fremstår som uforvansket.
I [K]s debatindlæg er der navnlig sket  

 en forkortelse af afsnit 1, ændret overskriften samt nogle grammatiske  

 rettelser.
Det debatindlæg, der blev bragt, fremstår på denne baggrund ikke  

 som  

 en forvanskning af det indsendte indlæg.
 I det foreliggende tilfælde  

 er kravet om genmæle et krav om, at JydskeVestkysten bringer det indsendte  

 debatindlæg i uforkortet form, og sådant krav er ikke hjemlet ved reglerne om  

 genmæle.
 Pressenævnet tager herefter  

 ikke [K]s krav om genmæle til følge.
 Afgjort den 26. marts 2007.
