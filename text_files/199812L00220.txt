Fremsat den 13. april 1999 af Jette Gottlieb (EL) og  

 Søren Søndergaard (EL) Forslag til Lov om ændring af lov om forbud mod  

 forskelsbehandling på  

 arbejdsmarkedet m.v.
(Aldersdiskrimination) § 1 I lov nr. 459 af 12. juni 1996 om forbud mod  

 forskelsbehandling på arbejdsmarkedet foretages følgende  

 ændringer:
 1. I § 1, stk. 1, indsættes efter »forskelsbehandling på grund af« ordet: »alder,«.
 2. I § 4 indsættes efter »oplysninger om dennes« ordet:  

 »alder,«.
 3. I § 5 indsættes efter »person af en bestemt« ordet:  

 »alder,«.
 4. I § 6, stk. 2, indsættes efter »udøveren er af en bestemt«  

 ordet: »alder,«.
 5. I  § 9, stk. 2, indsættes efter »personer af en bestemt« ordet:  

 »alder,«.
§ 2 Loven træder i kraft den 1. juli 1999.
Bemærkninger til lovforslaget Almindelige bemærkninger Der eksisterer en udbredt og stærkt stigende tendens  

 til aldersdiskrimination på det danske arbejdsmarked.
Den eksplosive  

 udvikling i teknologien sammenholdt med de voksende krav til effektivitet og  

 produktivitet har medført, at arbejdsgiverne ikke efterspørger  

 den ældre arbejdskraft uanset dennes kvalifikationer i  

 øvrigt.
Regeringen har i forbindelse med den seneste  

 dagpengereform sagt, at ledigheden falder for de 50-54-årige.
Men tal  

 fra AF Storkøbenhavn siger det modsatte.
Trods et generelt fald i  

 ledigheden det seneste år er ledigheden f.eks. steget for de  

 50-54-årige akademikere med 5,2 pct. og for de 50-54-årige KAD  

 ere med 8 pct.
 Ledigheden var højere end 10 pct. for de  

 50-54-årige inden for Blik og Rør, frisører, Grafisk,  

 KAD, NNF, PMF, RBF og SiD i 2. kvartal 1998.
 Folk på over 50 år ryger bagest i køen,  

 og især inden for fremstillingsvirksomhederne er der en kraftig tendens  

 til, at det er dem, som arbejdsgiverne fyrer først.
På grund af de små årgange har der vist  

 sig åbninger for de unge.
Men det hjælper ikke de ældre  

 ledige.
Den megen tale om seniorpolitik har ingen relevans i  

 forhold til almindelige job.
Når arbejdsgiverne vægrer sig ved at  

 ansætte ældre, bunder det i en formodning om, at:
Ældre har sværere ved at omstille sig og lære nyt.  

 Undersøgelser viser, at dette ikke holder stik i praksis.
Folk  

 på over 50 år skal blot bruge lidt længere tid til  

 efteruddannelse.
Ældre kan være mere fagligt bevidste og mindre  

 tilbøjelige til at Ældre ansatte kan ikke så let presses op i tempo, og de  

 kan være nedslidte fysisk og psykisk.
Men vi bliver alle sammen  

 ældre, og der skal være plads til alle.
Hvis arbejdspresset  

 skubber de ældre ud, er det arbejdspladserne, det er galt med.
Ofte kan  

 erfaring og faglig rutine give samme produktivitet som det  

 hæsblæsende jageri.
Mange arbejdsgivere lægger vægt på, at deres  

 ansatte skal udgøre et team, og at de helst skal være på  

 samme alder.
En meget kedelig tendens, da samfundet har gavn af, at flere  

 generationer omgås hinanden i hverdagen og lærer af  

 hinanden.
Hvis arbejdsgiverne, og det gælder både de  

 private og de offentlige arbejdsgivere, i særlig grad ønsker at  

 fyre de ældre eller ikke ønsker at ansætte ældre,  

 må samfundet gribe ind.
På samme måde som man ønsker  

 at forhindre kønsdiskrimination ved ansættelser.
På samme  

 måde som man ønsker at lægge pres på for at få  

 uddannet det nødvendige antal lærlinge.
Det samme gælder arbejdsformidlingen.  

 Arbejdsformidlingen skal overholde loven og give tilbud til alle uanset  

 alder.
Men arbejdsformidlingen formidler i praksis ikke job til folk på  

 over 50 år, de formidler kurser i at skrive ansøgninger og i at  

 holde humøret oppe.
De ældre får sjældnere del i  

 midlerne til en ny uddannelse eller til kvalificeret omskoling.
Undtagelsen  

 er de ufaglærte, som kan få mulighed for at deltage i snesevis af  

 AMU-kurser, der bare ikke skaffer dem job.
IT-kurser er i praksis forbeholdt  

 folk under 50 år.
Arbejdsformidlingen skal prioritere, og den ved godt, at  

 aktiveringen ikke bringer de ældre i fast job.
De stigende krav til  

 AF-systemet om at skabe målbare resultater betyder i praksis, at  

 kursusmillionerne går til de ledige, der har størst  

 sandsynlighed for at få job.
I København har man f.eks. et krav  

 om, at otte ud af ti kursusdeltagere skal være i job efter et halvt  

 år.
 De ældre i Danmark bliver således udsat for  

 diskrimination i flere omgange:
 Der er en tendens til, at virksomhederne ser bort fra anciennitet og  

 afskediger dem på over 50 år først.
 Der er en tendens til, at virksomhederne undlader at ansætte  

 folk, der er over 50 år gamle.
 Er en person med et personnummer fra før 1950 først  

 blevet ledig, er chancerne for at vende tilbage til arbejdsmarkedet  

 mærkbart formindsket.
Er man ledig og over 50 år gammel, får man ringere  

 aktiveringstilbud.
Ofte havner man i de mest perspektivløse puljejob,  

 hvor man skal arbejde for dagpengene, men uden perspektiv om en værdig  

 fremtid på arbejdsmarkedet.
Med lovforslaget ønsker Enhedslisten at modvirke  

 denne diskrimination.
Dette ønsker vi at opnå gennem en  

 ulovliggørelse af forskelsbehandling.
Enhedslisten lider ikke af den  

 illusion, at man med dette forslag med ét slag kan fjerne  

 aldersdiskrimination, men vi håber at vanskeliggøre den  

 åbenlyse diskrimination samt sikre, at det kræver argumentation,  

 når den foregår i det skjulte.
Bemærkninger til lovforslagets enkelte  

 bestemmelser Til § 1 Til nr. 1 Det foreslås, at der indføres forbud mod  

 forskelsbehandling på grund af alder på lige fod med det  

 gældende forbud mod forskelsbehandling på grund af race,  

 hudfarve, religion, politisk anskuelse, seksuel orientering eller national,  

 social eller etnisk oprindelse.
Til nr. 2-5 Forslagene er konsekvensrettelser som følge af det  

 foreslåede forbud mod forskelsbehandling på grund af alder.
Til § 2 Det foreslås, at ændringen træder i  

 kraft den 1. juli 1999.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om forbud mod  

 forskelsbehandling på arbejdsmarkedet m.v. (Aldersdiskrimination).
(Lovforslag nr.
L 220).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
