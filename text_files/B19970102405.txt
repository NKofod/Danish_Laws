 I medfør af § 174, stk. 6, i lov nr. 381 af 10. juni 1997 om byfornyelse  

 fastsættes:
 § 1.  Bekendtgørelsen finder anvendelse ved  

 ombygninger, som er omfattet af bestemmelsen om skadedækning fra  

 Byggeskadefonden vedrørende Bygningsfornyelse (BvB), jf. § 174 i lov om  

 byfornyelse.
 § 2.  Bygherren lader forud for ombygningens  

 iværksættelse foretage en registrering af bygningens tilstand  

 (førregistrering).
 Stk. 2.  Førregistreringen tilrettelægges således, at  

 den omfatter de dele af bygningen, som vil blive berørt af den påtænkte  

 ombygning.
 Stk. 3.  Førregistreringen foretages af en sagkyndig,  

 der har byggeteknisk sagkundskab og erfaring fra byggepraksis.
§ 3.  Den sagkyndige, som udfører førregistreringen,  

 er ansvarlig efter dansk rets almindelige erstatningsregler for fejl og  

 forsømmelser.
Ansvaret ophører 5 år efter afleveringen af det udførte  

 ombygningsarbejde.
 Stk. 2.  Retstvister efter stk. 1 kan indbringes for  

 Voldgiftsretten for bygge- og anlægsvirksomhed.
 § 4.  Førregistreringen skal indeholde en beskrivelse  

 af den foretagne gennemgang af bygningen samt en opgørelse over konstaterede  

 skader og tegn på skader med udgangspunkt i følgende bygningsopdeling:
Tag Fundament/kælder Facader/sokkel Vinduer Udvendige døre Trapper Porte/gennemgange Etageadskillelser WC/bad Køkken Varmeanlæg Afløb Vandinstallation Gasinstallation Ventilation EL-/svagstrøm Andet Stk. 2.  I forbindelse med den i stk. 1 nævnte  

 beskrivelse, skal der foretages en registrering af eventuelle fugtproblemer  

 og deres omfang.
§ 5.  Bygherren skal udarbejde en fortegnelse - med  

 angivelse af mængder/enheder - over ombygningsarbejder.
Fortegnelsen skal  

 følge opdelingen som angivet i § 4.
 § 6.  Resultatet af førregistreringen og bygherrens  

 fortegnelse, jf. § 5, indsendes til kommunalbestyrelsen senest samtidig med  

 indsendelse af ansøgning om tilsagn om støtte til ombygningen.
Stk. 2.  Materialet opbevares af kommunen i mindst 5 år  

 efter ombygningsarbejdernes aflevering.
I de tilfælde, hvor der ikke kræves  

 aflevering, jf.
Almindelige Betingelser for arbejder og leverancer i bygge-  

 og anlægsvirksomhed (AB 92), anses skæringsdagen for at være  

 afleveringstidspunktet.
 § 7.  Senest 1 måned efter at kommunalbestyrelsen har  

 meddelt tilsagn om offentlig støtte, sender bygherren en revideret  

 fortegnelse, jf. § 5, til kommunen over de ombygningsarbejder, kommunen har  

 meddelt støtte til.
 § 8.  Senest 2 måneder efter at kommunalbestyrelsen  

 har meddelt tilsagn om offentlig støtte, fremsender kommunalbestyrelsen til  

 BvB:
- Førregistrering - Skema 1 eller ansøgning om offentlig støtte - Skema 2 eller kopi af tilsagnsskrivelse, hvoraf byggeriets forventede  

 afleveringsdato skal fremgå - Den i § 7 nævnte reviderede fortegnelse.
 § 9.  Bekendtgørelsen træder i kraft den 1. januar  

 1998.
Boligministeriet, den 17. december 1997 p.m.v.
 e.b.
