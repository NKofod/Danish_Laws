Fremsat den 7. oktober 2004 af Anne Baastrup (SF),  

 Lissa Mathiasen (S),  

 Elisabeth Arnold (RV) og Line Barfod (EL) Forslag til folketingsbeslutning om  

 inkorporering af FNs torturkonvention Folketinget opfordrer regeringen til at fremsætte lovforslag om inkorporering i dansk ret af FNs konvention  

 mod tortur og anden grusom, umenneskelig eller nedværdigende behandling eller  

 straf med tilhørende protokol og om, at tortur indsættes som en særlig  

 forbrydelse i straffeloven og den militære straffelov.
Bemærkninger til forslaget Baggrund og formål Et af den tidligere regering nedsat inkorporeringsudvalg afgav i  

 2001 betænkning om inkorporering af menneskerettigheder i dansk ret  

 (betænkning  

 1407/2001). Inkorporeringsudvalget anbefalede, at (indtil videre) tre  

 FN-menneskerettighedskonventioner  

 blev inkorporeret i dansk ret, herunder FNs konvention mod tortur og  

 anden  

 grusom, umenneskelig eller nedværdigende behandling eller straf.
Regeringen har imidlertid ved flere lejligheder tilkendegivet,  

 at regeringen ikke agter at følge inkorporeringsudvalgets anbefalinger om  

 inkorporering af konventionerne, herunder torturkonventionen.
Regeringen har  

 bl.a. henvist til, at Danmark ikke efter FN-konventionerne er forpligtet til  

 at  

 inkorporere disse i dansk ret, men forpligtet til at sikre, at dansk  

 lovgivning  

 og praksis indholdsmæssigt lever op til konventionernes krav, samt at det  

 fremgår af dansk retspraksis, at FN-menneskerettighedskonventionerne er en  

 relevant retskilde i dansk ret, og at de anvendes af de danske domstole, også  

 selv om de ikke er inkorporeret i dansk ret.
Beslutningsforslaget indebærer for det første, at FNs  

 konvention mod tortur og anden grusom, umenneskelig eller nedværdigende  

 behandling eller straf inkorporeres i dansk ret i overensstemmelse med  

 anbefalingerne  

 i betænkning 1407/2001. Efter forslagsstillernes opfattelse vil en  

 inkorporering  

 af torturkonventionen styrke individernes retsstilling, idet det  

 tydeliggør, at borgerne har adgang til selv at påberåbe sig konventionen  

 umiddelbart for domstolene og andre retsanvendende myndigheder, skabe et lovgrundlag for, at de retsanvendende  

 myndigheder kan anvende konventionen, indebære øget opmærksomhed på og større  

 bevidsthed om konventionen og have en væsentlig national og international  

 signalværdi.
Beslutningsforslaget indebærer for det andet, at der i  

 modsætning til i dag indsættes en udtrykkelig bestemmelse i straffeloven og i  

 den militære straffelov, som kriminaliserer tortur som et klart signal til  

 såvel myndigheder som offentlighed.
Regeringen har hidtil henvist til, at  

 Danmark allerede i dag har bestemmelser, der er dækkende i forhold til  

 forpligtelsen i torturkonventionen om at definere og kriminalisere tortur og  

 tilkendegivet, at det efter regeringens opfattelse hverken er nødvendigt  

 eller  

 hensigtsmæssigt at indføre en særlig torturbestemmelse i lovgivningen, idet  

 en  

 sådan bestemmelse ikke vil tilføre reglerne noget nyt.
Forslagsstillerne er  

 uenige heri og finder, at der er et aktuelt behov for at kriminalisere tortur  

 i  

 den danske lovgivning, således at det for alle er hævet over enhver tvivl, at  

 tortur er forbudt og strafbart.
FNs torturkonvention Danmark har ratificeret FNs konvention af 10. december 1984 mod  

 tortur og anden grusom, umenneskelig eller nedværdigende behandling eller  

 straf.
Konventionen trådte i kraft for Danmark i 1987.
Konventionen indebærer bl.a., at staterne skal træffe effektive  

 forholdsregler for at forhindre tortur, herunder lovgivningsmæssige,  

 administrative og juridiske foranstaltninger.
Torturhandlinger, forsøg på og  

 medvirken hertil skal være strafbare, og der skal fastsættes passende straffe  

 under hensyn til forbrydelsernes alvorlige karakter.
Staterne skal føre  

 systematisk tilsyn med regler og praksis i forbindelse med afhøringer for at  

 forhindre, at tortur finder sted, og sørge for, at der iværksættes  

 undersøgelser i tilfælde, hvor der er rimelig grund til at antage, at tortur  

 har fundet sted.
Ofre for tortur skal have ret til erstatning.
Forklaringer,  

 som er afgivet under anvendelse af tortur, må ikke tillades benyttet som  

 bevis  

 i straffesager.
I henhold til konventionen er der oprettet en komité af  

 uafhængige eksperter  FNs torturkomité  som påser  

 konventionens  

 gennemførelse i deltagerstaterne.
Det sker fortrinsvis ved, at  

 deltagerstaterne  

 rapporterer til komiteen om konventionens gennemførelse inden for deres  

 jurisdiktion.
Efter en gennemgang af rapporterne afgiver komiteen sine  

 bemærkninger og anbefalinger til deltagerstaterne.
Deltagerstaterne kan  

 acceptere, hvilket Danmark har gjort, at personer kan indklage staten for at  

 have krænket konventionen  og mellemstatslig klageadgang.
Folketinget  

 gav med  

 vedtagelsen af B 129, 2003-04, samtykke til Danmarks ratifikation af en  

 valgfri  

 protokol til FN-konventionen om tortur og anden grusom, umenneskelig eller  

 nedværdigende behandling eller straf.
Protokollen hjemler bl.a. adgang til at  

 foretage inspektionsbesøg i deltagerstaterne.
Inkorporeringsudvalgets anbefaling I betænkning om inkorporering af menneskerettighedskonventioner  

 i dansk ret (1407/2001) konkluderer udvalget om FNs torturkonvention  

 (s.  

 258-59):
»Udvalgets overvejelser og konklusion På baggrund af en samlet vurdering af argumenter for og imod en  

 inkorporering (afsnit 4) anbefaler udvalget, at CAT (FNs konvention mod  

 tortur  

 og anden grusom, umenneskelig eller nedværdigende behandling eller straf)  

 inkorporeres i dansk lovgivning.
 Selv om konventionen er en »specialkonvention«, må den efter  

 udvalgets opfattelse anses for »central« for beskyttelsen af  

 menneskerettigheder, idet den vedrører en af de mest fundamentale  

 rettigheder,  

 nemlig forbuddet mod tortur og andre former for grusom, umenneskelig eller  

 nedværdigende behandling eller straf.
Efter udvalgets opfattelse er konventionen endvidere »egnet« til  

 at blive anvendt som retligt grundlag for løsning af konkrete tvister, der  

 verserer for domstolene eller administrative myndigheder.
Konventionens  

 bestemmelser er i vidt omfang formuleret klart og præcist.
Udvalget lægger vægt på, at der er etableret en individuel  

 klageadgang.
Komiteens omfattende og detaljerede praksis i individuelle  

 klagesager indebærer, at konventionens bestemmelser vil være »egnede« til at  

 blive anvendt som retligt grundlag for løsning af konkrete tvister, der  

 verserer for domstolene eller administrative myndigheder.
Komiteens praksis  

 bidrager efter udvalgets opfattelse til at præcisere indholdet og omfanget af  

 konventionens bestemmelser.
Udvalget har endelig tillagt det betydning, at det ikke kan  

 udelukkes, at CAT på visse punkter yder en bedre beskyttelse end den  

 europæiske  

 menneskerettighedskonvention, herunder muligt med hensyn til beviskravene  

 for,  

 at en udlænding ved udsendelse risikerer at blive udsat for tortur.« Tidligere behandling af forslag om  

 inkorporering af torturkonventionen Inkorporeringen af FNs torturkonvention indgik i B 134,  

 2003-04, fremsat af SF: Forslag til inkorporering af  

 FN-menneskerettighedskonventioner i dansk ret.
Forslaget, som omfattede fire  

 konventioner,  

 blev forkastet ved 2. behandling den 6. maj 2004. (Se Folketingstidende  

 2003-04, forhandlingerne s. 7164 og 9919, tillæg A s. 6302 og 6307, tillæg B  

 s.  

 1459.) Enhedslisten fremsatte den 25. maj 2004 forslag til  

 folketingsbeslutning om inkorporering af FNs torturkonvention (B 214).  

 Forslaget blev på grund af det sene fremsættelsestidspunkt ikke  

 førstebehandlet.  

 (Se Folketingstidende 2003-04, tillæg A s. 8535 og 8536.) Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om inkorporering af FNs torturkonvention.
(Beslutningsforslag nr.
B 13).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
