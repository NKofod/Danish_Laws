Den 25. juni 1987 undertegnedes i Dar es Salaam en overenskomst mellem  

 Danmark og Tanzania om konsolidering af Tanzanias statsgaranterede gæld til  

 Danmark.
Overenskomsten er i overensstemmelse med de retningslinier for  

 restrukturering af Tanzanias gæld (Agreed Minute of the Consolidation of the  

 Debt of the United Republic of Tanzania), om hvilke der blev tilvejebragt  

 enighed under multilaterale forhandlinger, som fandt sted i Paris den 18.  

 september 1986.
 Konsolideringsprocenten er aftalt til 100 for afdrag og kontraktsrenter,  

 der forfalder i perioden 1. oktober 1986 til 30. september 1987, hidrørende  

 fra kontrakter, som er garanteret af Eksportkreditrådet, og som er indgået  

 før den 30. juni 1986. Konsolideringen omfatter også 97,5% af forfaldne,  

 ubetalte afdrag, kontraktsrenter og morarenter opgjort pr. 30. september  

 1986. De konsoliderede beløb skal afbetales i 10 lige store halvårlige rater  

 begyndende den 1. oktober 1992 og med sidste afdrag den 30. september 1997.  

 De resterende 2,5%, der ikke blev konsolideret, skal betales senest den 30.  

 september 1987.
I overenskomsten udgør konsolideringen ca. 44 millioner kroner, hvortil  

 kommer morarenter.
De involverede kronebeløb blev denomineret til US dollars  

 under benyttelse af salgskursen i København den 1. juni 1987. Morarenten  

 indtil 30. september 1986 blev aftalt til 9,5% pro anno.
Fra 1. oktober 1986  

 og til 30. september 1987 er renten aftalt til LIBOR (London Inter Bank  

 Offered Rate) + 0,5%, som denne var den 1. oktober 1986. Moratorierenten vil  

 fremover være LIBOR + 0,5% med et maksimumloft på 9,8% pro anno.
Eventuelle  

 fremtidige morarenter beregnes ikke med rentetillæg.
