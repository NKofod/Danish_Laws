Efter indhentelse af folketingets samtykke den 19. december 1991 har  

 Danmark i henhold til kgl. resolution af 27. december 1991 ratificeret en den  

 19. november 1990 i Paris undertegnet traktat om Konventionelle Væbnede  

 Styrker i Europa.
Danmark deponerede sit ratifikationsinstrument hos det  

 hollandske udenrigsministerium den 30. december 1991.
 Traktaten har følgende ordlyd (den franske, italienske, russiske, spanske  

 og tyske tekst udelades):
TRAKTAT OM KONVENTIONELLE VÆBNEDE STYRKER I EUROPA Amerikas Forenede Stater, Kongeriget Belgien, Republikken Bulgarien,  

 Canada, Kongeriget Danmark, Den Franske Republik, Den Hellenske Republik,  

 Republikken Island, Den Italienske Republik, Storhertugdømmet Luxembourg,  

 Kongeriget Nederlandene, Kongeriget Norge, Republikken Polen, Den  

 Portugisiske Republik, Rumænien, Unionen af Socialistiske Sovjetrepublikker,  

 Kongeriget Spanien, Det Forenede Kongerige Storbritannien og Nordirland, Den  

 Tjekkiske og Slovakiske Forbundsrepublik, Republikken Tyrkiet,  

 Forbundsrepublikken Tyskland og Republikken Ungarn, i det følgende benævnt  

 deltagerstaterne, der er ledet af Mandatet for Forhandlinger om Konventionelle Væbnede Styrker i  

 Europa af 10. januar 1989, og der har ført disse forhandlinger i Wien fra 9.  

 marts 1989, er ledet af formålene og hensigterne med Konferencen om Sikkerhed og  

 Samarbejde i Europa, inden for hvis rammer forhandlingerne om denne Traktat  

 er blevet ført, erindrer om deres forpligtelse til i deres indbyrdes forbindelser såvel  

 som i deres internationale forbindelser i almindelighed at afholde sig fra  

 trussel om magtanvendelse eller brug af magt imod nogen stats territoriale  

 integritet eller politiske uafhængighed eller på nogen anden måde, der er  

 uforenelig med formålene og principperne i De Forenede Nationers Pagt, handler i bevidsthed om nødvendigheden af at forhindre enhver militær  

 konflikt i Europa, er sig bevidste om det fælles ansvar, som de alle har for at søge at opnå  

 større stabilitet og sikkerhed i Europa, bestræber sig på at erstatte militær konfrontation med et nyt mønster for  

 de sikkerhedsmæssige forbindelser mellem alle deltagerstaterne, som er  

 baseret på fredeligt samarbejde, og derved medvirke til at overvinde delingen  

 af Europa, forpligter sig til at forfølge målet at etablere en sikker og stabil  

 balance mellem de konventionelle væbnede styrker i Europa på lavere niveauer  

 end hidtil, at fjerne uligheder, som er skadelige for stabiliteten og  

 sikkerheden, og som et spørgsmål af høj prioritet at fjerne evnen til at  

 iværksætte overraskelsesangreb og til at indlede en større offensiv operation  

 i Europa, erindrer om, at de har undertegnet eller tiltrådt Bruxelles- traktaten af  

 1948, Washington-traktaten af 1949 eller Warszawa-traktaten af 1955, og at de  

 har ret til at være eller ikke være deltager i alliancetraktater, forpligter sig til at forfølge det mål at sikre, at antallet af  

 traktatbegrænsede konventionelle våben og konventionelt udstyr inden for  

 Traktatens anvendelsesområde ikke overstiger 40.000 kampvogne, 60.000  

 pansrede kampkøretøjer, 40.000 artilleripjecer, 13.600 kampfly og 4.000  

 angrebshelikoptere, bekræfter, at denne Traktat ikke har til formål at påvirke nogen stats  

 sikkerhedsinteresser negativt, bekræfter deres tilsagn om at fortsætte den konventionelle  

 våbenkontrolproces, herunder forhandlinger, idet de tager fremtidige behov  

 vedrørende den europæiske stabilitet og sikkerhed i lyset af den politiske  

 udvikling i Europa i betragtning, er blevet enige om følgende:
Artikel I 1. Hver deltagerstat skal opfylde de i denne Traktat  

 fastsatte forpligtelser i overensstemmelse med dens bestemmelser, herunder de  

 forpligtelser, som vedrører følgende fem kategorier ved de konventionelle  

 væbnede styrker: kampvogne, pansrede kampkøretøjer, artilleri, kampfly og  

 kamphelikoptere.
 2. Hver deltagerstat skal endvidere gennemføre de  

 øvrige i denne Traktat anførte foranstaltninger med henblik på at sikre  

 sikkerhed og stabilitet såvel i løbet af reduktionsperioden for de  

 konventionelle væbnede styrker som efter reduktionernes gennemførelse.
3. Denne Traktat omfatter Protokollen om Eksisterende  

 Typer af Konventionelle Våben og Konventionelt Udstyr, i det følgende  

 betegnet Protokollen om Eksisterende Typer, med tilhørende Bilag; Protokollen  

 om Procedurer for Reklassificering af Specifikke Modeller eller Varianter af  

 Kamptræningsfly til Ubevæbnede Træningsfly, i det følgende betegnet  

 Protokollen om Fly-Reklassificering; Protokollen om Procedurer for Reduktion  

 af Konventionelle Våben og Konventionelt Udstyr begrænset af Traktaten om  

 Konventionelle Væbnede Styrker i Europa, i det følgende betegnet  

 Reduktionsprotokollen; Protokollen om Procedurer for Kategorisering af  

 Kamphelikoptere og Rekategorisering af Multi-rolle Angrebshelikoptere, i det  

 følgende betegnet Protokollen om Helikopter-Rekategorisering; Protokollen om  

 Notifikation og Informationsudveksling, i det følgende betegnet  

 Informationsudvekslingsprotokollen, med Bilag om Formatet for  

 Informationsudveksling, i det følgende betegnet Formatbilaget; Protokollen om  

 Inspektion; Protokollen om Den Fælles Rådgivende Gruppe; samt Protokollen om  

 Foreløbig Anvendelse af Visse af Bestemmelserne i Traktaten om Konventionelle  

 Væbnede Styrker i Europa, i det følgende betegnet Protokollen om Foreløbig  

 Anvendelse.
Hvert af disse dokumenter udgør en integreret del af denne  

 Traktat.
Artikel II 1. Til denne Traktats formål betyder begrebet:
Kampvogne er bæltedrevne pansrede kampkøretøjer med en tomvægt på mindst  

 16,5 metriske tons, der er udrustet med en 360 graders traverserende kanon  

 med en kaliber på ikke under 75 millimeter.
Endvidere vil ethvert hjuldrevet  

 pansret kampkøretøj, som indsættes i operativ tjeneste og som opfylder de  

 øvrige ovenstående kriterier, tillige skulle kategoriseres som kampvogne.
 »Pansret mandskabsvogn«: et pansret kampkøretøj konstrueret og  

 udstyret til transport af en panserinfanterigruppe, der som regel er udrustet  

 med et integreret eller tilhørende våben af en kaliber på mindre end 20  

 millimeter.
»Infanterikampkøretøj«: et pansret kampkøretøj som primært er  

 konstrueret og udstyret til transport af en panserinfanterigruppe, som  

 normalt giver denne mulighed for at afgive ild, medens den er opsiddet og  

 beskyttet af køretøjets pansring.
Sådanne pansrede køretøjer er udrustet med  

 en integreret eller tilhørende kanon eller maskinkanon af en kaliber på  

 mindst 20 millimeter og i visse tilfælde med et affyrings-system for  

 panserværnsmissiler.
Infanterikampkøretøjer udgør det primære våbensystem i  

 hærstyrkers panserinfanteri-, eller mekaniserede infanteri- eller  

 motoriserede infanterienheder.
»Svært bevæbnet kampkøretøj«: et pansret kampkøretøj, som er  

 udrustet med en integreret eller tilhørende kanon af en kaliber på mindst 75  

 millimeter.
Sådanne pansrede køretøjer har en tomvægt på mindst 6,0 metriske  

 tons og opfylder ingen af definitionerne for hverken en pansret  

 mandskabsvogn, et infanterikampkøretøj eller en kampvogn.
Storkalibrede artillerisystemer omfatter kanoner, haubitsere, artilleri  

 pjecer med egenskaber fra både kanoner og haubitsere, morterer og  

 raketkastere med en kaliber på 100 millimeter og højere.
Endvidere skal  

 ethvert fremtidigt direkte skydende våbensystem med en effektiv sekundær  

 indirekte skydende egenskab tælle imod artilleriloftet.
2. Eksisterende typer af traktatomfattede  

 konventionelle våben og konventionelt udstyr er anført i Protokollen om  

 Eksisterende Typer.
Lister over de eksisterende typer skal ajourføres  

 periodisk i overensstemmelse med artikel XVI, paragraf 2, litra (D) og  

 kapitel IV i Protokollen om Eksisterende Typer.
Sådanne ajourføringer skal  

 ikke anses for ændringer af Traktaten.
 3. De eksisterende typer af kamphelikoptere, der er  

 anført i Protokollen om Eksisterende Typer, skal kategoriseres i  

 overensstemmelse med kapitel I i Protokollen om Helikopter-Rekategorisering.
Artikel III 1. Til brug for denne Traktat skal deltagerstaterne  

 anvende følgende tælleregler:
 alle kampvogne, pansrede kampkøretøjer, artilleri, kampfly og  

 angrebshelikoptere, som defineret i artikel II, der findes inden for  

 anvendelsesområdet, skal være genstand for de numeriske begrænsninger og  

 andre bestemmelser, der er fastsat i artikel IV, V og VI, med undtagelse af  

 dem, der på en måde, der er forenelig med en deltagerstats normale  

 fremgangsmåde:
 2. Såfremt en deltagerstat notificerer et usædvanligt  

 højt antal af sådanne kampvogne, pansrede kampkøretøjer, artilleri, kampfly  

 og angrebshelikoptere, hvis notifikation er foreskrevet i kapitel IV i  

 Informationsudvekslingsprotokollen, skal deltagerstaten redegøre for  

 årsagerne i Den Fælles Rådgivende Gruppe, hvis der anmodes herom.
Artikel IV 1. Inden for anvendelsesområdet, som defineret i  

 artikel II, skal hver deltagerstat begrænse, og i nødvendigt omfang reducere,  

 dens kampvogne, pansrede kampkøretøjer, artilleri, kampfly og  

 angrebshelikoptere, således at de samlede beholdninger 40 måneder efter denne  

 Traktats ikrafttræden og derefter, inden for den gruppe af deltagerstater,  

 som den tilhører, som defineret i artikel II, ikke overstiger:
Kampvogne, pansrede kampkøretøjer og artilleri, som ikke er i aktive  

 enheder, skal anbringes i udpegede permanente depoter, som defineret i  

 artikel II, og må alene være placeret i området, som er beskrevet i denne  

 artikels paragraf 2. Sådanne udpegede permanente depoter vil også kunne  

 placeres i den del af territoriet tilhørende Unionen af Socialistiske  

 Sovjetrepublikker, som omfatter Odessa militærdistrikt og den sydlige del af  

 Leningrad militærdistrikt.
I Odessa militærdistrikt må ikke flere end 400  

 kampvogne og ikke flere end 500 artilleri pjecer opbevares således.
I den  

 sydlige del af Leningrad militærdistrikt må ikke flere end 600 kampvogne,  

 ikke flere end 800 pansrede kampkøretøjer, deriblandt ikke flere end 300  

 pansrede kampkøretøjer af en hvilken som helst type, således at det  

 resterende antal består af pansrede mandskabsvogne, og ikke flere end 400  

 artilleri pjecer opbevares således.
Ved den sydlige del af Leningrad  

 militærdistrikt forstås det territorium inden for dette militærdistrikt, som  

 ligger syd for breddegraden 60 grader, 15 minutter nordlig bredde.
 2. Inden for området bestående af det samlede  

 landterritorium i Europa, hvilket omfatter alle de europæiske ø-områder, som  

 tilhører Kongeriget Belgien, Kongeriget Danmark, inklusive Færøerne, Den  

 Franske Republik, Den Italienske Republik, Storhertugdømmet Luxembourg,  

 Kongeriget Nederlandene, Republikken Polen, Den Portugisiske Republik,  

 inklusive Azorerne og Madeira, Kongeriget Spanien, inklusive De Canariske  

 Øer, Det Forenede Kongerige Storbritannien og Nordirland, Den Tjekkiske og  

 Slovakiske Forbundsrepublik, Forbundsrepublikken Tyskland, Republikken Ungarn  

 og den del af territoriet tilhørende Unionen af Socialistiske  

 Sovjetrepublikker, som ligger vest for Uralbjergene, omfattende det Baltiske,  

 Hviderussiske, Karpatiske, Kiev, Moskva og Volga-Ural militærdistrikt, skal  

 hver deltagerstat begrænse og i nødvendigt omfang reducere dens kampvogne,  

 pansrede kampkøretøjer og artilleri, således at de samlede beholdninger 40  

 måneder efter denne Traktats ikrafttræden og derefter, inden for den gruppe  

 af deltagerstater, som den tilhører, ikke overstiger:
 3. Inden for området bestående af det samlede  

 landterritorium i Europa, hvilket omfatter alle de europæiske ø-områder, som  

 tilhører Kongeriget Belgien, Kongeriget Danmark, inklusive Færøerne, Den  

 Franske Republik, Den Italienske Republik, Storhertugdømmet Luxembourg,  

 Kongeriget Nederlandene, Republikken Polen, Det Forenede Kongerige  

 Storbritannien og Nordirland, Den Tjekkiske og Slovakiske Forbundsrepublik,  

 Forbundsrepublikken Tyskland, Republikken Ungarn og den del af territoriet  

 tilhørende Unionen af Socialistiske Sovjetrepublikker, som omfatter det  

 Baltiske, Hviderussiske, Karpatiske og Kiev militærdistrikt, skal hver  

 deltagerstat begrænse og i nødvendigt omfang reducere dens kampvogne,  

 pansrede kampkøretøjer og artilleri, således at de samlede beholdninger i  

 aktive enheder 40 måneder efter denne Traktats ikrafttræden og derefter,  

 inden for den gruppe af deltagerstater, som den tilhører, ikke overstiger:
 4. Inden for området bestående af det samlede  

 landterritorium i Europa, hvilket omfatter alle de europæiske ø-områder, som  

 tilhører Kongeriget Belgien, Storhertugdømmet Luxembourg, Kongeriget  

 Nederlandene, Republikken Polen, Den Tjekkiske og Slovaki-ske  

 Forbundsrepublik, Forbundsrepublikken Tyskland og Republikken Ungarn, skal  

 hver deltagerstat begrænse og i nødvendigt omfang reducere dens kampvogne,  

 pansrede kampkøretøjer og artilleri, således at de samlede beholdninger i  

 aktive enheder 40 måneder efter denne Traktats ikrafttræden og derefter,  

 inden for den gruppe af deltagerstater, som den tilhører, ikke overstiger:
 5. Deltagerstater, som tilhører samme gruppe af  

 deltagerstater, kan placere kampvogne, pansrede kampkøretøjer og artilleri i  

 aktive enheder i hvert af de i denne artikel og i artikel V, paragraf 1,  

 litra (A) beskrevne områder op til de numeriske begrænsninger, som gælder for  

 det pågældende område, og i overensstemmelse med de maksimalt tilladte  

 beholdninger, som er notificeret i medfør af artikel VII under forudsætning  

 af, at ingen deltagerstat stationerer konventionelle væbnede styrker på en  

 anden deltagerstats territorium uden den pågældende deltagerstats samtykke.
 6. Såfremt en gruppe af deltagerstaters samlede antal  

 kampvogne, pansrede kampkøretøjer og artilleri i aktive enheder inden for det  

 område, som er beskrevet i denne artikels paragraf 4, er mindre end de  

 numeriske begrænsninger, som er fastsat i denne artikels paragraf 4, og  

 forudsat, at ingen deltagerstat derved forhindres i at udfylde dens maksimalt  

 tilladte beholdninger, som er notificeret i overensstemmelse med artikel VII,  

 paragraf 2, 3 og 5, vil et antal overensstemmende med de numeriske  

 begrænsninger, som er specificeret i denne artikels paragraf 3, svarende til  

 forskellen mellem de samlede antal i hver af kategorierne kampvogne, pansrede  

 kampkøretøjer og artilleri og de specificerede numeriske begrænsninger for  

 det pågældende område, kunne placeres af deltagerstater, som tilhører den  

 pågældende gruppe af deltagerstater, i det område, som er beskrevet i denne  

 artikels paragraf 3.
Artikel V 1. Med henblik på at sikre, at hver enkelt  

 deltagerstats sikkerhed ikke på noget tidspunkt påvirkes negativt, skal  

 følgende gælde:
2. Senest ved påbegyndelsen af deployeringen skal alle  

 øvrige deltagerstater modtage notifikation fra den eller de deltagerstater,  

 som foretager deployeringen, og af den eller de modtagende deltagerstater.  

 Notifikationen skal specificere det totale antal inden for hver kategori af  

 deployerede kampvogne, pansrede kampkøretøjer og artilleripjecer.
Alle øvrige  

 deltagerstater skal ligeledes inden 30 dage modtage notifikation fra den  

 eller de deltagerstater, som foretager deployeringen, og af den eller de  

 modtagende deltagerstater om tilbagetrækningen af de kampvogne, pansrede  

 kampkøretøjer og artilleripjecer, som var midlertidigt deployeret.
Artikel VI Med det formål at sikre, at ingen enkelt deltagerstat besidder mere end  

 omtrent en tredjedel af de traktatbegrænsede konventionelle våben og  

 konventionelt udstyr inden for anvendelsesområdet, skal hver deltagerstat  

 begrænse og i nødvendigt omfang reducere dens kampvogne, pansrede  

 kampkøretøjer, artilleri, kampfly og angrebshelikoptere, således at den  

 pågældende deltagerstats beholdninger inden for anvendelsesområdet 40 måneder  

 efter denne Traktats ikrafttræden og derefter ikke overstiger:
Artikel VII 1. For at de begrænsninger, der er fastsat i artikel  

 IV, V og VI, ikke overskrides, må ingen deltagerstat, 40 måneder efter denne  

 Traktats ikrafttræden, overskride de maksimalt tilladte beholdninger af  

 traktatbegrænsede konventionelle våben og konventionelt udstyr, som  

 deltagerstaten tidligere har tilsluttet sig inden for dens gruppe af  

 deltagerstater, i overensstemmelse med denne artikels paragraf 7, og hvorom  

 den har foretaget notifikation i medfør af bestemmelserne i denne artikel.
2. Hver deltagerstat skal ved undertegnelsen af denne  

 Traktat fremsende notifikation til alle øvrige deltagerstater om dens  

 maksimalt tilladte beholdninger af traktatbegrænsede konventionelle våben og  

 konventionelt udstyr.
Den notifikation om de maksimalt tilladte beholdninger  

 af traktatbegrænsede konventionelle våben og konventionelt udstyr, som hver  

 deltagerstat har fremsendt ved undertegnelsen af denne Traktat, skal forblive  

 gyldig indtil den dato, som er specificeret i en senere notifikation i medfør  

 af denne artikels paragraf 3.
3. I overensstemmelse med de begrænsninger, som er  

 fastsat i artikel IV, V og VI, skal hver deltagerstat have ret til at  

 foretage ændringer i dens maksimalt tilladte beholdninger af  

 traktatbegrænsede konventionelle våben og konventionelt udstyr.
Enhver  

 ændring i en deltagerstats maksimalt tilladte beholdninger skal af denne  

 deltagerstat notificeres til alle øvrige deltagerstater mindst 90 dage forud  

 for den i notifikationen specificerede dato, på hvilken en sådan ændring  

 træder i kraft.
For ikke at overskride nogen af de begrænsninger, der er  

 fastsat i artikel IV og V, skal enhver forøgelse i en deltagerstats maksimalt  

 tilladte beholdninger, som ellers ville medføre overskridelser af disse  

 begrænsninger, foretages efterfølgende eller samtidigt med en tilsvarende  

 begrænsning i de tidligere notificerede maksimalt tilladte beholdninger af  

 traktatbegrænsede konventionelle våben og konventionelt udstyr, som tilhører  

 en eller flere deltagerstater, som tilhører den samme gruppe af  

 deltagerstater.
Notifikationen om en ændring i de maksimalt tilladte  

 beholdninger skal forblive gyldig fra den dato, som er specificeret i  

 notifikationen og indtil den dato, som er specificeret i en senere  

 notifikation om en ændring i medfør af denne paragraf.
 4. Hver notifikation, som er påbudt i medfør af denne  

 artikels paragraf 2 eller 3, om pansrede kampkøretøjer skal tillige indeholde  

 de maksimalt tilladte beholdninger af infanterikampkøretøjer og svært  

 bevæbnede kampkøretøjer, som tilhører den deltagerstat, som fremsender  

 notifikationen.
 5. Halvfems dage før udløbet af den 40-måneders  

 reduktionsperiode, der er fastsat i artikel VIII, og derefter på tidspunktet  

 for enhver notifikation om en ændring i medfør af denne artikels paragraf 3,  

 skal hver deltagerstat fremsende notifikation om de maksimalt tilladte  

 beholdninger af kampvogne, pansrede kampkøretøjer og artilleri for så vidt  

 angår hvert af de områder, som er beskrevet i artikel IV, paragraf 2 til 4 og  

 artikel V, paragraf 1, litra (A).
 6. En formindskelse i en deltagerstats antal af  

 trakttatbegrænsede konventionelle våben og konventionelt udstyr, som er  

 genstand for notifikation i medfør af Informationsudvekslingsprotokollen,  

 skal ikke i sig selv give nogen anden deltagerstat ret til at forøge dens  

 maksimalt tilladte beholdninger, som er genstand for notifikation i medfør af  

 denne artikel.
7. Hver enkelt deltagerstat skal alene være ansvarlig  

 for at sikre, at dens maksimalt tilladte beholdninger, som er notificeret i  

 medfør af bestemmelserne i denne artikel, ikke overskrides.
Deltagerstater,  

 som tilhører den samme gruppe af deltagerstater, skal konsultere hinanden med  

 henblik på at sikre, at de maksimalt tilladte beholdninger, som er  

 notificeret i medfør af bestemmelserne i denne artikel, ikke tilsammen  

 overskrider de begrænsninger, der er fastsat i artikel IV, V og VI.
Artikel VIII 1. De numeriske begrænsninger, der er fastsat i  

 artikel IV, V og VI skal alene opnås ved reduktion i overensstemmelse med  

 Reduktionsprotokollen, Protokollen om Helikopter-Rekategorisering,  

 Protokollen om Fly-Reklassificering, fodnoten til kapitel I, paragraf 2,  

 litra (A) i Protokollen om Eksisterende Typer og Inspektionsprotokollen.
 2. De kategorier, der er underkastet reduktion, er  

 kampvogne, pansrede kampkøretøjer, artilleri, kampfly og angrebshelikoptere.  

 De specifikke typer er anført i Protokollen om Eksisterende Typer.
3. Traktatbegrænsede konventionelle våben og  

 konventionelt udstyr skal anses for reducerede ved gennemførelsen af de  

 procedurer, der er anført i de i denne artikels paragraf 1 nævnte  

 protokoller, og når notifikation heraf er foretaget som foreskrevet i disse  

 protokoller.
Sådant reduceret materiel skal ikke længere tælles med under de  

 numeriske begrænsninger, der er fastsat i artikel IV, V og VI.
 4. Reduktion skal gennemføres i tre faser og skal  

 afsluttes senest 40 måneder efter Traktatens ikrafttræden efter følgende  

 retningslinier:
 (D)pansrede kampkøretøjer, der anses som reduceret på grund af delvis  

 destruktion i overensstemmelse med kapitel VIII, paragraf 6 i  

 Reduktionsprotokollen, skal være fuldstændigt konverterede til ikke-militære  

 formål eller være destruerede i overensstemmelse med kapitel IV i  

 Reduktionsprotokollen senest 64 måneder efter Traktatens ikrafttræden.
 5. Traktatbegrænsede konventionelle våben og  

 konventionelt udstyr, der skal reduceres, skal have været erklæret til stede  

 inden for Traktatens anvendelsesområde i den informationsudveksling, der blev  

 foretaget på tidspunktet for Traktatens undertegnelse.
 6. Senest 30 dage efter Traktatens ikrafttræden skal  

 hver deltagerstat foretage notifikation af dens reduktionsforpligtelse til  

 alle øvrige deltagerstater.
 7. Med undtagelse af bestemmelsen i denne artikels  

 paragraf 8 skal en deltagerstats reduktionsforpligtelse inden for hver  

 kategori ikke være mindre end forskellen mellem de beholdninger, der er  

 notificerede ved Traktatens undertegnelse eller ikrafttræden, i  

 overensstemmelse med Informationsudvekslingsprotokollen, og de maksimalt  

 tilladte beholdninger, der er notificeret i medfør af artikel VII.
8. Enhver efterfølgende ændring af en deltagerstats  

 beholdninger, der er notificeret i medfør af  

 Informationsudvekslingsprotokollen, eller af dens maksimalt tilladte  

 beholdninger, der er notificeret i medfør af artikel VII, skal afspejles i en  

 notificeret justering af dens reduktionsforpligtelse.
Enhver notifikation af  

 en formindskelse i en deltagerstats reduktionsforpligtelse skal forudgås  

 eller ledsages enten af en notifikation vedrørende en tilsvarende forøgelse  

 af beholdningerne - som dog på intet tidspunkt kan gå ud over de i medfør af  

 artikel VII notificerede beholdninger tilhørende en eller flere  

 deltagerstater tilhørende den samme gruppe af deltagerstater - eller en  

 notifikation vedrørende en tilsvarende forøgelse af en eller flere  

 deltagerstaters reduktionsforpligtelse.
 9. Ved Traktatens ikrafttræden skal hver deltagerstat  

 i overensstemmelse med Informationsudvekslingsprotokollen notificere alle  

 øvrige deltagerstater om placeringen af dens reduktionsområder, herunder dem,  

 hvor den afsluttende konvertering til ikke-militære formål af kampvogne og  

 pansrede kampkøretøjer vil komme til at foregå.
10. Hver deltagerstat skal have ret til, dels at  

 bekendtgøre så mange reduktionsområder, som den ønsker, dels uden  

 begrænsninger at ændre bekendtgørelser af sådanne områder, dels at foretage  

 reduktion og afsluttende konvertering på maksimalt 20 reduktionsområder  

 samtidigt.
Deltagerstater skal have ret til i fællesskab at dele  

 reduktionsområder eller placere sådanne sammen efter gensidig aftale.
 11. Uanset bestemmelserne i denne artikels paragraf 10  

 skal hver deltagerstat i den grundliggende data valideringsperiode, det vil  

 sige perioden fra Traktatens ikrafttræden og 120 dage efter ikrafttræden,  

 ikke kunne foretage samtidig reduktion inden for mere end to  

 reduktionsområder.
 12. Reduktion af traktatbegrænsede konventionelle  

 våben og konventionelt udstyr skal udføres inden for reduktionsområder inden  

 for Traktatens anvendelsesområde, med mindre andet er fastsat i de  

 protokoller, der er anført i denne artikels paragraf 1.
 13. Reduktionsprocessen, herunder resultaterne af  

 konverteringen af traktatbegrænsede konventionelle våben og konventionelt  

 udstyr til ikke-militære formål, skal være genstand for inspektion uden  

 afvisningsret i overensstemmelse med Inspektionsprotokollen både i løbet af  

 reduktionsperioden og i 24 måneder efter reduktionsperioden.
Artikel IX 1. Kampvogne, pansrede kampkøretøjer, artilleri,  

 kampfly og angrebshelikoptere inden for anvendelsesområdet kan kun fjernes  

 fra operativ tjeneste enten i overensstemmelse med bestemmelserne i artikel  

 VIII eller ved oplægning under forudsætning af:
 2. Notifikation af oplægning skal indeholde  

 oplysninger om antal og type af oplagte traktatbegrænsede konventionelle  

 våben og konventionelt udstyr og om oplægningsstedet, og den skal gives til  

 alle andre deltagerstater i overensstemmelse med kapitel IX, paragraf 1,  

 litra (B) i Informationsudvekslingsprotokollen.
Artikel X 1. Udpegede permanente depoter skal i overensstemmelse  

 med Informationsudvekslingsprotokollen notificeres til alle andre  

 deltagerstater af den deltagerstat, som besidder traktatbegrænsede  

 konventionelle våben og konventionelt udstyr inden for udpegede permanente  

 depoter.
Notifikationen skal indeholde betegnelsen og placeringen, herunder  

 geografiske koordinater, for udpegede permanente depoter og antal per type  

 inden for hver kategori af dens traktatbegrænsede konventionelle våben og  

 konventionelt udstyr inden for hvert sådant depot.
2. Inden for udpegede permanente depoter skal kun  

 findes faciliteter, der er egnede til opbevaring og vedligeholdelse af våben  

 og udstyr (for eksempel lagerbygninger, garager, værksteder med tilhørende  

 lager såvel som anden støttefacilitet). Inden for udpegede permanente depoter  

 skal der ikke findes skydebaner eller træningsområder med tilknytning til  

 traktatbegrænsede konventionelle våben og konventionelt udstyr.
Inden for  

 udpegede permanente depoter skal kun findes våben og udstyr, der tilhører en  

 deltagerstats konventionelle væbnede styrker.
3. Hvert udpeget permanent depot skal have en klart  

 defineret fysisk grænse, der skal bestå af et ubrudt omkredsende hegn med en  

 højde af mindst 1,5 m.
Det omkredsende hegn må højst have tre porte, som kan  

 anvendes som de eneste for våben og udstyr.
 4. Traktatbegrænsede konventionelle våben og  

 konventionelt udstyr, der er placeret inden for et udpeget permanent depot,  

 skal tælles som traktatbegrænsede konventionelle våben og konventionelt  

 udstyr, der ikke er i aktive enheder, også når de midlertidigt flyttes i  

 overensstemmelse med denne artikels paragraf 7, 8, 9 og 10. Traktatbegrænsede  

 konventionelle våben og konventionelt udstyr, der er placeret i andre depoter  

 end inden for udpegede permanente depoter, skal tælles som traktatbegrænsede  

 konventionelle våben og konventionelt udstyr, der er i aktive enheder.
 5. Aktive enheder skal ikke placeres inden for  

 udpegede permanente depoter med undtagelse af bestemmelsen i denne artikels  

 paragraf 6.
 6. Kun personale, der er beskæftiget med sikkerheden  

 for eller driften af udpegede permanente depoter, eller med vedligeholdelsen  

 af de der opbevarede våben og udstyr, må være til stede inden for de udpegede  

 permanente depoter.
7. Med henblik på vedligeholdelse, reparation eller  

 modifikation af traktatbegrænsede konventionelle våben og konventionelt  

 udstyr, der findes inden for udpegede permanente depoter, skal hver  

 deltagerstat have ret til, uden forudgående notifikation, samtidigt at udtage  

 og uden for udpegede permanente depoter at opbevare det laveste antal af  

 følgende: enten 10 procent, rundet op til det nærmeste hele lige tal, af den  

 notificerede beholdning inden for hver kategori af traktatbegrænsede  

 konventionelle våben og konventionelt udstyr inden for hvert udpeget  

 permanent depot, eller 10 stykker inden for hver kategori af traktatbegrænsede konventionelle  

 våben og konventionelt udstyr inden for hvert udpeget permanent depot.
8. Med undtagelse af bestemmelserne i denne artikels  

 paragraf 7 skal ingen deltagerstat udtage traktatbegrænsede konventionelle  

 våben og konventionelt udstyr fra udpegede permanente depoter, uden at alle  

 øvrige deltagerstater er blevet notificeret herom, senest 42 dage før en  

 sådan udtagning finder sted.
Notifikationen skal foretages af den  

 deltagerstat, som besidder de traktatbegrænsede konventionelle våben og  

 konventionelt udstyr.
En sådan notifikation skal specificere:
 9. Med undtagelse af denne artikels paragraf 7 skal  

 det samlede antal af traktatbegrænsede konventionelle våben og konventionelt  

 udstyr, der er udtaget fra og opbevaret uden for udpegede permanente depoter  

 af deltagerstater, som tilhører den samme gruppe af deltagerstater, på intet  

 tidspunkt overstige følgende niveauer:
10. Traktatbegrænsede konventionelle våben og  

 konventionelt udstyr, der i medfør af denne artikels paragraf 8 og 9 er  

 udtaget fra udpegede permanente depoter, skal flyttes tilbage til udpegede  

 permanente depoter senest 42 dage efter deres udtagning, bortset fra de  

 stykker traktatbegrænsede konventionelle våben og konventionelt udstyr, der  

 er udtaget med henblik på industriel genombygning.
Sådant materiel skal  

 flyttes tilbage til udpegede permanente depoter øjeblikkeligt efter fuldført  

 genombygning.
11. Hver deltagerstat skal have ret til at udskifte  

 traktatbegrænsede konventionelle våben og konventionelt udstyr, der findes  

 inden for udpegede permanente depoter.
Hver deltagerstat skal ved  

 påbegyndelse af udskiftning notificere alle øvrige deltagerstater om antal,  

 placering, type og fordeling af traktatbegrænsede konventionelle våben og  

 konventionelt udstyr, der udskiftes.
Artikel XI 1. Hver deltagerstat skal begrænse sine brokampvogne  

 således, at det samlede antal brokampvogne i aktive enheder inden for den  

 gruppe af deltagerstater, som den tilhører, 40 måneder efter denne Traktats  

 ikrafttræden og derefter, ikke overstiger 740.
2. Brokampvogne inden for anvendelsesområdet, der  

 overstiger det samlede antal for hver gruppe af deltagerstater, som  

 specificeret i denne artikels paragraf 1, skal placeres inden for udpegede  

 permanente depoter, som fastlagt i artikel II.
Hvis der på et udpeget  

 permanent depot er placeret brokampvogne, enten alene eller sammen med  

 traktatbegrænsede konventionelle våben og konventionelt udstyr, skal artikel  

 X, paragraf 1 - 6 finde anvendelse for såvel brokampvogne som for  

 traktatbegrænsede konventionelle våben og konventionelt udstyr.
Brokampvogne,  

 der er placeret inden for udpegede permanente depoter, skal ikke betragtes  

 som værende i aktive enheder.
3. Med undtagelse af bestemmelsen i denne artikels  

 paragraf 6 og under iagttagelse af bestemmelserne i denne artikels paragraf 4  

 og 5, kan brokampvogne kun udtages fra udpegede permanente depoter, efter at  

 der senest 42 dage forud for sådan udtagning er foretaget notifikation af  

 alle øvrige deltagerstater.
Denne notifikation skal specificere:
 4. Med undtagelse af bestemmelsen i denne artikels  

 paragraf 6 skal brokampvogne, der er udtaget fra udpegede permanente depoter,  

 flyttes tilbage dertil senest 42 dage efter den faktiske udtagningsdato.
 5. Det samlede antal af brokampvogne, der af hver  

 gruppe af deltagerstater er udtaget fra og opbevaret uden for udpegede  

 permanente depoter, må ikke overstige 50 på en gang.
 6. Med henblik på vedligeholdelse eller ændring skal  

 deltagerstater have ret til samtidigt at udtage fra og uden for udpegede  

 permanente depoter opbevare det laveste af følgende antal: enten op til 10  

 procent, afrundet til nærmeste hele lige tal, af deres notificerede  

 beholdning af brokampvogne inden for hvert udpeget permanent depot, eller 10  

 brokampvogne fra hvert udpeget permanent depot.
7. I tilfælde af naturkatastrofer, herunder  

 oversvømmelser eller skader på permanente broer, skal deltagerstaterne have  

 ret til at tage brokampvogne ud af udpegede permanente depoter.
Notifikation  

 til alle øvrige deltagerstater om sådanne udtagninger skal finde sted på  

 udtagningstidspunktet.
Artikel XII 1. Pansrede infanterikampkøretøjer, der tilhører en  

 deltagerstats myndigheder, der er organiseret til i fredstid at udføre  

 interne sikkerhedsopgaver, og som ikke er organiseret til landkrig mod en  

 ekstern fjende, er ikke begrænsede af denne Traktat.
Uagtet det foranstående,  

 men for at forstærke gennemførelsen af denne Traktat og for at sikre at  

 antallet af sådanne våben, der er tildelt sådanne myndigheder, ikke anvendes  

 til at omgå denne Traktats bestemmelser, skal alle sådanne våben, der  

 overstiger 1.000 pansrede infanterikampkøretøjer, som af en deltagerstat er  

 tildelt myndigheder, der er organiseret til i fredstid at udføre interne  

 sikkerhedsopgaver, udgøre en del af de tilladte lofter, som specificeret i  

 artikel IV, V og VI. 600 af en deltagerstats sådanne pansrede  

 infanterikampkøretøjer, der er tildelt sådanne myndigheder, må placeres i den  

 del af anvendelsesområdet, som er beskrevet i artikel V, paragraf 1, litra  

 (A). Hver deltagerstat skal desuden sikre, at sådanne myndigheder afstår fra  

 at erhverve kampegenskaber ud over det, der er nødvendigt for at opfylde  

 interne sikkerhedsbehov.
2. En deltagerstat, der har til hensigt at overføre  

 kampvogne, pansrede infanterikampkøretøjer, artilleri, kampfly,  

 angrebshelikoptere og brokampvogne, der er i tjeneste hos dens konventionelle  

 væbnede styrker, til en hvilken som helst af dens myndigheder, der ikke er  

 del af dens konventionelle væbnede styrker, skal notificere alle andre  

 deltagerstater herom senest den dato, hvor overførelsen finder sted.
Sådan  

 notifikation skal specificere den aktuelle dato for overførelsen og den dato,  

 hvor sådant udstyr fysisk overføres, såvel som antal per type af de  

 traktatbegrænsede konventionelle våben og konventionelt udstyr, der  

 overføres.
Artikel XIII 1. Med det formål at sikre verifikation af  

 overholdelsen af bestemmelserne i denne Traktat skal hver deltagerstat  

 tilvejebringe notifikationer og informationsudveksling angående dens  

 konventionelle våben og konventionelle udstyr i overensstemmelse med  

 Informationsudvekslingsprotokollen.
 2. Sådanne notifikationer og sådan  

 informationsudveksling skal stilles til rådighed i overensstemmelse med  

 artikel XVII.
 3. Hver deltagerstat skal være ansvarlig for dens egne  

 informationer; modtagelse af sådanne informationer og af notifikationer  

 indebærer ikke gyldighed eller godkendelse af informationer, der er blevet  

 stillet til rådighed.
Artikel XIV 1. Med det formål at sikre verifikation af  

 overholdelsen af bestemmelserne i denne Traktat skal hver deltagerstat have  

 ret til at gennemføre, og være forpligtet til at acceptere, inspektioner i  

 overensstemmelse med bestemmelserne i Inspektionsprotokollen inden for  

 anvendelsesområdet.
 2. Formålet med sådanne inspektioner skal være:
 3. Ingen deltagerstat skal udøve de rettigheder, der  

 er fastsat i denne artikels paragraf 1 og 2, over for deltagerstater, der  

 tilhører den samme gruppe af deltagerstater, som den selv tilhører, for at  

 unddrage sig formålene med verifikationsregimet.
 4. I tilfælde af en inspektion, der gennemføres i  

 forening af flere end en deltagerstat, skal en af disse være ansvarlig for  

 overholdelsen af bestemmelserne i denne Traktat.
 5. Det antal inspektioner i medfør af kapitel VII og  

 VIII i Inspektionsprotokollen, som hver deltagerstat skal have ret til at  

 gennemføre og være forpligtet til at modtage i hver specificeret tidsperiode,  

 skal bestemmes i overensstemmelse med bestemmelserne i kapitel II i  

 Inspektionsprotokollen.
6. Ved afslutningen af 120 dages residual data  

 valideringsperioden skal hver deltagerstat have ret til at gennemføre et  

 aftalt antal inspektioner fra luften inden for anvendelsesområdet, og hver  

 deltagerstat med territorium inden for anvendelsesområdet skal være  

 forpligtet til at modtage et aftalt antal inspektioner fra luften inden for  

 anvendelsesområdet.
Sådanne aftalte antal og andre anvendelige bestemmelser  

 skal udarbejdes under de forhandlinger, der refereres til i artikel XVIII.
Artikel XV 1. Med det formål at sikre verifikation af  

 overholdelsen af bestemmelserne i denne Traktat skal en deltagerstat ud over  

 de procedurer, der er refereret til i artikel XIV, have ret til at anvende de  

 til dens rådighed værende nationale eller multinationale tekniske  

 verifikationsmidler på en måde, der er forenelig med almindeligt anerkendte  

 folkeretlige principper.
 2. En deltagerstat skal ikke gribe forstyrrende ind i  

 andre deltagerstaters nationale eller multinationale tekniske  

 verifikationsmidler, der er i funktion i overensstemmelse med denne artikels  

 paragraf 1.
 3. En deltagerstat skal ikke anvende  

 sløringsforanstaltninger, der hindrer verifikation af overholdelsen af  

 Traktatens bestemmelser ved hjælp af nationale eller multinationale tekniske  

 verifikationsmidler, der er i funktion i overensstemmelse med denne artikels  

 paragraf 1. Denne forpligtelse gælder ikke skjul eller  

 sløringsforanstaltninger i forbindelse med almindelig uddannelse af personel,  

 vedligeholdelse eller aktiviteter, hvor traktatbegrænsede konventionelle  

 våben og konventionelt udstyr er berørt.
Artikel XVI 1. Med henblik på at fremme denne Traktats formål og  

 gennemførelsen af dens bestemmelser nedsætter deltagerstaterne herved en  

 Fælles Rådgivende Gruppe.
 2. Inden for rammerne af Den Fælles Rådgivende Gruppe  

 skal deltagerstaterne:
 3. Enhver deltagerstat skal have ret til at rejse  

 ethvert spørgsmål i relation til denne Traktat i Den Fælles Rådgivende Gruppe  

 og få spørgsmålet sat på dens dagsorden.
4. Den Fælles Rådgivende Gruppe skal træffe  

 beslutninger eller fremkomme med henstillinger ved konsensus.
Ved konsensus  

 skal forstås fraværet af nogen indsigelse fra nogen deltagerstats  

 repræsentant imod at træffe en beslutning eller fremkomme med en henstilling.
5. Den Fælles Rådgivende Gruppe kan foreslå ændringer  

 til denne Traktat til overvejelse og godkendelse i overensstemmelse med  

 artikel XX.
Den Fælles Rådgivende Gruppe kan også vedtage forbedringer med  

 hensyn til denne Traktats levedygtighed og effektivitet i overensstemmelse  

 med dens bestemmelser.
Med mindre sådanne forbedringer alene vedrører mindre  

 betydningsfulde sager af administrativ eller teknisk karakter, skal disse  

 forbedringer være genstand for overvejelse og godkendelse i overensstemmelse  

 med artikel XX, forinden de vil kunne træde i kraft.
 6. Ingen af bestemmelserne i denne artikel må opfattes  

 som forbud imod eller begrænsning af nogen deltagerstats adgang til at anmode  

 om oplysninger fra eller foretage konsultationer med andre deltagerstater om  

 spørgsmål i relation til denne Traktat og dens gennemførelse gennem andre  

 kanaler eller i andre fora end Den Fælles Rådgivende Gruppe.
 7. Den Fælles Rådgivende Gruppe skal følge de  

 procedurer, som er fastsat i Protokollen om Den Fælles Rådgivende Gruppe.
Artikel XVII Deltagerstaterne skal fremsende informationer og notifikationer, som er  

 påbudt i henhold til denne Traktat, i skriftlig form.
De skal anvende  

 diplomatiske kanaler eller andre officielle kanaler, som de har fastlagt,  

 herunder især et kommunikationsnet, som skal etableres ved en særlig aftale.
Artikel XVIII 1. Deltagerstaterne skal efter undertegnelse af denne  

 Traktat fortsætte forhandlingerne om konventionelle væbnede styrker med det  

 samme Mandat og med det mål at udbygge denne Traktat.
 2. Formålet med disse forhandlinger skal, i  

 overensstemmelse med Mandatet, være at indgå en aftale om supplerende  

 foranstaltninger, som tilsigter at styrke sikkerheden og stabiliteten i  

 Europa yderligere, herunder foranstaltninger med henblik på at begrænse  

 personelstyrken i deltagerstaternes konventionelle væbnede styrker inden for  

 anvendelsesområdet.
 3. Deltagerstaterne skal søge at afslutte disse  

 forhandlinger ikke senere end opfølgningsmødet for Konferencen om Sikkerhed  

 og Samarbejde i Europa, som vil blive afholdt i Helsingfors i 1992.
Artikel XIX 1. Denne Traktat skal være af ubegrænset varighed.
Den  

 vil kunne suppleres ved yderligere en traktat.
2. Hver deltagerstat skal under udøvelse af sin  

 nationale suverænitet have ret til at træde tilbage fra denne Traktat,  

 såfremt denne deltagerstat finder, at ekstraordinære begivenheder, som  

 vedrører denne Traktats genstand, har bragt dens vitale interesser i fare.
En  

 deltagerstat, som har til hensigt at træde tilbage, skal underrette  

 depositaren og alle øvrige deltagerstater om sin beslutning om at ville gøre  

 dette.
En sådan meddelelse skal gives mindst 150 dage forud for den påtænkte  

 tilbagetræden fra denne Traktat.
Meddelelsen skal omfatte en redegørelse for  

 de ekstraordinære begivenheder, som deltagerstaten anser for at have bragt  

 dens vitale interesser i fare.
 3. Hver deltagerstat skal under udøvelse af sin  

 nationale suverænitet have ret til at træde tilbage fra denne Traktat, især  

 såfremt en anden deltagerstat forøger sine beholdninger af kampvogne,  

 pansrede kampkøretøjer, artilleri, kampfly eller angrebshelikoptere, som  

 defineret i artikel II, der ligger uden for rammerne for denne Traktats  

 begrænsninger, og som har et sådant omfang, at de udgør en åbenbar trussel  

 imod styrkebalancen inden for anvendelsesområdet.
Artikel XX 1. Enhver deltagerstat kan foreslå ændringer i denne  

 Traktat.
Teksten til en foreslået ændring skal sendes til depositaren, som  

 skal cirkulere den til alle deltagerstaterne.
 2. Såfremt en ændring godkendes af alle  

 deltagerstaterne, skal den træde i kraft i overensstemmelse med de  

 procedurer, som er anført i artikel XXII, som fastlægger reglerne for denne  

 Traktats ikrafttræden.
Artikel XXI 1. Seksogfyrre måneder efter denne Traktats  

 ikrafttræden og med fem års mellemrum derefter skal depositaren indkalde  

 deltagerstaterne til en konference med henblik på at foretage en gennemgang  

 af denne Traktats virkemåde.
2. Depositaren skal indkalde deltagerstaterne til en  

 ekstraordinær konference, såfremt depositaren bliver anmodet om at gøre dette  

 af en deltagerstat, som finder, at der er opstået ekstraordinære  

 omstændigheder vedrørende denne Traktat, især i tilfælde af at en  

 deltagerstat har givet meddelelse om sin hensigt om at forlade sin gruppe af  

 deltagerstater eller at tilslutte sig den anden gruppe af deltagerstater som  

 defineret i artikel II, paragraf 1, litra (A). Med henblik på at sætte de  

 andre deltagerstater i stand til at forberede sig til denne konference skal  

 anmodningen indeholde årsagen til, at deltagerstaten anser en ekstraordinær  

 konference for at være nødvendig.
Konferencen skal tage stilling til de i  

 anmodningen anførte omstændigheder og deres følger for denne Traktats  

 virkemåde.
Konferencen skal indledes ikke senere end 15 dage efter  

 modtagelsen af anmodningen og må højst vare tre uger, med mindre konferencen  

 træffer anden beslutning.
3. Depositaren skal indkalde deltagerstaterne til en  

 konference med henblik på at tage stilling til en ændring, der er foreslået i  

 medfør af artikel XX, såfremt depositaren bliver anmodet om at gøre dette af  

 tre eller flere deltagerstater.
En sådan konference skal indledes ikke senere  

 end 21 dage efter modtagelsen af de nødvendige anmodninger.
 4. I tilfælde af at en deltagerstat giver underretning  

 om sin beslutning om at trække sig tilbage fra denne Traktat i medfør af  

 artikel XIX, skal depositaren indkalde deltagerstaterne til en konference,  

 som skal indledes ikke senere end 21 dage efter modtagelsen af underretningen  

 om tilbagetræden fra denne Traktat for at tage stilling til spørgsmål  

 vedrørende denne tilbagetræden.
Artikel XXII 1. Denne Traktat skal være genstand for ratifikation  

 af hver deltagerstat i overensstemmelse med dens forfatningsmæssige  

 procedurer.
Ratifikationsinstrumenter skal deponeres hos Kongeriget  

 Nederlandenes regering, der herved er udpeget som depositar.
 2. Denne Traktat skal træde i kraft 10 dage efter, at  

 ratifikationsinstrumenterne er blevet deponeret af samtlige deltagerstater,  

 der er anført i Præamblen.
 3. Depositaren skal straks underrette samtlige  

 deltagerstater om:
 4. Denne Traktat skal registreres af depositaren i  

 medfør af artikel 102 i De Forenede Nationers Pagt.
Artikel XXIII Originalteksten til denne Traktat, hvis engelske, franske, italienske,  

 russiske, spanske og tyske tekster har samme gyldighed, skal deponeres i  

 depositarens arkiver.
Behørigt bekræftede kopier af denne Traktat skal  

 fremsendes af depositaren til alle deltagerstaterne.
Traktaten trådte i henhold til art.
XXII, stk. 2, endeligt i kraft den 9.  

 november 1992, 10 dage efter at de sidste ratifikationsinstrumenter var  

 blevet deponeret den 30. oktober 1992. Traktaten er hermed trådt i kraft for  

 følgende lande: Amerikas Forenede Stater, Armenien, Azerbajdzhan, Belgien,  

 Bulgarien, Canada, Danmark, Frankrig, Georgien, Grækenland, Hviderusland,  

 Island, Italien, Kazakhstan, Luxembourg, Moldova, Nederlandene, Norge, Polen,  

 Portugal, Rumænien, Rusland, Spanien, Det Forenede Kongerige Storbritanien og  

 Nordirland, Den Tjekkiske og Slovakiske Forbundsrepublik, Tyrkiet, Tyskland,  

 Ukraine og Ungarn.
Traktaten nåede ikke at blive ratificeret af det tidligere Sovjetunionen,  

 inden Unionen ophørte med at eksistere ved udgangen af 1991. Otte af de  

 sovjetiske efterfølgerstaters territorier lå inden for CFE-traktatens  

 anvendelsesområde.
Før disse tidligere sovjetiske republikker kunne succedere  

 som nye deltagerstater i traktaten efter Sovjetunionen, skulle der skabes  

 enighed om fordeling af de for Sovjetunionen maksimalt tilladte beholdninger  

 af traktatbegrænsede konventionelle våben og konventionelt udstyr.
Dette  

 skete den 15. maj 1992 (Tashkentaftalen). På en ekstraordinær CFE-konference  

 den 5. juni 1992 blev de 8 stater optaget som deltagerstater i traktaten.
I anledning af opløsningen af den Tjekkiske og Slovakiske Forbundsrepublik  

 blev der den 12. januar 1993 indgået en aftale mellem de to republikker om  

 fordelingen af de for den Tjekkiske og Slovakiske Forbundsrepublik maksimalt  

 tilladte beholdninger af traktatbegrænsede konventionelle våben og  

 konventionelt udstyr.
På en ekstraordinær CFE-konference den 5. februar 1993  

 blev Tjekkiet og Slovakiet optaget som deltagerstater i traktaten.
