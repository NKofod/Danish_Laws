Skattefri virksomhedsomdannelse   

 bestående virksomhed Spørgsmål Svar Spørgsmål 1  

 besvares med et "ja".
 Spørgsmål 2  

 besvares med et "ja".
Faktiske forhold De to  

 forespørgere, A og B, driver virksomhed med opfindelse og udvikling af  

 forskellige produkter i personligt regi.
 Hensigten med  

 udviklingsarbejdet er på baggrund af udviklingsresultaterne mv. at opnå  

 indtjening  

 via indgåelse af licensaftaler med erhvervsvirksomheder og via direkte  

 erhvervsmæssige samarbejder.
 Opfinderne har  

 udviklet en opfindelse hvortil der blev indgivet patentansøgning i 2000.  

 Opfinderne  

 har på nuværende tidspunkt personligt alle rettigheder til opfindelsen.  

 Opfinderne har dog ikke været ejere af rettighederne til patentet i hele  

 patentets løbetid.
22. februar 2000  

 overdragedes retten til at ansøge om og opnå patent på opfindelsen, fra  

 opfinderne  

 til selskabet C A/S.
C A/S, der ejes af A og B, driver virksomhed med bl.a.  

 fremstilling og salg af tanke til lastbiler.
Det var endvidere planlagt, at  

 salg og markedsføring af opfindelsen skulle ske gennem dette selskab.
Den 7. marts  

 2000 indgav C A/S ansøgning om patentbeskyttelse på opfindelsen i Danmark.
C  

 A/S afholdt i denne forbindelse udgifter på 22.203 kr.
Der blev opnået patent  

 på opfindelsen i Danmark i 2000. Patentet løber fra 07. marts 2000.
 C A/S ansøgte  

 endvidere om patentbeskyttelse vedrørende opfindelsen ved de europæiske  

 patentmyndigheder  

 den 28. februar 2001. Patentet er meddelt i 2006. I 2001 og 2002 afholdt C  

 A/S  

 patentomkostninger på hhv. 33.568 kr. og 5.037 kr.
 Ved  

 overdragelsesaftale af 12. april 2002 blev rettighederne til det danske  

 patent  

 og den europæiske ansøgning overdraget fra C A/S til A og B.
Der er med  

 virkning fra den 1. januar 2003 indgået en licensaftale mellem opfinderne og  

 C  

 A/S.
Denne aftale angår opfindelsen.
Repræsentanten skal i den forbindelse  

 henvise til nedenstående afsnit under "Licensaftale".
 Opfinderne  

 etablerede tidligt i udviklingsforløbet af opfindelsen kontakt til Aalborg  

 Universitet, som har ydet assistance med konstruktionsmæssige detaljer i  

 forbindelse med fremstilling af en prototype.
Efter at en  

 prototype af opfindelsen var færdigudviklet, blev produktet via en ekstern  

 rådgiver testet i et software program.
Udgifterne hertil på 17.050 kr.  

 finansieres af C A/S.
Efter at der var  

 opnået dansk patent på opfindelsen, videreudviklede opfinderne den  

 patenterede  

 opfindelse, således at den oprindeligt udviklede opfindelse nu kan suppleres  

 med en ny opfindelse, som har en anden indretning.
Opfinderne vil forsætte  

 videreudviklingen, der vil ske løbende og i samarbejde med Aalborg  

 Universitet.  

 Opfinderne har afholdt samtlige omkostninger forbundet med videreudviklingen.
 Den nye  

 videreudviklede opfindelse er endnu ikke patenteret.
 Med hensyn til  

 fremtidige indtjeningsmuligheder vedrørende det videreudviklede opfindelse  

 forventes  

 det af forespørgerne, at omsætningen vil have samme profil som beskrevet  

 nedenfor for det oprindelige, patenterede produkt.
Opfinderne  

 opstartede i januar 2003 udviklingen af et nyt koncept, hvor opfinderne  

 ønskede  

 at kombinere ergonomiske principper med nye funktioner.
Udviklingen forgik  

 sideløbende med et Universitets projekt, der havde til formål at undersøge  

 påvirkningen af den menneskelige krop ved forskellige belastninger.  

 Udviklingen  

 af konceptet havde ingen sammenhæng med A og B's andre opfindelser.
Udviklingen af  

 konceptet var ved indgivelsen af anmodningen om bindende svar i 2004 stadig i  

 den indledende fase.
Udviklingen af konceptet er dog i mellemtiden stillet i  

 bero.
Begrundelsen  

 herfor var, at efter udarbejdelse af konstruktionsgrundlag blev et  

 patentbureau  

 forespurgt om muligheden for patentering af den nyudviklede løsning.  

 Patentbureauet fandt ikke, at der var så meget nytænkning i detaljerne, at  

 der  

 var mulighed for at få produktet patenteret.
Der var nytænkning i produktet  

 som  

 helhed, hvilket kunne give mulighed for en brugs- eller mønsterbeskyttelse.
Da det vil  

 medføre meget store udviklingsomkostninger at få produktet gjort klar til  

 produktion, har A og B valgt at stille projektet i bero.
Hvis der viser sig  

 finansieringsmuligheder vil projektet blive taget op igen.
A og B har  

 iværksat et nyt udviklingsprojekt.
Opfinderne er gået i gang med at udvikle  

 en  

 ny opfindelse.
Det er opfindernes opfattelse, at der er et potentielt marked  

 for denne nye opfindelse.
Udviklingen af dette projekt foregår i samarbejde  

 med  

 Aalborg Universitet.
Der er allerede foretaget en forbrugerundersøgelse og  

 Aalborg Universitet er nu ved at udarbejde en specifikation for krav.  

 Opfinderne  

 har i forbindelse med opstarten af projektet fået støtte til ide- og  

 udviklingsfasen.
Licensaftale Der er som nævnt  

 indgået en licensaftale med virkning pr. 1. januar 2003 mellem A og B som  

 licensgivere  

 og C A/S som licenstager.
Licensaftalen  

 indebærer, at licenstager som vederlag for den nærværende aftale fra den 01.  

 januar 2003 erlægger en royalty på 7 % af omsætningen op til 2.000.000 kr.  

 for  

 produkter omfattet af licensaftalen.
For omsætning over 2.000.000 kr. betales  

 en royalty på 9 % af omsætningen.
 Efter patentets  

 udløb betaler licenstager en royalty på 5 % af omsætningen.
Licensaftalen  

 mellem A og B og C A/S indebærer civilretligt ikke en delvis eller  

 fuldstændig  

 overdragelse af rettigheder fra opfinderne til licenstager.
Ved licensaftalen  

 opnår licenstager alene en brugsret og licensbetalinger udgør civilretligt  

 royaltybetalinger.
Opfinderne har således opretholdt den fulde ejendomsret  

 til  

 opfindelsen/patentet.
Omdannelse til  

 selskab Af hensyn til at  

 øge fleksibiliteten, herunder at skabe mulighed for på hensigtsmæssig vis at  

 tiltrække og optage eksterne investorer, ønsker opfinderne at omdanne deres  

 virksomhed til selskab efter lov om skattefri virksomhedsomdannelse.  

 Virkningstidspunktet bliver 01. januar 2006. Alternativt ønsker opfinderne at  

 overdrage deres udviklingsarbejde mv. til et selskab ved anvendelse af  

 reglerne  

 i ligningslovens § 27 E.
 Vederlaget for  

 afhændelse af udviklingsarbejdet ydes i form af aktier eller anparter i  

 selskabet.
 Ejerforholdet  

 til det nye selskab fordeles mellem opfinderne A og B i forholdet 50 %/50 %.  

 Fordelingen af ejerskabet svarer til det nuværende ejerforhold i virksomheden  

 samt til patentet pr. omdannelsesdatoen/datoen for stiftelse af selskab efter  

 ligningslovens § 27 E.
Supplerende  

 oplysninger C A/S's  

 omsætning vedrørende den patenterede opfindelse, har været kraftigt stigende  

 de  

 seneste 3 år inden anmodningen om bindende svar:
Kr. ekskl.  

 moms Danmark Holland Øvrige lande Total 2000 93.655 6.455 100.110 2001 400.199 85.970 19.890 506.059 2002 864.906 364.164 58.370 1.287.440 2003 1.500.000 Det forventes,  

 at den årlige omsætning på opfindelsen vil stige til ca. 2.500.000 kr. over  

 en  

 3-årig periode.
Dette kræver dog en betydelig fremtidig indsats med  

 kommercialiseringen af produktet.
Det fremtidige salg vil være forbundet med  

 TÜV produktgodkendelse, der er søgt af C A/S.
Produktgodkendelsen forventes  

 at  

 få betydning for eksportmarkederne samt det direkte salg til  

 lastbilsproducenterne.  

 Det forventes, at produktgodkendelsen vil bevirke en meromsætning på ca.  

 2.000.000 - 5.000.000 kr.
Problemstilling Det fremgår  

 ovenfor, at opfinderne ønsker at omdanne deres virksomhed til et selskab  

 efter  

 reglerne om skattefri virksomhedsomdannelse, alternativt at indskyde deres  

 udviklingsarbejde mv. i et selskab efter reglerne i ligningslovens § 27 E.
Ad spørgsmål 1 En af  

 betingelserne for at kunne foretage skattefri virksomhedsomdannelse er, at  

 der  

 eksisterer en erhvervsvirksomhed.
 Det er  

 forespørgers vurdering, at virksomheden må anses for en bestående virksomhed,  

 således at opfinderne kan anvende reglerne om skattefri omdannelse til  

 selskab.  

 Ved vurderingen heraf har forespørger lagt vægt på, at opfinderne driver en  

 udviklingsvirksomhed på særdeles professionel vis og gennem flere år har  

 arbejdet aktivt på kommercialisering af virksomhedens udviklingsarbejde bl.a.  

 ved at indlede samarbejde med eksterne samarbejdspartnere og udføre diverse  

 tests af prototyper.
 Virksomhedens  

 professionelle tilsnit understøttes tillige af, at opfindelsen allerede  

 sælges  

 i et ikke ubetydeligt omfang, at virksomheden fremover vil opnå ikke  

 ubetydelige licensindtægter, samt af at virksomheden i hele  

 udviklingsforløbet  

 har benyttet professionelle rådgivere, såvel i udviklingsarbejdet som i  

 forbindelse med den succesfulde patenteringsproces.
 Der henvises til  

 Ligningsrådets afgørelse af 11. december 2001, refereret i  


  

 SKM2002.198.LR  


.  

 Der er betydelig lighed mellem omstændighederne i afgørelsen og  

 omstændighederne i denne sag.
 I afgørelsen  

 fandt Ligningsrådet, at en forskningsvirksomhed i relation til  

 virksomhedsomdannelsesloven kunne anses for en bestående virksomhed, selvom  

 virksomheden bl.a. endnu ikke havde haft indtægter, ikke havde afholdt  

 eksterne  

 udgifter af betydning og ikke havde udarbejdet regnskaber.
 Ligningsrådet  

 lagde vægt på, at forskningsvirksomhed er kendetegnet ved en væsentlig  

 tidsforskel  

 mellem det tidspunkt, hvor omkostningerne disponeres, og det senere  

 tidspunkt,  

 hvor det egentlige indtægtsgivende salg opstår at virksomheden havde et  

 udpræget professionelt tilsnit, hvilket dels var understøttet af  

 etableringsforløbet, dels af det forhold, at eksterne investorer havde vist  

 betydelig interesse for virksomheden, og at det på omdannelsestidspunktet  

 måtte  

 anses at være en temmelig stor sandsynlighed for, at forsøgene eller  

 forskningen inden for en overskuelig periode ville føre til indtægter.
Disse kriterier  

 opfylder opfindernes virksomhed til fulde.
Tilmed er opfindernes virksomhed  

 betydeligt  

 længere fremme end virksomheden i den omtalte afgørelse, idet opfindernes  

 virksomhed allerede har været drevet målrettet i en årrække forud for det  

 forventede omdannelsestidspunkt, at der har været en ikke ubetydelig  

 omsætning  

 vedrørende det patenterede produkt, og at der klart er udsigt til ikke  

 ubetydelige licensindtægter i 2004 og fremefter.
 Opfindernes  

 patenterede produkt er således allerede bragt til markedet/udnyttet  

 kommercielt.
 Samtidig hermed  

 fortsætter opfinderne deres virksomhed ved en løbende videreudvikling af det  

 patenterede produkt samt igangsætter nye projekter med henblik på udvikling  

 af  

 nye koncepter/produkter.
Ad spørgsmål 2 Ved besvarelse  

 af spørgsmål 2 skal der bl.a. konkret tages stilling til, hvorvidt  

 ligningslovens § 27 E kan anvendes, når der er flere ejere af  

 udviklingsarbejderne, og når udviklingsarbejdet er udnyttet kommercielt forud  

 for overdragelsen.
 Det er forespørgers  

 vurdering, at opfinderne kan anvende reglerne i ligningslovens § 27 E under  

 de  

 i spørgsmål 2 angivne forudsætninger.
 Anvendelse af  

 ligningslovens § 27 E forudsætter ifølge bestemmelsens stk. 1, at en person  

 modtager vederlag ved afhændelse af et forsknings- eller udviklingsarbejde at  

 afhændelse sker til et aktie- eller anpartsselskab med henblik på  

 videreudvikling, og at hele vederlaget ydes i form af aktier eller anparter i  

 det nævnte selskab.
Det fremgår af  

 loven og dens forarbejder, at en betingelse for at kunne anvende reglerne er,  

 at den skattepligtige er en fysisk person.
Det fremgår ikke direkte, om  

 personer, der ejer et udviklingsarbejde i sameje, kan anvende reglerne.
I det konkrete  

 tilfælde modtager to personer vederlag ved afhændelse af udviklingsarbejder,  

 de  

 ejer i sameje.
Da hver enkelt person modtager vederlag, og da det, der  

 afhændes, er hele udviklingsarbejder, er den første forudsætning efter vores  

 opfattelse opfyldt.
Det bemærkes i denne forbindelse, at licensaftalen ikke  

 indebærer overdragelse af rettigheder.
Opfinderne har således fortsat den  

 uindskrænkede  

 ejendomsret til opfindelsen i civilretlig forstand.
Det fremgår af  

 forarbejderne, at reglerne finder anvendelse i forbindelse med færdiggørelse  

 af  

 et projekt, en opfindelse eller lignende, når afhændelsen sker med henblik på  

 en "videreudvikling" af arbejdet.
Det fremgår derimod ikke, om  

 reglerne tillige finder anvendelse, i det omfang der ganske vist skal ske  

 videreudvikling af arbejdet, men hvor udviklingsarbejdet allerede helt eller  

 delvist udnyttes kommercielt.
Det er  

 repræsentantens opfattelse, at kravet om videreudvikling er opfyldt.
Af  

 forarbejderne til ligningslovens § 27 E fremgår, at ordet  

 "videreudvikling" skal fortolkes bredt, og omfatter bl.a.  

 situationer,  

 hvor selskabet alene skal "forestå den  

  

 egentlige  

  

 kommercielle  

 udnyttelse af arbejdet" (repræsentantens fremhævelse). Med anvendelsen  

 af  

 udtrykket "egentlige" tilkendegives, at en vis udnyttelse forud for  

 overdragelsen til et selskab er acceptabel.
 I relation til  

 opfindelsen, videreudvikler opfinderne løbende det patenterede produkt.
Udviklingen af  

 konceptet er som nævnt ovenfor sat i bero.
Der er imidlertid påbegyndt  

 udvikling  

 af en ny opfindelse.
Hverken lovtekst  

 eller forarbejder udelukker således, at et projekt, der allerede udnyttes  

 kommercielt, men hvor der stadig er behov for væsentlig videreudvikling og  

 kommercialisering, kan omfattes af ligningslovens § 27 E.
Tværtimod er det i  

 fuld overensstemmelse med formålet med ligningslovens § 27 E, at et sådant  

 udviklingsprojekt er omfattet.
 Endelig er det  

 repræsentantens opfattelse, at kravet om fuldt vederlag i aktier er opfyldt.  

 Opfinderne modtager aktier/anparter i forhold til deres ejerandele 50%/50% af  

 udviklingsarbejdet.
 Repræsentanten  

 henviser til Ligningsrådets afgørelse, refereret i  


  

 SKM2003.147.LR  


.
 I afgørelsen  

 fandt Ligningsrådet, at en forskergruppes virksomhed i relation til  

 virksomhedsomdannelsesloven skulle anses for at være en bestående virksomhed.  

 Ligningsrådet bekræftede desuden, at forskerne hver for sig kunne anvende  

 reglerne i ligningslovens § 27 E ved overdragelse af forskningsvirksomheden  

 til  

 et nystiftet aktieselskab.
 Ligningsrådet  

 lagde for anvendelse af ligningslovens § 27 E vægt på:
 Disse kriterier  

 opfylder opfinderne til fulde.
 Det forhold, at  

 rettigheder til opfindelsen i en kort periode har været ejet af C A/S, er  

 uden  

 betydning for anvendelsen af ligningslovens § 27 E, idet opfinderne opfylder  

 betingelserne i bestemmelsen på overdragelsestidspunktet.
 På baggrund af  

 ovenstående er det sammenfattende forespørgers opfattelse, at opfinderne  

 opfylder kravene i ligningslovens § 27 E og vil kunne anvende reglerne  

 således,  

 at det vederlag, som opfinderne modtager ved afhændelse af udviklingsarbejdet  

 til selskabet, kan medregnes ved opgørelsen af den skattepligtige indkomst  

 inden for en 10-års-periode, der begynder med det indkomstår, hvori  

 afhændelsen  

 til selskabet finder sted.
SKATs afgørelse og begrundelse Ad spørgsmål 1 Efter lov om  

 skattefri virksomhedsomdannelse (VOL) § 1, jf. stk. 2, er det en betingelse  

 for  

 at anvende lovens regler, at det er en bestående virksomhed, der overføres  

 til  

 selskabet.
I overensstemmelse med praksis beror det på en konkret vurdering,  

 om  

 der er tale om en bestående virksomhed eller blot overførsel af enkelte  

 aktiver.
I henhold til  

 praksis på området forstås begrebet "bestående virksomhed" i  

 almindelighed således, at den foreliggende aktivitet skal have genereret en  

 vis  

 indtægt.
I sagen  


  

 SKM2002.198.LR  


,  

 der handlede om en forsknings- og udviklingsvirksomhed inden for  

 medicinalområdet,  

 fandt Ligningsrådet imidlertid, at forskerne kunne omdanne deres virksomhed  

 efter virksomhedsomdannelseslovens regler, selv om den endnu ikke havde  

 genereret indtægter.
Ligningsrådet lagde bl.a. vægt på, at:
"  

  

 der er tale om  

 en forskningsvirksomhed, der er kendetegnet ved, at der er en væsentlig  

 tidsforskel mellem det tidspunkt, hvor omkostningerne disponeres, og det  

 senere  

 tidspunkt, hvor det egentlige indtægtsgivende salg opstår  

." Det er SKATs  

 opfattelse, at Ligningsrådet udtalelse ikke skal forstås helt generelt,  

 således  

 at alle virksomheder, der kan karakteriseres som forskningsvirksomheder, kan  

 omdannes efter virksomhedsomdannelseslovens regler uanset de konkrete  

 omstændigheder.
Ligningsrådet  

 har efterfølgende i  




  

 SKM2003.147.LR  


  

 fundet, at en forskergruppes virksomhed skulle opfattes som en  

 "bestående  

 virksomhed" i virksomhedsomdannelseslovens forstand.
Der blev i den  

 konkrete sag lagt vægt på at sagen havde samme karakteristikum som  


  

 SKM2002.198.LR  


,  

 dertil kom, at der i  




  

 SKM2003.147.LR  


  

 allerede var oppebåret indtægter, i alt ca. 228.000 kr., forud for  

 omdannelsestidspunktet, samt at etableringsforløbet, herunder den løbende  

 anvendelse af professionel rådgivning og bistand, bidrog til at give  

 virksomheden et professionelt tilsnit.
SKAT finder, at  

 der er væsentlige lighedspunkter mellem den konkrete sag og de to ovenfor  

 refererede  

 afgørelser.
Herunder særligt den måde hvorledes det er oplyst at opfinder  

 virksomheden er drevet med et professionelt tilsnit, samt at virksomheden i  

 perioden fra 1. januar 2003 til 31. december 2005 har oppebåret kr. 468.201 i  

 licensindtægter.
Idet det er  

 oplyst, at begge opfindere gør brug af virksomhedsomdannelseslovens regler,  

 og  

 at fordelingen af ejerskabet i selskabet svarer til den hidtidige fordeling  

 af  

 ejerforholdet til patentet, finder SKAT, at betingelserne for at anvende  

 virksomhedsomdannelseslovens § 1 er opfyldt.
Spørgsmålet indstilles derfor  

 besvaret med ja.
Ad spørgsmål 2 Ligningslovens §  

 27 E omhandler beskatning af vederlag for afhændelse af et forsknings- eller  

 udviklingsarbejde.  

 Bestemmelsens stk. 1 lyder:
"Vederlag,  

 som en person modtager ved afhændelse af et forsknings- eller  

 udviklingsarbejde, kan medregnes ved opgørelsen af den skattepligtige  

 indkomst  

 inden for en 10-års-periose, der begynder med det indkomstår, hvori  

 afhændelsen  

 sker.
Det er en betingelse, at afhændelsen sker til et aktie- eller  

 anpartsselskab  

 med henblik på en videreudvikling af ovennævnte arbejde, og at hele  

 vederlaget  

 ydes i form af aktier eller anparter i nævnte selskab." Bestemmelsen er  

 indsat i ligningsloven ved lov nr. 887 af 21. december 1991. I bemærkningerne  

 til § 1, nr. 3, i lovforslaget (L 47, folketingsåret 1991/92, jf.  

 Folketingstidende 1991/92, side 922-3) står bl.a.:
"Det er en  

 afgørende forudsætning, at forslaget kun skal komme egentlige opfindere og  

 iværksættere til gode.
På denne baggrund er det i den foreslåede bestemmelse  

 i  

 § 27, stk. 1, anført, at udskydelsen af beskatningen kun kan finde  

 anvendelse,  

 hvor der er tale om afhændelse af et forsknings- eller udviklingsarbejde.
Endvidere skal  

 afhændelsen ske med henblik på en videreudvikling af arbejdet, idet det ikke  

 er  

 hensigten blot at lette beskatningen af opfindere generelt.
Ordet  

 "videreudvikling" bør dog fortolkes bredt.
Der kan f.eks. være tale  

 om konstruktions- eller modningsarbejder, fremstilling eller afprøvning af  

 prototyper, formgivning, udvikling og konstruktion af eventuelt særligt  

 produktionsudstyr,  

 markedsundersøgelser, tekniske undersøgelser samt andre aktiviteter, som er  

 nødvendige forudsætninger for en erhvervsmæssig udnyttelse af resultaterne af  

 et forsknings- eller udviklingsarbejde.
Der kan endvidere være tale om, at  

 selskabet skal forestå den egentlige kommercielle udnyttelse af arbejdet  

 herunder anlægs- og driftsfinansiering." Indledningsvis  

 er det efter SKATs opfattelse muligt at anvende bestemmelsen i tilfælde af,  

 at  

 et forsknings- eller udviklingsarbejde ejes af flere fysiske personer i  

 sameje.
 For så vidt  

 angår spørgsmålet, om bestemmelsen kan anvendes i tilfælde, hvor der allerede  

 sker en vis kommerciel udnyttelse af arbejdet, har SKAT overvejet  

 grænsedragningen mellem anvendelsesområdet for ligningslovens § 27 E og  

 anvendelsesområdet for virksomhedsomdannelsesloven.
 Anvendelse af  

 virksomhedsomdannelsesloven forudsætter efter den hidtidige praksis  

  

 i  

 almindelighed  

  

 , at en vis finansiel udnyttelse af arbejdet er påbegyndt.  

 Eftersom der i den konkrete situation har været licensindtægter i perioden  

 fra  

 1. januar 2003 til 31. december 2005 på kr. 468.201, er det indstillet, at  

 spørgsmål 1 om anvendelse af virksomhedsomdannelsesloven besvares med et ja.
Det er ikke  

 SKATs opfattelse, at der i lyset heraf kan slutte modsætningsvis, således at  

 ligningslovens § 27 E ikke skulle kunne finde anvendelse, fordi der allerede  

 er  

 iværksat en vis kommerciel udnyttelse af arbejdet.
Uden holdepunkter herfor i  

 forarbejderne til ligningslovens § 27 E - der er nyere end  

 virksomhedsomdannelsesloven - finder SKAT ikke, at der er nogen automatisk  

 sammenhæng mellem anvendelsesområderne for de to regelsæt.
 Repræsentanten  

 har henvist til en tidligere sag,  


  

 SKM2003.147.LR  


,  

 hvor Ligningsrådet havde en tilsvarende sag under bedømmelse.
Der blev i  


  

 SKM2003.147.LR  


,  

 i bedømmelsen af, om ligningslovens § 27 E kan finde anvendelse, lægges vægt  

 på, - om  

 "idémanden" er én eller flere fysiske personer, - om der er  

 tale om et forsknings- og/eller udviklingsarbejde, - om en  

 erhvervsmæssig udnyttelse af resultaterne forudsætter videreudvikling af  

 arbejdet i bred forstand, jf. bemærkningerne i det oprindelige lovforslag,  

 idet  

 opregningen deri alene kan anses for eksempler, samt - om  

 "idémanden/mændene" alene modtager vederlag i aktier eller  

 anparter.
 SKAT er  

 opmærksom på at der i den konkrete sag har været en vis kommerciel udnyttelse  

 af opfindelserne, men når der henses til det af forespørgeren oplyste om de  

 væsentlige videreudviklingsmuligheder der er forbundet med opfindelserne, er  

 det SKAT's opfattelse, at forskergruppen i den foreliggende sag opfylder de  

 fire ovenstående betingelser.
 SKAT har således  

 indstillet, at begge spørgsmål besvares med ja.
 Skatterådet  

  

 har tiltrådt  

 indstillingen.
