Bestemmelser om VHF-radioanlæg på  

 jorden for talekommunikation  

 BL 7-22, Udgave 1, 22. februar 2000 I medfør af § 52 og § 149, stk. 10, i lov om luftfart, jf.  

 lovbekendtgørelse nr. 373 af 4. juni 1997, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 810 af 19. november 1998 om delegation af  

 beføjelser til Statens Luftfartsvæsen og om kundgørelse  

 af de af luftfartsvæsenet udfærdigede forskrifter,  

 følgende1) :
1. Referencedokumenter 1.1 ICAO Annex 10, International Standards and Recommended Practices for  

 Aeronautical Telecommunications, seneste udgave.
 1.2 International Telecommunication Unions Radio Regulations, seneste  

 udgave.
 1.3 Telestyrelsens bekendtgørelse om godkendelse og opsætning  

 m.m. af radioanlæg, seneste udgave, for tiden bekendtgørelse nr.  

 957 af 12. december 1997.
 1.4 BL 3-4, Bestemmelser om rekordering af talekommunikation, seneste  

 udgave.
 1.5 BL 6-08, Bestemmelser om certifikater for betjening af  

 radioanlæg i luftfartsradiotjenester, seneste udgave.
 1.6 BL 7-10, Bestemmelser om definitioner vedrørende  

 lufttrafiktjeneste, seneste udgave.
 1.7 BL 7-21, Bestemmelser om etablering af lufttrafiktjeneste, seneste  

 udgave.
 1.8 Statens Luftfartsvæsens gebyrreglement, seneste udgave.
 Anm.: De dokumenter, der er nævnt i pkt. 1.1 og 1.2 foreligger i  

 engelsk udgave, som tillige med det dokument, der er nævnt i pkt. 1.3,  

 kan købes ved henvendelse til Statens Luftfartsvæsen,  

 Luftfartsinformationstjenesten, Ellebjergvej 50, 2450 København  

 SV.
2. Definationer Kompagnifrekvens (Operational Control): En frekvens/kanal, som  

 normalt benyttes til kommunikation mellem et luftfartøj og et  

 luftfartsselskab.
 Kanalafstand (Channel Spacing): Minimum frekvensadskillelse imellem  

 to tildelte frekvenser.
 Se i øvrigt BL 7-10, Bestemmelser om definitioner vedrørende  

 lufttrafiktjeneste.
3. Anvendelsesområde Denne BL gælder for etablering og drift af  

 radiokommunikationsanlæg inden for dansk område samt for  

 områder, hvor Danmark er forpligtet til at yde lufttrafiktjeneste i  

 henhold til internationale overenskomster.
4. Generelt 4.1 Etablering af et radiokommunikationsanlæg i  

 luftfartsfrekvensbåndet, i det følgende benævnt  

 COM-anlæg, kræver tilladelse af Statens Luftfartsvæsen.
 4.1.1 Tilladelse til etablering af de anlæg med tilhørende  

 udstyr, der er omhandlet i denne BL, er betinget af, at  

 anlægget/udstyret opfylder de tekniske specifikationer, som i  

 medfør af artikel 3 i Rådets direktiv 93/65/EØF af 19.  

 juli 1993 er gjort obligatoriske.
 4.1.2 Etablering af COM-anlæg, der alene anvendes til  

 kompagnifrekvenser (Operational Control), kræver kun tilladelse fra den  

 kompetente telemyndighed og er ikke omfattet af denne BL.
 4.2 Den, der i henhold til BL 7-21 skal etablere en lufttrafiktjeneste,  

 hvorfra der ydes flyvepladsflyveinformationstjeneste eller  

 flyvekontroltjeneste, eller hvor Statens Luftfartsvæsen i øvrigt  

 stiller krav herom af hensyn til luftfartens sikkerhed, skal etablere et  

 COM-anlæg på jorden.
 4.3 Statens Luftfartsvæsen kan herudover tillade, at der etableres  

 et COM-anlæg, hvis det efter Statens Luftfartsvæsens opfattelse  

 er flyvesikkerhedsmæssigt begrundet, og en frekvens kan stilles til  

 rådighed.
4.4 Det er en forudsætning for Statens Luftfartsvæsens  

 tilladelse, at tilladelse kan udstedes af telemyndigheden, jf.
Telestyrelsens  

 bekendtgørelse om godkendelse og opsætning m.m. af  

 radioanlæg.
 4.5 Et COM-anlæg, til hvis etablering Statens Luftfartsvæsens  

 tilladelse kræves, skal etableres, drives og vedligeholdes i  

 overensstemmelse med bestemmelserne i denne BL.
 4.6 Et transportabelt COM-anlæg må kun benyttes på det  

 tjenestested eller af den tjeneste, hvortil anlægget er godkendt.
 Anm.: Statens Luftfartsvæsen kan indhente denne tilladelse fra  

 telemyndigheden.
5. Tekniske krav 5.1 Et COM-anlæg skal opfylde følgende krav:
 5.2 Et COM-anlæg skal være etableret på en sådan  

 måde, at det ikke umiddelbart kan betjenes eller aflyttes af  

 uvedkommende.
6. Drift 6.1 Et COM-anlæg må ikke tages i brug, før der er givet  

 tilladelse hertil af Statens Luftfartsvæsen.
 6.2 Der skal løbende føres en tjenestejournal med  

 oplysninger om vedligeholdelsesarbejder og fejlretninger på  

 COM-anlægget.
 6.3 Statens Luftfartsvæsen og telemyndigheden skal have uhindret  

 adgang til at kontrollere et COM-anlæg.
7. Personale 7.1 Et COM-anlæg skal installeres og vedligeholdes i  

 overensstemmelse med fabrikantens forskrifter og af en tekniker, der er  

 uddannet radio- eller elektroniktekniker, eller som har anden tilsvarende  

 uddannelse.
 7.2 Et COM-anlæg skal betjenes af en person, som er certificeret i  

 overensstemmelse med BL 6-08.
8. Rekordering Radiokommunikation skal rekorderes i overensstemmelse med bestemmelserne i  

 BL 3-4.
9. Tilbagekaldelse Hvis der under udøvelsen af den tjeneste, som er omfattet af  

 tilladelsen, finder væsentlige tilsidesættelser sted af de  

 forskrifter, der er fastsat i denne BL, eller af de vilkår, der er  

 gældende for godkendelsen, kan tilladelsen efter luftfartslovens § 58  

 tilbagekaldes af Statens Luftfartsvæsen.
10. Gebyr 10.1 Gebyr for et COM-anlæg, inklusive den internationale  

 frekvenskoordination, samt for den rutinemæssige kontrol opkræves  

 af Statens Luftfartsvæsen i henhold til Statens Luftfartsvæsens  

 gebyrreglement.
 10.2 Gebyr for en tilladelse, der er givet efter pkt. 4.4, opkræves  

 af telemyndigheden i henhold til de bestemmelser, der er fastsat herom.
11. Dispensation Statens Luftfartsvæsen kan i særlige tilfælde dispensere  

 fra bestemmelserne i denne BL, når det skønnes foreneligt med de  

 hensyn, der ligger til grund for de pågældende bestemmelser.
12. Straf 12.1 Overtrædelse af bestemmelserne i pkt. 4.1, 4.2, 4.5, 4.6 samt  

 afsnit 5, 6, 7 og 8 straffes i medfør af luftfartslovens § 149, stk.  

 10, med bøde.
 12.2 For overtrædelse begået af selskaber m.v. (juridiske  

 personer) kan der pålægges strafansvar efter reglerne i  

 straffelovens 5. kapitel, jf. luftfartslovens § 149, stk. 14.
13. Ikrafttræden 13.1 Denne BL træder i kraft den 1. marts 2000.
 13.2 Samtidig ophæves BL 3-32, 1. udgave af 11. juni 1987 med senere  

 ændringer.
Statens Luftfartsvæsen, den 22. februar  

 2000 Ole Asmussen /Sven E.
Andresen 1)  BL'en indeholder  

 bl.a. bestemmelser, der for så vidt angår  

 radiokommunikationsanlæg på jorden, gennemfører  

 Rådets direktiv 93/65/EØF af 19. juli 1993 om definition og  

 anvendelse af kompatible tekniske specifikationer for erhvervelse af udstyr  

 og systemer til regulering af lufttrafikken (air-traffic-management equipment  

 and systems).
