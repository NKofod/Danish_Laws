Vejledning til  

 bekendtgørelse om tilsyn med kommunernes  

  

 overholdelse af reglerne om de sagsbehandlingsskridt,  

  

 som kommunerne skal foretage ved samtaler i det  

  

 individuelle kontaktforløb (visitationstilsyn) I bekendtgørelse nr. 1714 af 21. december 2006 om tilsyn  

 med kommunernes overholdelse af reglerne om de sagsbehandlingsskridt, der  

 skal  

 foretages ved samtaler i det individuelle kontaktforløb (visitationstilsyn)  

 er  

 der fastsat regler om visitationstilsynets gennemførsel.
 Denne vejledning beskriver, hvordan visitationstilsynet  

 gennemføres.
 Formål mv.
 § 1.  

  

 Tilsynet  

 skal medvirke til at sikre, at sagsbehandlingen i kommunerne er professionel  

 og af en høj kvalitet, samt at kommunerne har en ensartet praksis ved  

 gennemførelsen af samtaler i det individuelle kontaktforløb (kontaktsamtaler)  

 med den enkelte ledige.
Til § 1 Visitationstilsynet er indført, fordi kommunernes  

 visitationspraksis er meget forskellig.
Forskellene i andelen af kontant- og  

 starthjælpsmodtagere, der bliver registreret som arbejdssøgende i staten i  

 jobcenteret, svinger i et omfang, der ikke alene kan forklares med forskelle  

 i  

 kommunernes befolkningssammensætning.
 Formålet med tilsynet er blandt andet at sikre en  

 professionel sagsbehandling af høj kvalitet og en ensartet praksis i  

 kommunerne  

 i forbindelse med kontaktsamtaler.
Direktoratet udgiver en benchmarkingrapport om erfaringerne  

 fra tilsynet.
Herved skabes større kendskab og gennemsigtighed med  

 kommunernes  

 administration af området.
Rapporten  

 kan bruges af  

 kommunerne som redskab til at sammenligne og ensarte praksis, sådan at  

 tilsynet  

 kommer til at virke fremadrettet og præventivt.
Anvendelsesområde § 2.  

  

 Arbejdsdirektoratet  

 (direktoratet) fører tilsyn med, om kommunen foretager de  

 sagsbehandlingsskridt, som den skal foretage ved kontaktsamtaler, jf.  

 Arbejdsmarkedsstyrelsens bekendtgørelse om visitation og det individuelle  

 kontaktforløb.
Stk. 2.  

  

 Direktoratet  

 fører kun tilsyn med sager om personer, der søger om eller får kontanthjælp  

 eller starthjælp.
Personerne skal endvidere tilhøre målgrupperne i lov om en  

 aktiv beskæftigelsesindsats § 2, nr. 2 og 3.
Til § 2, stk. 1 Direktoratet fører tilsyn med, om kommunerne holder  

 kontaktsamtalerne rettidigt og foretager de korrekte sagsbehandlingsskridt.  

 Direktoratet fører ikke tilsyn med kommunernes vurderinger af kontant- og  

 starthjælpsmodtageres beskæftigelsespotentiale.
Til § 2, stk. 2 Direktoratet ser kun på kontaktsamtaler, hvor  

 personen  

 tilhører en af målgrupperne i lov om en aktiv beskæftigelsesindsats § 2,  

 nr. 2 og 3. Det er personer, der får kontant- eller starthjælp eller er i  

 tilbud efter lov om en aktiv beskæftigelsesindsats.
Tilsynets målgruppe er de borgere, hvor kommunen skal  

 vurdere, om borgeren er arbejdsmarkedsparat og derfor skal registreres som  

 arbejdssøgende i staten i jobcenteret, eller om borgeren har andre problemer  

 end ledighed.
Målgruppen omfatter også borgere, der er i aktivering, fx er  

 ansat med løntilskud.
Direktoratet kan dog ikke fratage kommunen retten til  

 statsrefusion ved kontaktsamtaler, hvor personen er ansat med løntilskud.
 Følgende persongrupper skal ikke registreres i Det Digitale  

 Registreringsværktøj (DRV) og indgår derfor ikke i tilsynet:
   

 	  

 Personer, der er  

 under revalidering eller forrevalidering.
   

 	  

 Personer på  

 førtidspension.
   

 	  

 Personer, der  

 modtager orlovsydelse.
   

 	  

 Personer, der ikke  

 modtager kontant- eller starthjælp.
 Når lovforslag L 105 om forslag til lov om ændring af lov om  

 en aktiv beskæftigelsesindsats, lov om ansvaret for styringen af den aktive  

 beskæftigelsesindsats, lov om arbejdsløshedsforsikring m.v., lov om aktiv  

 socialpolitik, lov om integration af udlændinge i Danmark, lov om statens  

 voksenuddannelsesstøtte  

 og lov om godtgørelse ved deltagelse i erhvervsrettet voksen- og  

 efteruddannelse  

 (Velfærdsreformen  forstærket indsats for at nedbringe ledigheden m.v.)  

 vedtages, forventes følgende persongrupper endvidere ikke at indgå i  

 tilsynet:
   

 	  

 Ældre, som modtager  

 kontanthjælp, fordi de ikke opfylder bopælskravet for at få folkepension.
   

 	  

 Personer, der  

 modtager kontanthjælp, fordi de i forhold til førtidspension ikke opfylder  

 bopælskravet.
   

 	  

 Unge under 18 år,  

 som ikke har forældre, der har pligt til at forsørge dem, og som derfor får  

 kontanthjælp.
   

 	  

 Kontant- og  

 starthjælpsmodtagere på barsel.
   

 	  

 Syge kontant- og  

 starthjælpsmodtagere i dokumenteret længerevarende behandling, der udelukker  

 aktivering.
   

 	  

 Ledige med en  

 ansættelseskontrakt, hvor ansættelsen begynder inden for 4 uger, og ledige  

 som  

 skal på barsel inden for 4 uger.
Central stikprøvekontrol § 3.  

  

 Direktoratet  

 fører tilsyn med kommunerne ved en central stikprøvekontrol.
 Stk. 2.  

  

 Direktoratet  

 afgør størrelsen og sammensætningen af stikprøven og giver kommunen besked.
Til § 3, stk. 1 Direktoratet trækker oplysninger til brug for  

 tilsynet  

 fra Arbejdsmarkedsportalens modul - DRV.
Siden 1. september 2005 har  

 kommunerne  

 skulle registrere oplysninger om kontaktsamtalerne i DRVen.
Direktoratet får hvert kvartal et udtræk fra  

 Arbejdsmarkedsportalen.
På baggrund af dette udtræk vælger direktoratet sager  

 til brug for tilsynet.
Sager kan også udtrækkes uden om DRVen ved hjælp af  

 Arbejdsmarkedsportalens ledelsesinformation.
Der søges på kommune,  

 ydelsestype  

 og registrering i DRVen.
Der genereres herved en liste med cpr.nr. på  

 de  

 personer, som har fået kontant- og starthjælp i en periode, og hvor kommunen  

 burde have holdt en kontaktsamtale, som skulle fremgå af DRVen.
Til § 3, stk. 2 Når direktoratet vælger kommuner, der skal indgå i  

 tilsynet, lægges der bl.a. vægt på kommunernes anvendelse af DRVen,  

 erfaringer  

 fra tidligere tilsyn, kommunens geografiske placering og størrelse.
 Direktoratet vil også benytte analyser fra Arbejdsmarkedsportalen  

 til brug for udvælgelsen, fx antallet af personer registreret som  

 arbejdssøgende i staten i jobcenteret sammenholdt med antallet af personer  

 placeret i matchkategori 1-3.
 Når der er valgt sager til tilsynet, får kommunen besked om,  

 hvilke sager der er udtaget.
Hvis kommunen vurderer, at en person ikke er omfattet af § 2,  

 stk. 2, skal sagen ikke indgå i tilsynet.
Kommunen skal give  

 direktoratet  

 besked om dette hurtigst muligt efter, at den har fået besked om, at en sag  

 skal indgå i tilsynet.
 Direktoratet orienterer borgeren om dennes rettigheder i forhold  

 til persondataloven.
 § 4.  

  

 Direktoratet kan indhente oplysninger til brug for stikprøvekontrollen via  

 Beskæftigelsesministeriets digitale registreringsværktøj om de  

 sagsbehandlingsskridt,  

 kommunen har foretaget.
 Stk. 2.  

  

 Direktoratet  

 kan også indhente oplysninger til stikprøvekontrollen ved, at kommunen sender  

 kopi af det relevante materiale i sagen til direktoratet.
Stk. 3.  

  

 Kommunen  

 skal sende materialet efter stk. 2 til direktoratet senest 14 dage  

 efter, at direktoratet har bedt om det.
Hvis kommunen ikke kan sende  

 materialet  

 inden for fristen, skal den oplyse hvorfor, og hvornår materialet vil blive  

 sendt.
 Stk. 4.  

  

 Direktoratet  

 kan indhente yderligere oplysninger til brug for vurderingen af sager.
Til § 4, stk. 2 Kommunen skal sende kopi af det relevante materiale  

 i  

 sagen til direktoratet, når den anmodes om dette.
Materialet skal indeholde:
1)  

 	  

 oplysning om  

 tidspunktet for kontaktsamtalen, 2)  

 	  

 oplysning om, hvornår  

 personen har anmodet om kontant- eller starthjælp, hvis det er første  

 kontaktsamtale, 3)  

 	  

 oplysning om, hvornår  

 den senest forudgående kontaktsamtale har fundet sted, hvis det er en  

 efterfølgende  

 kontaktsamtale, 4)  

 	  

 dokumentation for, at  

 personen er indplaceret i en matchkategori, og hvis indplaceringen er sket i  

 matchkategori 2-5, at det er registreret, hvilke opmærksomhedsområder der har  

 været udslagsgivende for vurderingen, 5)  

 	  

 dokumentation for, at  

 kommunen har sikret sig, at personen er registreret som arbejdssøgende hos  

 staten i jobcenteret, eller hvis den pågældende midlertidigt ikke skal være  

 registreret som arbejdssøgende hos staten i jobcenteret, årsagen hertil, hvis  

 indplaceringen er sket i matchkategori 1-3, og 6)  

 	  

 oplysning om, hvilken  

 form for ydelse personen modtog på samtaletidspunktet.
Hvis kommunen fører journalark, hvor de nævnte oplysninger  

 fremgår, skal den sende disse til direktoratet.
Hvis der indgår oplysninger  

 om  

 forhold, der ikke angår tilsynet, skal kommunen sørge for, at disse ikke  

 sendes  

 til direktoratet.
De nævnte oplysninger bør ligge i sagerne.
Kravene til  

 dokumentation, sagsoplysning m.v. er fastsat i bekendtgørelsen om visitation  

 og  

 det individuelle kontaktforløb, forvaltningsloven, offentlighedsloven, lov om  

 retssikkerhed og almindelige retsgrundsætninger m.v.
Refusion § 5.  

  

 Hvis  

 direktoratet konstaterer, at kommunen ikke har foretaget de foreskrevne  

 sagsbehandlingsskridt på det korrekte tidspunkt, mister den retten til  

 refusion af udbetalt kontant- eller starthjælp til den pågældende ledige.  

 Kommunen  

 mister retten til refusion fra den dato, hvor sagsbehandlingsskridtet skulle  

 være foretaget, og frem til dagen før den har foretaget  

 sagsbehandlingsskridtet.
 Stk. 2.  

  

 Kommunen  

 skal over for direktoratet dokumentere, at den har foretaget de manglende  

 sagsbehandlingsskridt.
Stk. 3.  

  

 Kommunen  

 skal sørge for, at der ikke sker anmeldelse af det beløb, som den ikke har  

 ret til refusion for.
Hvis kommunen har anmeldt beløbet til refusion, skal  

 den sørge for at berigtige anmeldelsen.
 Stk. 4.  

  

 Anmeldelse  

 til refusion og eventuel berigtigelse er undergivet kommunens revisors  

 sædvanlige  

 kontrol.
Til § 5, stk. 1 Hvis et eller flere sagsbehandlingsskridt ikke er  

 foretaget, eller hvis samtalen ikke er holdt rettidigt, mister kommunen  

 retten  

 til refusion.
Vurderer direktoratet, at kommunen ikke har ret til refusion  

 for en periode, får den meddelelse om dette.
Kommunen bliver anmodet om at  

 opgøre refusionsbeløbet.
Opgørelsen skal både vise det faktisk udbetalte  

 beløb  

 i perioden samt den mistede refusion.
 Hvis samtalen ikke er holdt rettidigt, skal refusionsbeløbet  

 opgøres fra den dag, hvor samtalen skulle være holdt, og indtil dagen før  

 samtalen rent faktisk holdes.
 Hvis kommunen ikke har foretaget et sagsbehandlingsskridt, skal  

 refusionsbeløbet opgøres fra den dato, hvor sagsbehandlingsskridtet skulle  

 være  

 foretaget, og frem til dagen før det foretages.
 I særlige tilfælde kan direktoratet vurdere, at det ikke  

 skal have refusionsmæssige konsekvenser, hvis sagsbehandlingsskridtene ikke  

 er  

 registreret korrekt, slet ikke er registreret i DRVen, eller hvis  

 samtalen  

 ikke er afholdt rettidigt.
Dialogguiden På baggrund af Arbejdsmarkedsstyrelsens  

 bekendtgørelse  

 om visitation og det individuelle kontaktforløb samt orienteringen om brugen  

 vil direktoratet fra den 1. januar 2007 lægge til grund, at dialogguiden er  

 anvendt, hvis kommunen har angivet en matchkategori og de eventuelle  

 opmærksomhedspunkter,  

 der har ført til en indplacering i matchkategori 2-5.
Beskæftigelsespotentiale og matchkategori Hvis kommunen ikke ved hver samtale har indplaceret  

 personen i en matchkategori og angivet hvilke opmærksomhedsområder, der har  

 været udslagsgivende for indplaceringen i matchkategori 2-5, mister den  

 retten  

 til refusion.
Kommunen mister retten til refusion, fra den skulle have  

 indplaceret  

 personen i en matchkategori, og frem til dagen før det er sket.
Kommunen skal  

 foretage disse sagsbehandlingsskridt, selv om der ikke er sket ændringer  

 siden  

 sidste samtale.
Hvis kommunen har foretaget en grovmatch af personen,  

 accepteres dette ikke som en indplacering i en matchkategori.
Det skyldes, at  

 der alene kan foretages en grovmatch ved 1. henvendelse i kommunen og ikke  

 ved  

 samtaler i det individuelle kontaktforløb.
Hvis der ikke er foretaget  

 registrering i DRVen, skal kommunen på anden vis dokumentere, at den  

 har  

 vurderet personens beskæftigelsespotentiale.
Kommunen kan fx dokumentere  

 dette  

 via et journalnotat, hvor det fremgår, at personen er indplaceret i  

 matchkategori 1-5 og hvilke opmærksomhedspunkter, der har været  

 udslagsgivende  

 for indplaceringen i match 2-5. Registreringen skal ske under samtalen eller  

 straks efter, at samtalen er afholdt.
Hvis kommunen ikke har foretaget  

 registrering i umiddelbar forlængelse af samtalen, skal den på anden vis  

 dokumentere,  

 at den har foretaget sagsbehandlingsskridtet fx via journalnotater.
Hvis  

 kommunen ikke kan dokumentere oplysningerne, mister den retten til refusion.
Samtalen er holdt rettidigt Når direktoratet vurderer, om en samtale er holdt  

 rettidigt, opereres der med en falduge.
Det betyder, at hvis samtalen skulle  

 være holdt onsdag den 3. maj, men den først holdes fredag den 5. maj, anses  

 samtalen for holdt rettidigt.
Hvis samtalen derimod skulle være holdt søndag  

 den 7. maj, men først holdes mandag den 8. maj, anses samtalen ikke for  

 afholdt  

 rettidigt.
For at have været holdt rettidigt, skal samtalen have været holdt  

 i  

 perioden den 1. til den 7. maj.
Hvis en samtale ikke er holdt rettidigt, har  

 kommunen ikke ret til refusion fra samtalen skulle være holdt og frem til  

 dagen  

 før, samtalen rent faktisk holdes.
Hvis kommunen har indkaldt en borger rettidigt til en  

 samtale, og borgeren udebliver, kan direktoratet vurdere, at kommunen i den  

 konkrete situation ikke skal miste retten til refusion.
Ved denne vurdering  

 lægges der vægt på, om der er foretaget det fornødne ved udeblivelsen fra  

 samtalen, herunder taget skridt til at indkalde borgeren til en ny samtale så  

 hurtigt som muligt.
Hvis kommunen ikke straks eller slet ikke foretager sig  

 noget på grund af udeblivelsen fra samtalen, mister den retten til refusion  

 for  

 perioden, frem til samtalen er holdt.
Hvis kommunen har indkaldt en borger for sent til samtalen,  

 så denne ikke kan holdes rettidigt, har den ikke ret til refusion, fra  

 samtalen  

 skulle være holdt, og frem til samtalen rent faktisk holdes.
Hvis borgeren  

 udebliver fra den for sent indkaldte samtale, kan kommunen ikke få ret til  

 refusion, fra samtalen skulle være holdt frem til dagen før den dato, hvor  

 det  

 var planlagt, at samtalen skulle holdes.
Der skal dog være foretaget det  

 fornødne ved udeblivelsen fra samtalen, herunder taget skridt til at indkalde  

 borgeren til en ny samtale så hurtigt som muligt.
Hvis kommunen ikke straks  

 eller slet ikke foretager sig noget på grund af udeblivelsen fra samtalen,  

 mister den retten til refusion for perioden, frem til samtalen er holdt.
Hvis kommunen ikke kan holde samtalen rettidigt, fordi  

 borgeren på grund af sygdom ikke er i stand til at gennemføre denne, mister  

 kommunen  

 ikke retten til refusion.
Det forudsættes, at kommunen afholder samtalen  

 hurtigst muligt efter sygdommens ophør.
Kommunen skal ved længerevarende  

 sygdom  

 sørge for dokumentation for den fortsatte sygemelding.
Til § 5, stk. 2 Kommunen skal over for direktoratet dokumentere, at  

 det  

 manglende sagsbehandlingsskridt er foretaget.
Kommunen har igen ret til  

 refusion fra det tidspunkt, hvor den dokumenterer, at sagsbehandlingsskridtet  

 er foretaget.
Det kan fx være ved en henvisning til, at kommunen har  

 foretaget  

 sagsbehandlingskridtet i DRVen en bestemt dato.
Direktoratet kan  

 herefter  

 foretage kontrol af, om dette er korrekt.
Resultatet af tilsynet § 6.  

  

 Direktoratet  

 meddeler sin vurdering af den enkelte sag til kommunen, herunder om den  

 mister  

 retten til refusion i en periode.
Stk. 2.  

  

 Vurderer  

 direktoratet, at kommunen ikke har foretaget de sagsbehandlingsskridt, der  

 følger af Arbejdsmarkedsstyrelsens bekendtgørelse om visitation og det  

 individuelle kontaktforløb, hører direktoratet kommunen.
Kommunen har 14 dage  

 til at komme med bemærkninger.
Direktoratet meddeler herefter sin endelige  

 vurdering af sagen.
 Stk. 3.  

  

 Kommunen  

 skal sammen med svaret på høringen oplyse direktoratet om, hvor meget  

 kontant-  

 eller starthjælp der er udbetalt i perioden, samt størrelsen på det mistede  

 refusionsbeløb.
Til § 6, stk. 2 Kommunen vil altid blive hørt i en sag, hvor  

 direktoratet umiddelbart vurderer, at den ikke har ret til at anmelde et  

 beløb  

 til refusion for en periode.
Det sker, for at kommunen kan se grundlaget for  

 vurderingen og har mulighed for at komme med bemærkninger eller nye  

 oplysninger  

 i sagen.
Kommunen har 14 dage til at svare.
Direktoratet sender derefter sin  

 endelige vurdering af sagen til kommunen.
Hvis en kommune ikke har foretaget de korrekte  

 sagsbehandlingsskridt til rette tid og dette ikke får refusionsmæssige  

 konsekvenser,  

 meddeler direktoratet sin vurdering uden forudgående høring.
Kommunen kan dog  

 altid komme med bemærkninger eller nye oplysninger til sagen.
Direktoratet  

 vil  

 herefter revurdere sagen og give kommunen meddelelse om resultatet.  

 Direktoratet skal have de nye oplysninger inden 14 dage efter, at kommunen  

 har  

 modtaget vurderingen i sagen.
Til § 6, stk. 3 Kommunen skal oplyse direktoratet om det beløb, som  

 den  

 har udbetalt til personen i den periode, som den ikke har ret til refusion  

 for,  

 samt om størrelsen på det mistede refusionsbeløb med angivelse af, om  

 personen  

 er i tilbud eller ej.
§ 7.  

  

 Direktoratet giver kommunalbestyrelsen en samlet meddelelse om resultatet af  

 tilsynet og orienterer samtidig kommunens revisor.
Meddelelsen gives senest 3  

 måneder efter afslutningen af tilsynet.
Hvis meddelelsen ikke kan gives inden  

 for fristen, oplyser direktoratet kommunen om årsagen til dette, og om  

 hvornår den kan forvente meddelelsen.
 Stk. 2.  

  

 Direktoratet  

 kan sammen med meddelelsen anmode kommunen om at gøre rede for forhold, som  

 er konstateret ved tilsynet.
Stk. 3.  

  

 Foreligger  

 der ikke retningslinjer eller beskrivelser af forretningsgange for  

 sagsbehandlingen i kommunen, kan direktoratet henstille, at der bliver  

 udarbejdet  

 sådanne.
Udarbejdelsen skal ske med inddragelse af kommunens revisor.
 Stk. 4.  

  

 Konstaterer  

 direktoratet ved tilsynet, at særlige forhold gør sig gældende, fx en særlig  

 høj fejlprocent eller særligt alvorlige fejl, kan direktoratet indlede en  

 dialog med kommunen om forholdet.
Til § 7, stk. 1 Når direktoratet har færdigbehandlet alle sagerne  

 og  

 meddelt sin vurdering af de enkelte sager til kommunen, gives en  

 afrapportering  

 til kommunalbestyrelsen og kommunens revisor.
Det sker bl.a. for, at kommunen  

 og dens revisor kan sørge for en eventuel refusionsmæssig berigtigelse.  

 Afrapporteringen  

 gives også for, at kommunens revisor eventuelt kan foretage yderligere  

 undersøgelser.
 Den samlede afrapportering til kommunen omfatter bl.a. en  

 vurdering af, i hvilket omfang der er administreret efter reglerne, om  

 kommunen  

 ikke har ret til refusion, om det samlede resultat af tilsynet m.v.
 Følgende vil fremgå af rapporten:
  

 	  

 hvor mange sager,  

 der er udtaget til tilsyn,   

 	  

 hvor mange sager,  

 der er fejl i,   

 	  

 hvor mange sager,  

 der ikke er udtalt kritik i, og   

 	  

 hvor mange sager,  

 der er udgået af tilsynet.
 Rapporten kan også indeholde forslag til forbedringer eller  

 særlige fokusområder, hvor kommunen med fordel kan forbedre sagsgange,  

 vurderinger m.v.
Til § 7, stk. 2 Er der undervejs i tilsynet konstateret mange fejl  

 i kommunens  

 sagsbehandling, kan direktoratet anmode om en nærmere redegørelse herfor,  

 herunder hvordan den vil forbedre sagsbehandlingen.
Til § 7, stk. 4 Direktoratet kan ved dialogmøder komme med forslag  

 til  

 forbedringsområder og metoder i samspil med kommunen.
Der kan også indgås et  

 samarbejde om fx undervisningsmateriale om reglerne, udarbejdelse af  

 checklister m.v.
Benchmarking og offentliggørelse af resultaterne af  

 tilsynet § 8.  

  

 Direktoratet offentliggør resultaterne af stikprøvekontrollen for de enkelte  

 kommuner i en samlet benchmarkingrapport.
Stk. 2.  

  

 Direktoratet  

 fastsætter en gang om året en målsætning for nedbringelse af kommunernes  

 fejlniveau i tilsynssagerne.
Dette sker første gang i 2007.
Til § 8, stk. 1 Direktoratet udarbejder efter tilsynsperioden en  

 benchmarkingrapport med henblik på offentliggørelse.
Rapporten indeholder en  

 gennemgang af hovedresultaterne og en sammenligning af kommunerne, herunder  

 hvor mange sager direktoratet har vurderet og særlige problemområder m.v.
Ved at offentliggøre resultaterne af tilsynet skabes der  

 gennemsigtighed i kommunernes visitationspraksis.
Der skabes også grundlag  

 for  

 sammenligning mellem de enkelte kommuner.
En sammenligning kan medvirke til  

 at  

 ensarte kommunernes visitationspraksis, fordi rapporten viser forskellene i  

 deres administration.
Rapporten kan indeholde forslag til forbedringsområder.
Der  

 kan være beskrevet praksis fra de kommuner, som har den laveste fejlprocent i  

 tilsynet.
For eksempel kan der indgå en gengivelse af deres forretningsgange  

 til inspiration for andre.  

 Ved at dele viden og  

 erfaringer mellem kommunerne er der basis for at sikre sagsbehandling af høj  

 kvalitet.
 Direktoratet kan på baggrund af benchmarkingrapporterne  

 følge udviklingen i hovedresultaterne og de enkelte kommuners resultater over  

 tid.
