 En større virksomhed var indklaget for Arbejdsretten med påstand om  

 bod for overenskomstbrud i tre sager, der behandledes under et, ved 1) at  

 have nedlagt forbud mod, at de ansatte førte dagslister over udført arbejde  

 fra arbejdstagerside blev det bl.a. gjort gældende, at arbejderne hermed blev  

 afskåret fra at forsvare sig mod en påstand om overenskomststridig  

 temponedsættelse) 2) at have nægtet en tillidsmand adgang til et møde, hvor  

 ledelsen fore-017e arbejderne et nyt bonussystem 3) organisationsforfølgelse  

 ved at pålægge en tillidsmand og en sikkerhedsrepræsentant forskudt  

 arbejdstid.
I ingen af sagerne fik klagerne medhold.
Arbejdsretten overvejede dog,  

 om forholdene set under et og i sammenhæng med det meget betydelige antal  

 fagretslige sager vedrørende forholdene i virksomheden i de senere år kunne  

 give anledning til en arbejdsretlig reaktion over for virksomheden.
Det  

 udtaltes, at det måtte antages, at samarbejdet i virksomheden ikke levede op  

 til forudsætningerne i overenskomsten om, at begge parter bør søge at fremme  

 et roligt og godt samarbejde.
Det var dog ikke muligt at fastslå, hvad der  

 var den egentlige baggrund herfor, således at denne betragtning heller ikke  

 kunne føre til en arbejdsretlig reaktion over for virksomheden.
Alt taget i  

 betragtning fandt Arbejdsretten dog, at begge parter burde bære halvdelen af  

 omkostningerne ved sagerne.
 I Arbejdsrettens sager nr. 90.347, 91.026 og 91.113, der er behandlet  

 under et, har Landsorganisationen i Danmark for Dansk Metalarbejderforbund  

 indklaget Dansk Arbejdsgiverforening for Industriens Arbejdsgivere for Bilia  

 Motor A/S med følgende påstande:
 I sag nr. 90.347: Indklagede Bilia Motor A/S tilpligtes for  

 overenskomstbrud at betale en efter rettens skøn fastsat bod til Dansk  

 Metalarbejderforbund.
 Industriens Arbejdsgivere tilpligtes for delagtighed i overenskomstbruddet  

 at betale en efter rettens skøn fastsat bod til Dansk Metalarbejderforbund.
 I sag nr. 91.026: Indklagede Bilia Motor A/S tilpligtes at overholde  

 gældende overenskomst og for overenskomstbrud at betale en efter rettens skøn  

 fastsat bod til Dansk Metalarbejderforbund.
 Og i sag nr. 91.113: Bilia Motor A/S tilpligtes at normalisere  

 arbejdstiden for tillidsmanden og sikkerhedsrepræsentanten på Turbinevej og  

 til Dansk Metalarbejderforbund for brud på gældende overenskomst at betale en  

 efter rettens skøn fastsat bod.
 Industriens Arbejdsgivere tilpligtes for delagtighed i det begåede  

 overenskomstbrud til Dansk Metalarbejderforbund at betale en efter rettens  

 skøn fastsat bod.
 De indklagede har i det hele påstået frifindelse.
 I sag nr. 90.347 er klageskriftet dateret den 1. oktober 1990.
 Sagen vedrører et forbud fra virksomheden mod, at mekanikerne førte  

 dagsliste over udført arbejde.
I oktober 1989 blev den hidtil gældende bonusaftale opsagt.
Mekanikerne  

 har siden været aflønnet med timeløn.
En sag om temponedsættelse i perioden  

 indtil den 1. september 1990 blev afgjort ved Arbejdsrettens dom af 30.  

 januar 1991 i sag nr. 89.389. I denne sag fandt Arbejdsretten, at der ikke  

 var tilstrækkeligt bevis for påstanden om overenskomststridig  

 temponedsættelse.
Efter det oplyste verserer der en ny tilsvarende sag for så  

 vidt angår perioden efter den 1. september 1990.
Vedrørende nærværende sag er det oplyst, at Metalarbejderforbundets  

 afdeling 14 i København i marts måned 1990 blev bekendt med, at virksomheden  

 havde udstedt forbud mod, at de ansatte mekanikere førte dagsliste over  

 udført arbejde.
Under en lokal forhandling den 1. marts 1990 protesterede  

 klubben herimod.
Virksomheden henviste til en tidligere lokal forhandling af  

 5. december 1989, samt til at arbejdstiden efter overenskomsten er effektiv.
Den 8. juni 1990 blev der holdt mæglingsmøde.
Der kunne ikke opnås  

 enighed.
 Under et timandsmøde den 20. august 1990 fastholdt Industriens  

 Arbejdsgivere, at medarbejderne på virksomheden ikke måtte kopiere  

 virksomhedens arbejdskort, medens Metalarbejderforbundet fastholdt, at  

 medarbejderne måtte føre personlige notater.
Den 3. september 1990 blev der afholdt fællesmøde.
Af fællesmødereferatet  

 fremgår følgende.:
 »Fra arbejderside gjorde man gældende, at virksomheden bryder  

 overenskomsten ved ikke at medvirke til at fremme et godt og roligt  

 samarbejdsklima, jf. udleverede referater af henholdsvis lokal forhandling,  

 mæglingsmøde og timandsmøde, idet virksomheden nægter arbejderne at føre  

 personlige notater over deres arbejdsoperationer.
 Fra arbejdsgiversiden bestred man ovennævnte og gjorde gældende, at  

 arbejdstiden er effektiv, og at arbejderne på virksomheden kun har adgang til  

 gennemsyn af arbejdssedlerne, jf. referat af lokal forhandling af 5.12.1989.
Fra arbejdsgiverside gjorde man endvidere gældende, at § 2, stk. 3 ikke  

 bliver iagttaget fra medarbejdernes side, idet medarbejderne i arbejdstiden  

 foretager afskrift af arbejdssedler på trods af mødereferat af 5.12.1989.  

 Dette blev bestridt af arbejdstagerside. .....« Det nævnte referat af lokal forhandling den 15. december 1989 er  

 sålydende.:
 »Klubben protestere imod at dens medlemmer bliver nægted adgang til  

 at tage kopier af de udfyldte arbejdskort.
 Firmaet hindre derved klubben i at dokumentere at arbejdskortene bliver  

 udfyldt efter givne anvisninger.
 Vi betragter det som bevist chikane og systematisk overenskomstbrud, samt  

 forbeholder os ret til at videreføre sagen i arbejdsretten.
 Virksomhedens påstand og oplysninger:
 Ønsker tillidsmanden Knud A Jensen adgang til firmaets arkiver, og se  

 disse, kan dette kun lade sig gøre med undertegnede, efter arbejdstids ophør.
Kopiering tillades ikke......« Den 6. september 1990 blev der meddelt to mekanikere advarsel for at have  

 afskrevet arbejdskort.
Disse advarsler er sålydende.:
 »Under henvisning til den d.d. stedfundne episode, samt tidl.  

 påtaler, hvor under du afskrev arbejdskort, dette uagtet, at du i henhold til  

 overenskomsten har pligt til, at efterkomme virksomhedens instrukser, selv om  

 en fagretslig sag er under behandling, skal vi hermed meddele dig en  

 advarsel, for forholdet.
I gentagelsestilfælde vil dit fortsatte ansættelsesforhold blive taget  

 under overvejelse, idet virksomheden hverken kan eller vil acceptere disse  

 opstruktioner.« Dansk Metalarbejderforbund har den 13. februar 1991 oplyst, at der ikke  

 har været tale om egentlig kopiering, men alene en kontrol med »forbrugt  

 tid«.
Klagerne har anført, dels at det nedlagte forbud er misbrug af  

 ledelsesretten, dels at der foreligger overtrædelse af overenskomstens § 2,  

 stk. 1, hvorefter arbejdsgiveren har pligt til at fremme et roligt og godt  

 samarbejde på arbejdspladsen.
Det var helt naturligt at forsvare sig mod  

 påstanden om temponedsættelse på den måde, som medarbejderne gjorde det, og  

 der er intet juridisk grundlag for at nægte medarbejderne at se, hvad de  

 laver.
Også Industriens Arbejdsgivere er ansvarlige og bør idømmes bod.
De indklagede har - i overensstemmelse med en af driftleder Jørgen Steen  

 Frederiksen afgivet vidneforklaring - fastholdt, at der ikke er noget behov  

 for kopiering af arbejdskort, når der sker aflønning ved timeløn.  

 Virksomheden er i sin gode ret til at nedlægge forbud herimod, idet den har  

 krav på, at arbejdstiden udnyttes effektivt.
Hertil kommer, at en kopiering  

 af virksomhedens arbejdskort indebærer en uacceptabel risiko for, at  

 oplysninger af konkurrencemæssig betydning for virksomheden udbredes til  

 skade for denne.
Endelig har de indklagede henvist til, at tillidsmanden har  

 fået tilbud om at gennemgå virksomhedens edb-registrede oplysninger.
Dette  

 ville kunne foretages fuldt ud effektivt, idet det er muligt at søge  

 oplysninger enten for så vidt angår hver enkelt mekaniker eller for så vidt  

 angår hver enkelt dag.
 I sag nr. 91.026 er der indgivet klageskrift den 23. januar 1991.
Denne sag drejer sig om, hvorvidt direktør Ole Jakobsen har udøvet vold  

 overfor tillidsmand Brian Hørringsen, da denne den 17. august 1990 henvendte  

 sig til Jakobsen på dennes kontor i fagligt øjemed.
Endvidere drejer sagen  

 sig om, hvorvidt virksomheden har begået overenskomstbrud ved ikke at  

 inddrage Hørringsen i lønforhandlinger i virksomheden den 16. august og 17.  

 august 1990.
 Klagerne gør gældende, at virksomheden har overtrådt § 2, stk. 1 og stk.  

 2, samt § 19, stk. 2.2, i overenskomsten.
 I følge § 2, stk. 2, fungerer tillidsmanden som talsmand for de arbejdere,  

 han er valgt iblandt, og kan som sådan over for virksomheden forelægge  

 forslag, henstillinger og klager fra arbejderne, ligesom han skal være  

 bemyndiget til at indgå aftaler med arbejdsgiveren eller dennes repræsentant.  

 Efter § 19, der drejer sig om akkord og andre produktivitetsfremmende  

 lønsystemer, er hver af parterne i medfør af stk. 2.2, berettiget til at  

 tilkalde tillidsmanden til at deltage i den videre forhandling, hvis enighed  

 ikke kan opnås.
 Fra referatet af lokal forhandling den 21. august 1990 fremgår følgende:
 »Klub 388 protesterer kraftigt imod virksomhedens fremgangsmåde, da  

 firmaet nægtede at give tillidsmanden adgang til et møde, hvor ledelsen  

 forelagde et nyt bonussystem for automekanikerne, fredag den 17. august 1990.
 Der protesteres også imod den måde hvorpå ledelsen forsøger at presse  

 automekanikerne til at acceptere det af virksomheden forelagte bonussystem.
 Ledelsens adfærd strider imod overenskomsten bestemmelser, og klub 388 vil  

 indbringe sagen for arbejdsretten.
 Virksomhedens påstand og oplysninger:
På opfordring af automekanikerne i klub 388 drøftedes det tidligere  

 udleverede oplæg til bonusaftale.
Endvidere blev mekanikerne orienteret om  

 ændringerne i fastprisværket, hvorefter virksomheden forlod  

 konferencelokalet, da mekanikerne ønskede at drøfte det indbyrdes.
Iøvrigt kan virksomheden henvise til overenskomstens §19, stk. 2.1.« Efter § 19, stk. 2.1, fastsattes akkorden ved fri forhandling med den  

 eller de arbejdere, hvem den pågældende akkord tilbydes.
Den 3. september 1990 blev der afholdt fællesmøde.
Af fællesmødereferatet  

 fremgår følgende.:
 »Fra arbejderside gjorde man gældende, at virksomheden bryder  

 overenskomsten ved ikke at medvirke til at fremme et godt og roligt  

 samarbejdsklima, idet virksomheden søger at gennemføre generelt bonussystem  

 uden tillidsmandens medvirken.
Fra arbejdsgiverside blev der taget afstand fra ovennævnte, og der blev  

 bl.a. henvist til, at man har søgt at gennemføre generelt bonussystem via  

 tillidsmanden uden resultat.
Der blev endvidere henvist til, at der i henhold  

 til overenskomstens § 19, stk. 2 pågår individuelle forhandlinger om  

 akkord.......« Der er afgivet vidneforklaring af tillidsmand Brian Hørringsen samt af  

 driftleder Jørgen Steen Frederikssen og værkstedschef Teddy Johansen, der  

 begge var tilstede under episoden på direktør Ole Jakobsens kontor den 17.  

 august 1990. Endvidere er der afgivet forklaring af værkførerassistent Henrik  

 Jensen.
Det må efter de afgivne forklaringer lægges til grund, at direktør Ole  

 Jakobsen ved den pågældende lejlighed afviste at tale med tillidsmand Brian  

 Hørringsen under henvisning til, at han sad i møde med andre, men at der ikke  

 er udøvet vold overfor Brian Hørringsen.
Det må endvidere lægges til grund,  

 at Henrik Jensen sammen med en anden nyansat mekaniker den 16. august 1980  

 rettede henvendelse til driftsleder Jørgen Steen Frederiksen og bad om  

 orientering om bonusreglerne.
Det blev aftalt, at en sådan orientering skulle  

 gives dagen efter umiddelbart før fyraften.
Mødet blev holdt i  

 forhandlingslokalet og varede 15 til 20 minutter.
En del andre - måske alle  

 andre - mekanikere var til stede, og der blev udleveret kopi af  

 bestemmelserne.
Under mødet bankede Brian Hørringsen på døren og ønskede at  

 være til stede.
Han fik at vide, at der ikke foregik nogen forhandling, og at  

 mødet blev afholdt på initiativ af mekanikerne.
Han trak sig derefter  

 tilbage.
 Klagerne har gjort gældende, at virksomheden ved ikke at inddrage  

 tillidsmanden i forhandlingerne om et nyt bonussystem, ved at forsøge at  

 gennemføre dette individuelt ved at forhandle med de enkelte medarbejdere, og  

 ved direktør Ole Jakobsens voldelige adfærd overfor tillidsmanden har handlet  

 overenskomststridigt.
De indklagede har heroverfor gjort gældende, at der ikke er foregået nogen  

 forhandling, men alene en orientering om bonussystemet efter begæring fra  

 medarbejdernes side.
Efter overenskomstens § 19, stk 2.2, har der derfor ikke  

 været nogen pligt til at tilkalde tillidsmanden, der alene har ret til at  

 være til stede, såfremt medarbejderne ønsker dette.
Ole Jacobsen har ikke  

 udvist et forhold, der kan bebrejdes ham.
 I sag nr. 91.113 er der indgivet klageskrift den 26 marts 1991.
Sagen drejer sig om, at virksomheden med virkning fra den 14 januar 1991  

 har iværksat forskudt arbejdstid for tillidsmanden og  

 sikkerhedsrepræsentanten på virksomhedens afdeling på Turbinevej.
I  

 modsætning til de øvrige arbejdere på dagholdet, der afslutter deres arbejde  

 kl. 15.30, er tillidsmanden og sikkerhedsrepræsentanten blevet pålagt en  

 arbejdstid fra kl. 10.00 til kl. 18.00.
Den 21 januar 1991 rettede Dansk Metalarbejderforbund henvendelse til  

 Industriens Arbejdsgivere og oplyste, at man havde modtaget henvendelse om,  

 at virksomheden havde indført ny arbejdstid gældende fra mandag den 14.  

 januar 1991. Man fandt, at forholdet var ukorrekt varslet, idet der for to af  

 medarbejderne var tale om, at den daglige arbejdstid blev flyttet.
Dette  

 kunne kun ske i henhold til et varsel på 14 dage.
Man protesterede yderligere  

 over, at det var tillidsmanden og sikkerhedsrepræsentanten, sagen drejede sig  

 om, og man opfattede forholdet som en klar forfølgelse af de valgte  

 tillidsrepræsentanter.
Den 24. januar 1991 meddelte Industriens Arbejdsgivere  

 bl.a., at man var af den opfattelse, at der var sket korrekt varsling for så  

 vidt angår forskudt arbejdstid.
Under et fællesmøde den 14. februar 1991  

 fastholdt man fra arbejdstagerside klagen, mens det fra arbejdsgiverside blev  

 bestridt, at der forelå forfølgelse.
 Der er under sagen afgivet vidneforklaring af fællestillidsmand og  

 bestyrelsesmedlem Willy Jørgensen og direktør Tonny Wendt.
Klagerne har gjort gældende, at der ikke er nogen saglig begrundelse for,  

 at tillidsmanden og sikkerhedsrepræsentanten skal arbejde på forskudt  

 arbejdstid, og at pålægget herom er overenskomsstridig  

 organisationsforfølgelse.
Endvidere har klagerne gjort gældende, at det -  

 ikke mindst på baggrund af de øvrige fagretslige sager vedrørende indklagede,  

 som klagerne har redegjort for under sagen - må stå Industriens Arbejdsgivere  

 klart, at virksomhedens flytning af arbejdstiden er udtryk for en  

 organisationsforfølgelse.
På denne baggrund gøres det gældende, at der  

 tillige er organisationsansvar for Industriens Arbejdsgivere.
De indklagede har gjort gældende, at der alene er tale om forskudt  

 arbejdstid, som er varslet korrekt i overenstemmelse med overenskomsten.
Den  

 forskudte arbejdstid er saglig og driftmæssig begrundet.
I overenstemmelse  

 med Tonny Wendts forklaring har man i denne forbindelse anført, at Willy  

 Jørgensen som elektriker er særlig kvalificeret til at foretage  

 kontrolarbejde, der udføres, efter at dagholdet er gået hjem.
For så vidt  

 angår sikkerhedsrepræsentanten er begrundelsen den, at den pågældende ved at  

 arbejde på forskudt arbejdstid kan danne sig et overblik over det arbejde,  

 der udføres på dagholdet, og det arbejde, der udføres på aftenholdet, og han  

 vil have mulighed for at afslutte arbejder, som dagholdet ikke har  

 færdiggjort.
 Arbejdsretten skal udtale:
 Vedrørende sag nr. 90.347:
Arbejdsretten finder, at virksomhedens forbud mod, at de ansatte fører  

 dagslister på grundlag af virksomhedens arbejdskort ikke er et  

 overenskomststridigt forhold, som kan medføre, at virksomheden har pådraget  

 sig bod.
Arbejdsretten lægger herved vægt på, at medarbejderne er  

 timelønnede, og at virksomheden har tilbudt tillidsmanden at gøre sig bekendt  

 med de ønskede oplysninger gennem virksomhedens edb-registre.
 Vedrørende sag nr. 91.026:
Som anført må det lægges til grund, at der ikke er udvist voldelig adfærd  

 af direktør Ole Jakobsen.
Medarbejderne har ikke anmodet om, at tillidsmanden  

 skulle være til stede ved gennemgangen af bonusreglerne.
Virksomhedens  

 forhold kan herefter ikke betragtes som en tilsidesættelse af overenskomstens  

 § 19, stk. 2, eller i øvrigt som et forhold, der kan begrunde, at  

 virksomheden ifalder bod.
 Vedrørende sag nr. 91.113:
 Den iværksatte forskudt arbejdstid for tillidsmanden og  

 sikkerhedsrepræsentanten er lovligt varslet, og Arbejdsretten finder det ikke  

 bevist, at der foreligger usaglige hensyn som begrundelse herfor, eller at  

 der skulle foreligge organisationsforfølgelse.
 I overensstemmelse med det anførte vil virksomheden herefter være at  

 frifinde i hvert af de påtalte forhold, og spørgsmålet om organisationsansvar  

 bortfalder derfor.
Arbejdsretten har tillige overvejet, om forholdene set under et og i  

 sammenhæng med det meget betydelige antal fagretslige sager vedrørende  

 forholdende i virksomheden i de senere år - som påpeget af klagerne - kan  

 give anledning til en arbejdsretlig reaktion over for virksomheden.
Efter  

 overenskomstens § 2, stk. 1, bør begge parter søge at fremme et roligt og  

 godt samarbejde.
Det må efter de forliggende oplysninger antages, at  

 samarbejdet i virksomheden ikke lever op til forudsætningerne i  

 overenskomstens § 2, stk. 1. Det er dog ikke muligt at vurdere, hvad der er  

 den egentlige baggrund herfor, og denne betragtning kan derfor heller ikke  

 føre til en arbejdsretlig reaktion over for virksomheden.
Alt taget i  

 betragtning finder Arbejdsretten dog, at begge parter bør bære halvdelen af  

 omkostningerne ved disse sager.
 T h i k e n d e s f o r r e t :
 De indklagede, Dansk Arbejdsgiverforening for Industriens Arbejdsgivere  

 for Bilia Motor A/S, frifindes.
 I sagsomkostninger skal klagerne, Landsorganisationen i Danmark for Dansk  

 Metalarbejderforbund, og indklagede hver betale 3.000 kroner til  

 Arbejdsretten.
 (* 1) Henvisninger: K. 89.389.
