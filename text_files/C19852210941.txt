 Timetal:
 60 timer.
 Formål:
Det er formålet med faget - at sætte deltagerne i stand til at vurdere personaleplanlægning som  

 overordnet styringsværktøj for personale- og lederudvikling på alle niveauer  

 i alle virksomhedstyper og størrelser.
 - at sætte deltagerne i stand til at identificere, afgrænse, anvende og  

 vurdere personale- og lederudviklingsbehov i en virksomhed.
 - at sætte deltagerne i stand til at udarbejde og vurdere forslag til  

 nødvendige personale- og lederudviklingsaktiviteter, iværksætte disse samt  

 foretage en endelig vurdering af effekten.
 - at sætte deltagerne i stand til at anvende personale- og  

 lederudviklingsbegrebet i relation til organisationsudvikling, strategisk  

 planlægning og ledelsesudvikling.
1.1. Model for faget 1.2. Personaleudviklings placering i relation til virksomheden I forbindelse med introduktionen af faget bør relationer til andre fag  

 fremføres og behandles, herunder specielt til faget personaleadministration  

 hvis indhold forudsættes bekendt ved løsning af opgaver i nærværende fag.
Det  

 bør fremhæves, at faget i modsætning til personaleadministration ikke alene  

 behandler den centrale personalefunktion, men i lige så høj grad fokuserer på  

 den decentrale ledelse i forbindelse med personaleudvikling.
En virksomheds opbygning bør præsenteres som bestående af de tre  

 delsystemer: det sociale, det tekniske og det administrative delsystem.
Hvert  

 delsystem gennemgås kort, og personale- og lederudvikling introduceres som  

 begreber, der hænger sammen med strategisk ledelse og organisationsudvikling.  

 De overordnede relationer er således belyst kort, inden der startes på et for  

 deltagerne mere kendt niveau.
2. Styring af personaleressourcer 2.1. Virksomhedens personalestruktur og status 2.2. Virksomhedsmål og det deraf afledte personalebehov 2.3. Kvantitative og kvalitative anvendelser af personaleplanlægning 2.4. Personaleplanlægningens relation til personaleudviklingsaktiviteterne  

 og de individuelle medarbejderbehov, herunder uddannelsesplanlægning og  

 administration Deltagerne skal kunne anvende metoder til afdæknng af  

 personaleudviklingsbehov og administrativ styring af personaleressourcerne  

 ved hjælp af systematisk personaleplanlægning.
 Deltagerne skal bibringes en viden om formålet med personaleplanlægningen  

 og betydningen af anvendelse af den kvalitative planlægning set i relation  

 til en åben dialog om den enkeltes udviklingsbehov.
 Deltagerne skal via et grundigt kendskab til de grundlæggende elementer i  

 personaleplanlægningen kunne anvende personaleplanlægningssystemer eller dele  

 heraf i såvel større som mindre virksomheder til afdækning af  

 personaleudviklingsbehov.
3. Personaleudvikling 3.1. Forudsætninger for personaleudvikling 3.2. Anvendelse af personaleudvikling 3.3. Virksomhedskulturens indflydelse på personaleudvikling 3.4. Konstatering af personaleudviklingsbehov på virksomheds-, gruppe- og  

 individplan 3.5. Opfyldning af personaleudviklingsbehov 3.6. Effekten af iværksatte aktiviteter 3.7. Det gensidige ansvar for personaleudvikling Deltagerne skal bibringes generel viden om forudsætningerne for  

 iværksættelse af personaleudvikling og herunder kunne vise, hvordan personer  

 kan gå ind i stedse nye samspilsrelationer med stedse nye medlemmer til gavn  

 for dem selv og virksomheden.
 Deltagerne skal kunne vurdere virksomhedskulturens indflydelse på  

 personaleudviklingen, således at man kan afgrænse og afdække de behov, der  

 måtte være for personaleudvikling på det oveordnede plan såvel som på gruppe-  

 og individplan.
 Deltagerne skal kunne vurdere et personaleudviklingsbehov samt være i  

 stand til at fremkomme med forslag til løsning heraf, således at de kan gøre  

 rede for såvel strukturerede som mindre strukturerede aktiviteter i  

 forbindelse med selve arbejdssituationen såvel som uden for  

 arbejdssituationen.
Deltagerne bør her bibringes en viden om de begrebsapparater, der til  

 enhver tid anvendes til at tilvejebringe tilvækst i en persons arbejdsmæssige  

 og personlige kompetence, uanset denne er tilstræbt eller ej.
Deltagerne bør  

 kunne analysere de på markedet værende aktiviteterter, som har vist en vis  

 gennemslagskraft.
De anvendte aktiviteter bør af deltagerne kunne underkastes en grundig  

 analyse, således at de kan vurdere aktiviteternes egnethed til løsning af  

 givne personaleudviklingsbehov.
I denne vurdering skal sluttelig indgå det  

 gensidige ansvar ledelsen og medarbejderne har for, at der på alle niveauer i  

 virksomheden afstedkommes en udvikling af personerne.
4. Lederens rolle som personaleudvikler 4.1. Den psykologiske kontrakt - tilpasning af medarbejdere og/eller job 4.2. Afdækning af medarbejdernes behov og ønsker afklaret ved hjælp af  

 lederens vejledning 4.3. Opfølgning af medarbejdersamtaler 4.4. Jobudvikling og karriereudvikling 4.5. Udpegning af lederemner 4.6. Instruktør/uddannelsesansvarlig Deltagerne skal kunne anvende den viden, der understreger lederen som den  

 centrale person, dvs. lederen er budgetansvarlig for virksomheden og derfor  

 ansvarlig for de menneskelige ressourcers anvendelse og fortsatte udvikling.  

 Dette i fuld forståelse for, at den enkelte medarbejder opdrages til at  

 opfatte sit personlige ansvar for sin egen udvikling, samt at der især i  

 større virksomheder er en central, specialiceret personaleafdeling.
 Deltagerne skal bibringes færdigheder i at arbejde med begrebet den  

 psykologiske kontrakt i en løbende ajourføring mellem leder og medarbejder.
 Deltagerne skal kunne analysere de signaler, som for lederen tilkendegiver  

 medarbejderens behov for vejledning og udvikling og kunne vurdere hvilke  

 aktiviteter, der vil kunne tilfredsstille dette behov, set ud fra såvel  

 medarbejders som virksomhedens synspunkt.
 Deltagerne skal kunne vurdere, hvorledes lederen personligt skal kunne gå  

 aktivt ind i udviklingsaktiviteterne.
5. Lederudvikling 5.1. Lederbegrebet 5.1.1. Definition 5.1.2. Fællestræk i ledelse 5.1.3. Ledelse i små og store virksomheder 5.2. Identifikation af lederemner 5.2.1. Grundlæggende kvalifikationskrav 5.2.2. Ansvar for udvælgelse 5.2.3. Udvælgelsesmetoder 5.3. Lederudvikling 5.3.1. Definition 5.3.2. Aktiviteter ved udvikling af nye ledere 5.3.3. Aktiviteter ved udvikling af erfarne ledere 5.3.4. Aktiviteter ved udvikling af ledere 5.4. Fremtidens ledelsesvilkår 5.4.1. Tendenser i samfundet 5.4.2. Nye kvalifikationskrav 5.4.3. Relation familie-job 5.5. Lederudviklingsprogrammer 5.5.1. Planlægning og gennemførelse 5.5.2. Adfærdsvidenskabelige emner 5.5.3. Ledelsestekniske emner 5.5.4. Virksomhedsspecifikke emner 5.5.5. Samfundsrelaterede emner 5.6. Sammensætning af ledergrupper 5.6.1. Synergieffekt 5.6.2. Kemieffekt Deltagerne skal kunne forstå og anvende definitionen på lederbegrebet.  

 Desuden skal deltagerne kunne analysere, hvilke fællestræk og forskelle, der  

 er i lederrollen i små og store virksomheder.
 Deltagerne skal kunne anvende lederudviklingsbegrebet i praksis og  

 herigennem kunne foretage analyse af behov for lederudvikling i egen  

 virksomhed og vurdere nødvendige tiltag.
Deltagerne skal kunne redegøre for, hvilke grundlæggende  

 kvalifikationskrav der normalt stilles til en leder.
Deltagerne skal  

 endvidere kunne vurdere, hvilke metoder, der kan bruges til identifikation af  

 ledere, herunder vurdere ansvarsfordelingen mellem den decentrale  

 ledelsesfunktion og den centrale personalefunktion.
Ligeledes skal deltagerne  

 kunne redegøre for de væsentligste udvælgelsesmetoder.
Deltagerne skal kunne give et overblik over de udviklingstendenser, der  

 har været i samfundet i de senere år, herunder ændring i  

 uddannelsesstrukturer og de holdningsændringer, der har kunnet spores med  

 hensyn til ønsket om at påtage sig lederjobs.
Deltagerne skal kunne relatere  

 dette til nye kvalifikationskrav, der bl.a. hviler på krav om mere uddannelse  

 samt kunne relatere dette til det behov, en leder har for at have opbakning  

 på hjemmefronten.
Deltagerne skal kunne vurdere, hvorledes man mest hensigtsmæssigt kan  

 planlægge og gennemføre et lederudviklingsprogram.
Herunder skal deltagerne  

 kunne analysere forskellene på adfærdsvidenskabelige, ledelsestekniske,  

 virksomhedsspecifikke og samfundsrelaterede emner, der kan indgå i et  

 lederudviklingsprogram.
Deltagerne skal kunne gengive, hvad der forstås ved synergi- og  

 kemieffekt.
Herunder skal deltagerne have et overblik over de væsentlige  

 aspekter i at sammensætte en ledergruppe, afhængig af virksomhed, ledere og  

 tidspres.
6. Ledelsesudvikling 6.1. Sammenhængen mellem strategisk ledelse, organisationsudvikling og  

 personaleudvikling 6.2. Virksomhedskulturens indflydelse på ledelsesprocesserne 6.3. Virksomhedens handlings- og ændringsberedskab Deltagerne skal bibringes en generel viden om konsekvenserne af samspillet  

 mellem strategisk ledelse, organisationsudvikling og personaleudvikling.
 Deltagerne skal være i stand til at opdele ledelsesprocessernes  

 påvirkninger i strukturelle og/eller kulturelle træk i virksomheden samt  

 redegøre for såvel styrede som ikke styrede påvirkninger.
Deltagerne skal kunne definere målgruppen for ledelsesudvikling.  

 Virksomhedens handlingsberedskab udvikles gennem bevidste målsætninger og  

 forudsætninger for såvel ledelses- og lederudvikling, og deltagerne bibringes  

 en viden herom.
Endvidere skal deltagerne orienteres om ledelsesudviklingens  

 tætte sammenhæng med organisationsudviklingen.
Hjemmeopgaver Der stilles i alt 12 hjemmeopgaver, hver af et omfang som et halvt  

 eksamenssæt.
 Ikrafttrædelse m.v.
 Læreplanen træder i kraft den 1. august 1986. Samtidig ophæves læreplan  

 for personaleudvikling af 19. marts 1984.
 P.d.v.
 e.b.
Erik Nexelmann underv.insp.
