 I forbindelse med en hovedlandevejsforlægning blev det lagt til grund,  

 at der ikke var knyttet forventningsværdi til nogen del af ejendommen.  

 Udtalt, at en eventuel byudvikling mod syd på det afskårne og  

 medeksproprierede areal ville være affødt af vejforlægningen, således at  

 merværdien i givet fald burde modregnes ved erstatningsberegningen.
U D S K R I F T af forhandlingsprotokollen for ekspropriationskommissionen vedrørende hovedlandevejsanlæg i Jylland for så vidt angår forlægning af  

 hovedlandevej 363, Vejle-Grindsted, på strækningen Skibet- Bredsten, km 7,3 -  

 13,0 m.v.
SKIBET- BREDSTEN (Protokoltilførsel den 10. april 1987.) 12. hæfte.
 Fredag den 10. april 1987 lod kommissarius protokollen tilføre  

 nedenstående kendelse om et erstatningsspørgsmål, der blev behandlet under  

 ekspropriationsforretningen den 10. og 11. december 1986, uden at der blev  

 opnået forlig.
 Kommissionen har afsagt følgende kendelse:
 Lb. nr. 23. Matr. nr. 3a Bredsten Gårde, Bredsten.
Ejer: Kristen Mikel B.
Jensen.
Efter anmodning fra ejendommens ejer afsagdes sålydende KENDELSE:
 Ekspropriationens omfang.
Som det fremgår af arealfortegnelse nr. 3 omfatter ekspropriationen  

 afståelse af i alt ca. 89.830 (m2). Heraf medgår ca. 10.080 (m2) til  

 hovedlandevejsanlægget, ca. 31.665 (m2) til regulering af landevej 510 og ca.  

 425 (m2) til etablering af vendeplads og kommunal sti, medens ca. 2.960 (m2)  

 afstås som areal, der afskæres af landevej 510, og ca. 44.700 (m2) afstås som  

 areal, der afskæres af hovedlandevejsforlægningen.
Til ny privat skovvej  

 udlægges ca. 460 (m2), skråningsanlæg langs denne etableres på ca. 770 (m2),  

 og til regulering af markveje medgår ca. 220 (m2), men disse arealer  

 forbliver under ejendommen.
Desuden pålægges der ejendommen servitut om byggelinier som anmærkning 1 i  

 fortegnelsen og servitut om adgangsbegrænsning til både hovedlandevejen og  

 landevej 510 som anmærkning 2 i fortegnelsen.
Dog opretholdes ejendommens  

 adgange til landevej 510 i km 24.930 v.h.s. (markoverkørsel), i km 25.450  

 v.b.s. (markoverkørsler) og i km 25.612 v.v.s. (overkørsel til  

 landbrugsejendom).
 Disse adgange retableres af anlægsmyndigheden, der efter kommissionens  

 vedtagelse på forretningen den 11. december 1986 flytter markoverkørsler i  

 st. 25.450 til ca. st. 25.560.
 Til midlertidig brug eksproprieres et areal af indtil 10 m bredde langs  

 nye vejskel, som anført i anmærkning 5, men erstatningen herfor fastsættes  

 først efter anlæggets udførelse.
 Som led i erstatningsfastsættelsen har ejeren erklæret sig indforstået med  

 at modtage følgende arealer:
Af lb. nr. 22, matr. nr. 4a ibd. vest for ny landevej 510 ca. 3.510 (m2) Af lb. nr. 22, matr. nr. 4a ibd. med påstående bygninger ca. 237.600 (m2) Af lb. nr. 22, matr. nr. 4a ibd. langs skovkanten ca. 1.500 (m2) Af lb. nr. 20, matr. nr. 12b Kærbølling By, Bredsten samt matr. nr. 13n  

 ibd.
ca. 46.076 (m2) Af lb. nr. 20, matr. nr. 13ab Kærbølling By, Bredsten 27.026 (m2) Aflagt areal af landevej 510 ca. 2.760 (m2) Aflagt areal af landevej 510 ca. 1.790 (m2) I alt ca. 320.262 (m2) Arealerne overdrages med pålagt servitut om byggelinier, om  

 adgangsbegrænsning og om midlertidig brug.
 Arealer afgives og modtages pr. 1. januar 1987. Bygningerne på matr. nr.  

 4a ibd. modtages pr. 1. april 1987.
Bygningerne på matr. nr. 4a ibd. er alle, bortset fra en staldlænge, ældre  

 og er dårligt vedligeholdt.
De udgør et stuehus på 221 (m2), et skur på 98  

 (m2), en garage på 99 (m2) og avlsbygninger på i alt 1.380 (m2), hvoraf ca.  

 1/3 udgør en staldlænge fra 1977 med blandt andet moderne malkestand.
 Generel beskrivelse af ejendommen.
Matr. nr. 3a ibd. udgør sammen med matr. nr. 20 ibd. en landbrugsejendom i  

 landzone.
Ejendommens samlede areal udgjorde på ekspropriationstidspunktet  

 493.902 (m2). Hovedlandevejsforlægningen og det meste af  

 landevejsforlægningen gennemskærer landbrugsarealer.
Kun i den sydlige del af  

 ejendommen gennemskærer landevejsforlægningen et skovareal, således at der  

 til vejen og som afskåret areal afstås i alt ca. 8.940 (m2) skovareal.
Af  

 dette udgjorde ca. 7.540 (m2) skov med 80-årige bøgetræer, ca. 1.000 (m2)  

 skov med 40-årige bøgetræer, og ca. 400 (m2) var tilplantet med rødgran.
Ejendommen var pr. 1 januar 1986 vurderet til ejendomsskyld med en kontant  

 ejendomsværdi på 2.050.000 kr.
De afståede landbrugsarealer var vurderet til  

 1,67 kr. pr. (m2) kontant og det afståede skovareal til 0,84 kr. pr. (m2)  

 kontant.
 Ejerens påstand.
Ejeren har ikke fremsat nogen konkret erstatningspåstand.
Han anførte  

 under erstatningsforhandlingerne, at det differencebeløb, kommissionen har  

 fastsat for arealombytningen i hans disfavør, var for stort.
Ved  

 fastsættelsen af arealpriserne skulle arealet, der fraskæres ejendommen nord  

 for hovedlandevejsforlægningen, erstattes med mere end prisen som  

 landbrugsjord, da dette areal må have status som byudviklingsjord  

 for Bredsten.
 Ekspropriationskommissionens afgørelse.
 Det er ved erstatningsberegningen lagt til grund, at ejeren var berettiget  

 til inden udgangen af februar måned 1987, at fælde og beholde træerne på det  

 skovareal, der medgår til landevejsforlægningen.
 Det blev endvidere aftalt under ekspropriationsforretningen, at såfremt  

 ejeren har opnået de fornødne tilladelser til en udstykning af bygningslodden  

 på matr. nr. 4a ibd. inden anlægsarbejdernes udførelse, gennemføres  

 udstykningen i matriklen af den ledende landinspektør for anlægsmyndighedens  

 regning.
Ved erstatningsfastsættelsen har ekspropriationskommissionen lagt til  

 grund, at der ikke er knyttet forventningsværdi til nogen del af ejendommen,  

 hvorfor de afståede markarealer alle er prissat som landbrugsjorder, og der  

 er indregnet fuld erstatning for samtlige landbrugsmæssige ulemper ved  

 arealafståelsen.
Kommissionen har herved henset til, at det i en i 1985  

 vedtagen kommuneplan for Egtved kommune er forudsat, at byudviklingen  

 i Bredsten skulle ske mod vest og nord.
En eventuel byudvikling mod syd på  

 det afskårne areal af ejendommen, som anført af ejeren, ville efter  

 kommissionens opfattelse hovedsagelig være affødt af  

 hovedlandevejsforlægningen således, at merværdien i givet fald - som en  

 fordel skabt af anlægget - burde modregnes ved beregningen af erstatningen.
I  

 øvrigt bemærkes, at en byudvikling på det pågældende areal som i givet fald  

 på grund af beliggenheden op til hovedlandevejen skulle være til industri-  

 eller erhvervsområde, ville harmonere dårligt med det godkendte projekt,  

 hvorefter den nuværende landevej 510 mellem hovedlandevejen og Bredsten by  

 ikke tilsluttes.
 Ekspropriationskommissionen har under hensyn til beliggenheden og  

 beskaffenheden, herunder boniteten, af de afståede landbrugsarealer fastsat  

 en ha-pris på 40.000 kr. for disse.
 For så vidt angår de afståede skovarealer har kommissionen fastsat  

 erstatningen for areal inkl. eventuelt produktionstab til 11.000 kr. pr. ha  

 for ca. 7.540 (m2), 21.000 kr. pr. ha for ca. 1.000 (m2) og 25.000 kr. pr. ha  

 for ca. 400 (m2).
 Med hensyn til de overdragne arealer har kommissionen på tilsvarende måde  

 fastsat følgende arealpriser:
 For arealer (ca. 139.210 (m2)) fra lb. nr. 22 pr. ha 39.000,00 kr.
 For arealer (ca. 50.990 (m2)) - - - 22 - - 25.000,00 kr.
 For areal (ca. 1.500 (m2)) - - - 22 - - 34.000,00 kr.
 For areal (ca. 16.000 (m2)) - - - 22 - - 20.000,00 kr.
 For areal (ca. 34.850 (m2)) - - - 22 - - 10.000,00 kr.
 For adgangsareal (ca. 60 (m2)) - - - 22 - - 0,00 kr.
 For areal (ca. 37.076 (m2)) fra lb. nr. 20 pr. ha 38.000,00 kr.
 For areal (ca. 9.000 (m2)) - - - 20 - - 10.000,00 kr.
 For skovlod (27.026 (m2)) - - - 20 - - 62.000,00 kr.
 For aflagte vejarealer 0,00 kr.
 De samlede arealpriser for de afgivne og modtagne arealer udgør herefter  

 henholdsvis 334.954 kr. og 954.233 kr.
Købsprisen for bygningerne på matr. nr. 4a ibd. inkl. haveanlæg og  

 driftsanlæg har kommissionen fastsat til 470.000 kr.
Der er herved taget  

 hensyn til bygningernes reducerede værdi, når de tilhørende arealer ikke  

 længere udgør en selvstændig landbrugsejendom.
Desuden er der henset til de  

 ældre bygningers vedligeholdelsestilstand, og der er taget hensyn til  

 forventede udgifter til ændring af kloakforhold i forbindelse med  

 bygningsloddens frastykning og videresalg.
Til fradrag i købsprisen for arealforøgelsen inklusive bygningerne på  

 matr. nr. 4a ibd. har kommissionen for det første fastsat en ulempeerstatning  

 på 30.000 kr. for de gener, landevejsforlægningen påfører de eksisterende  

 bygninger på ejerens restejendom, hvoraf et mindre aftægtshus kommer til at  

 ligge tæt på vejen og lavt i forhold til denne.
I dette beløb er udover  

 ejendomsforringelse ved vejanlæggets nærhed indregnet tab af beplantning -  

 især tab af et gammelt poppeltræ ved indkørslen - haveforstyrrelse og åbning  

 af have.
 Desuden har kommissionen fastsat en samlet ulempeerstatning på 142.000 kr.  

 vedrørende ejendommens oprindelige og fremtidige jorder.
I forbindelse med arealafståelsen defigureres efter kommissionens  

 opfattelse ca. 1 ha af ejerens oprindelige ejendom, og ca. 14,5 ha af denne  

 kræver driftsomlægning.
For den oprindelige ejendom er endvidere indregnet  

 erstatning for udlæg af areal til skovvej, for skråningsareal og for areal  

 til regulering af markveje.
Endelig indgår et beløb for ulemper ved åbning af  

 skov.
For så vidt angår de modtagne arealer har kommissionen ved fastsættelsen  

 af ulempeerstatningen lagt til grund, at ca. 2,5 ha af disse er defigurerede,  

 og ca. 17 ha kræver driftsomlægning.
Endvidere er indregnet erstatning for  

 rydning af i alt ca. 320 lb. m hegn.
 I henhold til fast praksis og til det i lov om offentlige veje §38  

 indeholdte princip har kommissionen ikke kunnet yde nogen erstatning for det  

 skete pålæg af servitut om byggelinier.
Differencebeløbet mellem prisen for de modtagne arealer inkl. bygninger og  

 erstatningen for arealafståelserne udgør herefter 917.279 kr.
Dertil skal  

 lægges de ejendomsskatter, som ejeren sparer ved, at arealforøgelsen først  

 får skattemæssig virkning fra den 1. januar 1988 - forskellen mellem skat af  

 modtagne og af afståede arealer i et år på ca. 3.600 kr.
Med en mindre nedrunding udgør det beløb, som ejendommens ejer skal betale  

 for arealombytningen, herefter 920.000 kr.
Dette beløb forrentes fra datoen  

 for afgivelsen og modtagelsen af arealer, den 1. januar 1987, og i øvrigt som  

 nedenfor anført.
 Thi bestemmes:
Som erstatning for det eksproprierede areal (ca. 89.830 (m2)) og for samtlige ulemper modtager ejeren arealer på tilsammen 320.262 (m2) med påstående bygninger, idet han til kommissariatet indbetaler 920.000,00 kr.
 Renter 8% p.a. fra den 1. januar 1987.
