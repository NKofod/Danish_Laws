 I medfør af § 25, § 26, stk. 3 og 4, § 27, nr. 2, 3 og 5, § 32, stk. 2, og  

 § 42, stk. 2, i lov om saltvandsfiskeri, jf. lovbekendtgørelse nr. 856 af 19.  

 november 1997, fastsættes:
Anvendelsesområde § 1.  Denne bekendtgørelse finder anvendelse på  

 Randers Fjord.
Ved Randers Fjord forstås i denne bekendtgørelse hele  

 vandområdet øst for Randers Bro, herunder Grund Fjord, til en linie fra  

 Sødring Kirke over anduvningslystønden, mærket »Randers Fjord«, der  

 er udsat ved yderenden af løbet over barren, til Udbyhøj Vinkelfyr på Elkær  

 Bakke.
Redskabsbestemmelser § 2.  Fiskeri med bundgarn og bundgarnslignende  

 redskaber må kun foregå efter tilladelse fra Fiskeridirektoratet.
 Stk. 2.  Fiskeridirektoratet kan, i en tilladelse efter  

 stk. 1, bestemme antal og type af de redskaber, som tilladelsen omfatter.
 Stk. 3.  I redskaber, som er tilladt efter stk. 1, skal  

 overkanten i ringens net være sænket mindst 30 cm under den til enhver tid  

 værende vandstand i perioden 1. april til 31. maj, begge dage inklusive.
 § 3.  Fiskeri med nedgarn er forbudt fra solens opgang  

 søndag morgen til solens opgang mandag morgen.
 § 4.  Maskemålet i nedgarn skal mindst være 122 mm  

 (helmaske).
 Stk. 2.  I perioden 1. februar til 15. april, begge dage  

 inklusive, må erhvervsfiskere dog anvende nedgarn, når redskabet har et  

 maskemål på mindst 100 mm (helmaske).
 Stk. 3.  De redskaber, der er nævnt i stk. 1, og som  

 anvendes af andre end erhvervsfiskere, skal altid være bundsatte og må ikke  

 have en højde over 1,5 m.
 § 5.  Fra Randers Havn, jf. § 9, stk. 2, til  

 højspændingsledningerne, der føres over Randers Fjord ved Romalt, og i Grund  

 Fjord er alt fiskeri med nedgarn forbudt i perioden 1. juni til 31. december,  

 begge dage inklusive.
 § 6.  Fiskeri med nedgarn og krogliner, dog bortset  

 fra bundsatte krogliner med ålekroge, er forbudt i perioden 16. april til 31.  

 januar, begge dage inklusive, i en 100 m bred zone på hver side af sejlløbet  

 i Randers Fjord - herunder det dobbelte sejlløb ved Kare Holm og Stenrevet -  

 samt i et område, der afgrænses mod øst af en cirkel med en radius på 3 km  

 fra Melbank Fyr (56 garder 36,8' N 10 grader 20,5' Ø) og med afgrænsning mod  

 vest ved:
 § 7.  Det er forbudt at anvende mekanisk kraft til  

 udsætning, slæbning, dragning eller indhivning af vod og trawl, undtagen:
 § 8.  Skovlvod og trawl samt skovle må ikke findes om  

 bord på fiskerfartøjer.
 Stk. 2.  Andre vodtove end dem der er nævnt i § 7, nr.  

 3, må ikke findes om bord på fiskerfartøjer, som udøver snurrevodsfiskeri på  

 strækningen nævnt i § 7, nr. 3.
 Stk. 3.  Vod og trawl, undtagen agnvod, må ikke have et  

 maskemål der er mindre end 54 mm (helmaske). På strækningen uden for en linie  

 mellem sømærket på Støvringdæmningen og den forreste båke på modsat side er  

 det dog tilladt at anvende sildevod, der overalt i redskabet har en  

 maskestørrelse på mindst 38 mm (helmaske).
Særlige fredningsområder § 9.  Alt fiskeri er forbudt i Randers Havn og det  

 afmærkede sejlløb.
Fiskeri med stang og snøre er dog tilladt.
 Stk. 2.  Randers Havn afgrænses mod øst af en linie i  

 retning nord-syd 300 meter øst for enden af pieren (Kulholmen).
 § 10.  I Grund Fjord er alt fiskeri forbudt, inden for  

 en afstand af 1 km fra Alling Å's udløb.
Fredning og mindstemål § 11.  For nedennævnte fiskearter fastsættes følgende  

 fredningstider:
 Stk. 2.  For sandart fastsættes et mindstemål på 50 cm,  

 regnet fra snudespids til halefinnens spids (totallængde).
 Stk. 3.  Fisk under mindstemålet og fisk fanget i  

 fredningstiden må ikke landes, beholdes om bord, transporteres, opbevares,  

 sælges eller udbydes til salg, men skal straks genudsættes, så vidt muligt i  

 levende tilstand.
Øvrige bestemmelser § 12.  Mindstemaskemålet (helmaske) anses for opfyldt,  

 når et fladt måleredskab af en tykkelse af 2 mm og med en bredde svarende til  

 det påbudte mindstemaskemål let kan gå igennem den i nettets længderetning  

 diagonalt strakte maske, når nettet er vådt.
 § 13.  Overtrædelse af bestemmelserne i § 2, stk. 1,  

 §§ 3-8, § 9, stk. 1, § 10, og § 11, stk. 3, straffes med bøde.
 § 14.  Bekendtgørelsen træder i kraft den 24. januar  

 1998.
 Stk. 2.  Samtidig ophæves bekendtgørelse nr. 267 af 21.  

 april 1995 om mindstemål og fredningstid for sandart i Randers Fjord,  

 bekendtgørelse nr. 940 af 9. december 1993 om regulering af fiskeriet på  

 Randers Fjord m.m., bekendtgørelse nr. 665 af 30. september 1986 om  

 anvendelse af nedgarn på Randers Fjord, bekendtgørelse nr. 665 af 16. oktober  

 1987 om fredning og mindstemål for helt i ferskvand samt i Randers Fjord m.m.  

 og alle bestemmelserne, bortset fra § 3, i lov nr. 67 af 23. marts 1965 om  

 Randers Fjord og Gudenå m.m.
