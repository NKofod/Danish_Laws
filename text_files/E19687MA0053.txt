For at opnå kontakt med eventuelle kunder retter en virksomhed henvendelse  

 til forskellige foreninger, hvis medlemmer inviteres på en gratis busudflugt  

 med servering af kaffe og frokost på en restauration.
I forbindelse hermed  

 giver en repræsentant for virksomheden oplysninger om de varer, som  

 virksomheden forhandler.
Endvidere udsendes invitationer til en ubestemt kreds af personer.
I disse  

 tilfælde afkræves der deltagerne i udflugten et mindre beløb for deltagelse i  

 arrangementet.
Ved nogle arrangementer afholdes gratis lodtrækning om præmier af  

 forskellig art.
Der finder ikke underholdning sted i forbindelse med  

 arrangementerne.
 Afgiften på de omhandlede restaurationsbesøg samt på indkøb af gevinster  

 til bortlodning kan ikke medregnes ved opgørelse af den indgående afgift.
 Der skal ikke svares afgift af de beløb, som afkræves deltagerne for  

 udflugter af den beskrevne art.
