Skriftlig fremsættelse (3. december  

 1999) By- og boligministeren (Jytte Andersen) :
 Herved tillader jeg mig for Folketinget at  

 fremsætte:
Forslag til lov om ændring af lov om almene  

 boliger samt støttede private andelsboliger m.v., lov om boligbyggeri  

 og lov om byfornyelse (Rentetilpasningslån, konvertering, betaling af  

 realkreditbidrag, alternative boliger til unge, styrket indsats i socialt  

 svage byområder) (Lovforslag nr.
L 124).
 Lovforslaget, der indeholder ændringer som  

 følge af finanslovaftalen for 2000, har følgende elementer:
Pr. 1. januar 1999 er finansieringsreglerne for det almene  

 nybyggeri ændret.
Med lovforslaget skabes der mulighed for, at  

 støttede private andelsboliger, lån efter lovens § 91 og  

 renovering af ungdomsboliger efter lovens § 100 tillige vil kunne omfattes af  

 muligheden for finansiering med rentetilpasningslån.
Det foreslås endvidere, at der etableres hjemmel for  

 by- og boligministeren til at påbyde ejere af støttet byggeri at  

 konvertere eksisterende fastforrentede nominallån, hvortil der ydes  

 løbende støtte, til rentetilpasningslån.
Der  

 skønnes at være grundlag for betydelige statslige mindreudgifter  

 til løbende støtte ved en sådan konvertering.
I henhold  

 til lovforslaget vil beboerbetalingen enten være fuldstændig  

 upåvirket af konverteringen til rentetilpasningslån, eller den  

 vil blive fastsat til det lavere niveau, som eventuelt ville følge af  

 en konvertering efter de gældende regler herfor.
Med henblik på at styrke konkurrencen i forbindelse  

 med finansieringen af det støttede byggeri og derved også  

 reducere de offentlige udgifter hertil, foreslås at betalingen af  

 stiftelsesprovision omlægges fra at blive tillagt ydelsen på  

 lånet til at indgå i anskaffelsessummen for byggeriet.  

 Tilsvarende omlægges bidragsprocenten fra at være en del af  

 ydelsen til at være en direkte del af beboerbetalingen.
Beboerne  

 kompenseres ved en samtidig nedsættelse af beboerbetalingen.
Forslaget om tilskud til forsøg med udvikling af  

 nye boligtyper til unge har til formål at afhjælpe behovet for  

 boliger til unge   især i universitetsbyerne og de større  

 købstadskommuner.
Forslaget indebærer, at by- og boligministeren  

 i finansårene 2000-2002 indenfor en samlet ramme på 15 mio. kr.  

 kan yde tilsagn om tilskud til forsøg med etablering af alternative  

 boliger til unge.
For at styrke den boligsociale indsats i dårligt  

 fungerende byområder, skal der afsættes 585 mio. kr. til en  

 særlig indsats.
Den ordinære byfornyelsesramme (ekskl. rammen til  

 helhedsorienteret byfornyelse) for år 2000 forhøjes samtidig fra  

 1,85 mia. kr. til 2,1 mia. kr.
Antallet af nye projekter vil bl.a.  

 afhænge af karakteren af de enkelte områders problemer og  

 investeringsbehov.
Såfremt de nye projekter er i samme  

 størrelsesorden som de igangværende københavnske  

 kvarterløftprojekter, kan der gives tilsagn til 3 nye projekter.
Lovforslagets samlede økonomiske konsekvenser  

 skønnes at være en statslig mindreudgift til løbende  

 støtte i årene 2000-2003 på henholdsvis 93,0, 189,0, 182,5  

 og 188,0. For kommunerne skønnes lovforslaget at medføre en  

 merudgift i årene 2000-2003 på henholdsvis 3,4, 5,1, 9,5 og 9,9  

 mio. kr.  

    Forslaget om omlægninger af betalingen af realkreditbidrag i  

 forbindelse med de optagne realkreditlån vil medføre en  

 øget konkurrence mellem realkreditinstitutterne.
På baggrund af  

 erfaringerne fra de igangværende kvarterløftprojekter og  

 beslutninger om helhedsorienteret byfornyelse forventes forslaget at have  

 positive miljømæssige konsekvenser i de udvalgte  

 kvarterløftområder.
Forslaget om en styrket indsats i socialt  

 svage byområder vil endvidere betyde en vis administrativ merbelastning  

 i de berørte kommuner.
Forslaget har ingen nævneværdige  

 administrative konsekvenser for erhvervslivet og borgerne, og indeholder ikke  

 EU-retlige aspekter.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
