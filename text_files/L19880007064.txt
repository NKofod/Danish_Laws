 Under henvisning til Udenrigsministeriets bekendtgørelse nr. 105 af 7.  

 november 1983, Lovtidende C, om vedtagelsen den 16. september s.å. af et  

 program for det videnskabelige, uddannelsesmæssige og kulturelle samarbejde  

 mellem Danmark og Folkerepublikken Kina i årene 1984-86 meddeles det, at der  

 den 22. maj 1987 i Beijing blev vedtaget et nyt program for samarbejdet i  

 årene 1987-89.
Programmet indeholder bl.a. bestemmelser om gensidige ydelser af  

 stipendier til studieophold for studerende og forskere, udveksling af  

 gæsteforelæsere og gensidige besøg af repræsentanter for uddannelse,  

 videnskab og kultur i øvrigt.
Endvidere omhandler programmet fremme af  

 samarbejdet mellem videnskabelige og kulturelle institutioner i de to lande,  

 udveksling af udstillinger og kunstneriske ensembler m.v., fremme af  

 samarbejdet inden for musik-, teater-, film- og litteraturområdet såvel som  

 andre kulturelle områder samt fremme af kontakterne mellem danske og  

 kinesiske sports- og ungdomsorganisationer m.v.
