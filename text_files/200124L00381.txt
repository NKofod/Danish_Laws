Betænkning afgivet af Kommunaludvalget  

 den 2. maj 2002 Betænkning over Forslag til lov om ændring af lov om  

 fremgangsmåden ved ændring af landets inddeling i kommuner og  

 amtskommuner, lov om økonomisk støtte til politiske partier  

 m.v., beredskabsloven og værnepligtsloven (Nedlæggelse og ændring af visse råd og  

 nævn på det kommunale område) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 20. februar 2002 og var til  

 1. behandling den 1. marts 2002. Lovforslaget blev efter 1. behandling  

 henvist til behandling i Kommunaludvalget.
Møder Udvalget har behandlet lovforslaget i 3 møder.
Høring Efter 1. behandling sendte indenrigs- og  

 sundhedsministeren efter udvalgets anmodning lovforslaget i høring.  

 Den 12. april 2002 sendte indenrigs- og sundhedsministeren de indkomne  

 høringssvar samt et notat herom til udvalget.
Spørgsmål Udvalget har stillet 10 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller lovforslaget til vedtagelse med de stillede  

 ændringsforslag.
Socialdemokratiet beklager, at der med forslagets  

 vedtagelse ikke længere vil deltage folkevalgte i  

 Værnepligtsnævnet.
Socialdemokratiet havde gerne set, at den  

 folkelige forankring af Værnepligtsnævnet var fortsat.
 Et mindretal i udvalget (SF) indstiller  

 lovforslaget til forkastelse ved 3. behandling, men vil stemme for de  

 stillede ændringsforslag.
 Et andet mindretal i udvalget (EL) vil  

 redegøre for sin stilling til lovforslaget og de stillede  

 ændringsforslag ved 2. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Af	indenrigs- og sundhedsministeren, tiltrådt af et  

flertal (V, S, DF, KF, SF, RV og KRF):
Til titlen 1) I titlen udgår », beredskabsloven«.
[Opretholdelse af Redningsrådet] Til § 3 2) Paragraffen udgår.
[Opretholdelse af Redningsrådet] Bemærkninger Til nr. 1 Lovforslagets titel ændres som konsekvens af, at  

 forslaget om nedlæggelse af Redningsrådet, der indebærer en  

 ændring af beredskabsloven, udgår, jf. nr. 2.
Til nr. 2 Det foreslås, at paragraffen om nedlæggelse af  

 Redningsrådet tages ud af lovforslaget.
Stillingtagen til  

 Redningsrådets nedlæggelse afventer, at der i forbindelse med den  

 igangsatte analyse af redningsberedskabet skabes fuld klarhed over, hvorledes  

 det fremtidige tilsyn med redningsberedskabet bedst muligt  

 tilrettelægges.
Det er fortsat regeringens opfattelse, at der kan  

 indføres et mere tidssvarende tilsyn med redningsberedskabet end  

 Redningsrådet, der bl.a. mere repræsentativt viser  

 redningsberedskabets afgangs- og udrykningstider.
Dette kan for eksempel ske  

 ved anvendelse af redningsberedskabets elektroniske registreringer af  

 faktiske afgangs- og udrykningstider som led i tilsynet.
Dette skal ses i  

 lyset af, at Redningsrådet årligt gennemfører ca. 40  

 prøvealarmeringer, hvorimod antallet af faktiske udrykninger fra det  

 kommunale og det statslige regionale redningsberedskab udgør ca.  

 30.000 årligt.
Thor Gunnar Kofoed (V)  

  Gudrun Laub (V)  Anders Møller (V)  

  Marianne Pedersen (V) nfmd.  Bodil Kornbek (KRF)  

  Poul Nødgaard (DF) fmd.
Uno Larsson (DF)  

  Knud Erik Kirkegaard (KF)  Helle Sjelle (KF)  

  Arne Toft (S)  Inger Bierbaum (S)  

  Jørn Pedersen (S)  Karen J.
Klint (S)  

  Ole Stavad (S)  Kristen Touborg (SF)  

  Marianne Jelved (RV)  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
