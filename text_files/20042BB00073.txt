Fremsat den 13. april 2005 af Ole Sohn (SF), Anne Baastrup (SF)  

 og  

 Villy Søvndal  

 (SF) Forslag til folketingsbeslutning om  

 øget tilskyndelse til at arbejde i efterlønsperioden Folketinget opfordrer regeringen til inden den 1. november 2005  

 at fremsætte lovforslag, der indebærer, at efterlønsmodtagere får ret til at  

 have en arbejdsindtægt ved siden af efterlønnen på 30.000 kr. om året uden  

 modregning.
Overstiger arbejdsindtægten 30.000 kr., skal der ske modregning i  

 efterlønnen ved brug af den gældende omregningssats.
Retten til at tjene  

 30.000  

 kr. uden modregning i efterlønnen skal været betinget af, at den pågældende  

 aflønnes efter gældende overenskomst eller svarende til gældende aflønning  

 for  

 den pågældende type arbejde.
Bemærkninger til forslaget Det har vist sig, at den fleksible efterlønsordning, der blev  

 indført i 1998, virker stik imod det, der var forligspartiernes hensigt.
Da  

 SR-regeringen i 1998 sammen med de borgerlige partier ændrede  

 efterlønsordningen, blev ændringerne bl.a. forsvaret med, at ændringerne  

 ville  

 give lønmodtagerne mere fleksible muligheder for at trække sig tilbage og  

 arbejde i efterlønsperioden.
Efter at ordningen nu har virket i en årrække,  

 står det klart, at forskellige grupper af lønmodtagergrupper ikke blot har  

 meget forskellige incitamenter til at arbejde i efterlønsperioden, men også  

 handler ud fra disse forskellige incitamenter.
Groft sagt har den nye  

 efterlønsordning medført, at de lavest lønnede, der udgør langt den største  

 del  

 af den samlede efterlønsgruppe, og som har de mindste incitamenter til at  

 arbejde i efterlønsperioden, er meget tilbageholdende med at arbejde i  

 efterlønsperioden, mens de højest lønnede, der udgør den mindste del af den  

 samlede efterlønsgruppe, og som har de største incitamenter til at arbejde i  

 efterlønsperioden,  

 er rimelig flittige til at arbejde i efterlønsperioden.
 En undersøgelse fra SIDs a-kasse viste, at mens der under den  

 gamle efterlønsordning var ca. 20 pct. af a-kassens medlemmer, der arbejdede  

 ved siden af efterlønnen, var der under den nye, fleksible ordning kun 5,5  

 pct.
 Efterlønsreformen i 1998 gav de vellønnede meget store økonomiske  

 tilskyndelser til en gradvis tilbagetrækning i form af en forringet efterløn  

 kombineret med gunstige muligheder for at gå på job ved siden af efterlønnen.  

 En akademiker kan reelt nemt tjene mindst 300 kr. i timen efter skat ved at  

 arbejde ved siden af efterlønnen.
For den lavtlønnede er den nye efterløn langt mindre attraktiv.  

 En lavtlønnet kan meget let risikere kun at tjene en 10-15 kr. ekstra efter  

 skat  

 ved at gå på job ved siden af efterlønnen.
Under den gamle efterlønsordning  

 ville  

 den lavtlønnede efterlønner tjene ca. 60 kr. i timen efter skat ved at gå på  

 job i de første 200 timer.
En lavtlønnet kunne tjene langt mere på 200 timer  

 under den gamle ordning, end han kan på 300 timer med den nye ordning.
På denne baggrund er det ikke mærkeligt, at den nye fleksible  

 efterlønsordning virker stik imod det, der var forligspartiernes hensigt,  

 nemlig at få flere til at trække sig mere gradvist tilbage fra  

 arbejdsmarkedet.  

 Hvis flere skal tilskyndes til at trække sig gradvis tilbage, skal de  

 økonomiske incitamenter være i orden for den store gruppe af  

 efterlønsberettigede med lave lønninger på arbejdsmarkedet.
Det er de ikke i  

 dag.
Derfor foreslås det, at de nuværende regler ændres, så  

 lavtlønnede efterlønneres incitament til at arbejde i efterlønsperioden  

 forbedres.
Forslagsstillerne foreslår, at der indføres en ret til en  

 begrænset  

 arbejdsindtægt ved siden af efterlønnen på 30.000 kr.
Overstiger  

 arbejdsindtægter i samme kalenderår 30.000 kr., skal der ske modregning med  

 brug af den såkaldte omregningssats.
Forslagsstillerne foreslår, at disse nye  

 rettigheder gøres betinget af, at der sker aflønning efter gældende  

 overenskomst  

 eller svarende til gældende aflønning for den pågældende type arbejde.
 En sådan ændring vil give alle efterlønnere et reelt incitament  

 til at arbejde i efterlønsperioden, og for de mange relativt lavtlønnede  

 efterlønnere vil det give et langt stærkere incitament end de nuværende  

 regler.
Den foreslåede ændring vil bidrage til, at flere lavtlønnede vil  

 arbejde i efterlønsperioden.
Dermed vil det bidrage til at øge arbejdsstyrken  

 i  

 de kommende år.
Samtidig vil ændringen give en langt større retfærdighed, så  

 de  

 lavtlønnede får de samme reelle muligheder for at tjene ekstra ved at trappe  

 gradvis ned fra arbejdsmarkedet.
Allerede i valgkampen i 2001 erklærede Poul Nyrup Rasmussen og  

 Anders Fogh Rasmussen  bl.a. i tv-debatter  sig åbne over for at  

 finde en  

 løsning på denne sociale skævhed.
SF fremsatte efter valget et konkret  

 forslag,  

 men uden at finde opbakning eller interesse for at finde en løsning, som et  

 flertal i Folketinget kunne støtte. (Se beslutningsforslag nr.
B 48 fra  

 folketingsåret 2001-02, 2. samling, jf.
Folketingstidende 2001-02, 2.  

 samling,  

 Folketingets Forhandlinger side 2407 og 6539, Tillæg A side 1177- og, 1179 og  

 Tillæg B side 1081).
I valgkampen 2004 genfremsatte SF sit forslag.
Denne gang bakkede  

 Mogens Lykketoft direkte op bag SFs konkrete forslag.
Venstre, Det  

 Konservative  

 Folkeparti, Dansk Folkeparti og Enhedslisten erklærede sig alle positive.
Kun  

 Det radikale Venstre var umiddelbart afvisende/afventende under valgkampen.
 Statsminister Anders Fogh Rasmussen erklærede sig »uden videre«  

 parat til at overveje SFs konkrete forslag, hvis blot der kunne findes  

 en  

 ordning, så de, der er på efterløn, ikke tvinger andre ud ved at tilbyde sig  

 til lønninger, der ligger under de overenskomstmæssige (bl.a. i Urban den 3.  

 februar  

 2005). Forslagsstillernes forslag synes at imødekomme dette ønske fra Anders  

 Fogh Rasmussen.
Skriftlig  

 fremsættelse Ole Sohn  

  

 (SF):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om øget  

 tilskyndelse til at arbejde i efterlønsperioden.
(Beslutningsforslag  

 nr.
B 73).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
