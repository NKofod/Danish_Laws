Et AF-kontor, der havde modtaget en uddannelsesaftale indgået inden for  

 dyrebrugerområdet, som kun omfattede en del af uddannelsestiden, rettede  

 henvendelse til Det faglige fællesudvalg for Jordbrugsmaskinførere og  

 Dyrebrugere angående nævnte forhold.
Det faglige fællesudvalg anmodede  

 AF-kontoret om at udfylde aftalens pkt. 3 med hele restlæretiden og pkt. 7  

 med praktikperioden for de i aftalen anførte parter.
 Da kontoret ikke anså nævnte fremgangsmåde i overensstemmelse med § 8 i  

 retsbekendtgørelsen, indhentede kontoret en udtalelse hos Direktoratet for  

 Erhvervsuddannelserne.
 Af Direktoratet for Erhvervsuddannelsernes svar fremgår det bl.a., at  

 direktoratet indledningsvis bemærker, at i de tilfælde, hvor det er  

 hensigten, at uddannelsen skal finde sted i flere forskellige virksomheder,  

 bør der oprettes enten kombinations- eller udstationeringsaftaler i  

 overensstemmelse med § 8, stk. 2 eller 3 i efg-retsbekendtgørelsen.
 I det foreliggende tilfælde, hvor der ikke er tale om en sådan aftaler,  

 finder direktoratet, at pkt. 3 om aftalens varighed m.m. må omfatte hele  

 restlæretiden, uanset at det er hensigten, at en del af denne skal finde sted  

 i en anden virksomhed.
 Med hensyn til pkt. 4, bemærker direktoratet, at prøvetiden på 3 måneder  

 regnes fra påbegyndelsen af den første praktikperiode, således at der ikke  

 løber en ny prøvetid ved virksomhedsskift.
Uddannelsesaftalen skal i henhold til § 8, stk. 1 i  

 efg-retsbekendtgørelsen omfatte mindst et kompetencegivende uddannelsestrin,  

 hvilket for dyrebrugeruddannelsen vil sige hele uddannelsen.
Direktoratet  

 anfører videre, at såfremt virksomhed ikke drager omsorg for, at uddannelsen  

 kan fortsættes frem til uddannelsens udløb, så kan virksomheden pådrage sig  

 et misligholdelsesansvar.
 I sin udtalelse bemærker direktoratet derudover, at til den anførte  

 klausul i pkt. 7 bør der tilføjes, at læremester har pligt til at skaffe en  

 ny praktikplads i en godkendt virksomhed inden udløbet af den mellem parterne  

 aftalte praktiktid.
Hvis virksomheden er godbekendt til hele uddannelsesforløbet, kan der  

 eventuelt blive tale om, at eleven må fortsætte i virksomheden udover den  

 anførte dato, hvis en ny plads mod forventning ikke kan skaffes til tiden.
I  

 det nye uddannelsesforhold vil der som tidligere nævnt ikke løbe en ny  

 prøvetid.
 Afslutningsvis oplyser direktoratet, at man har orienteret Det faglige  

 fællesudvalg for Jordbrugsmaskinførere og Dyrebrugere og har anmodet udvalget  

 om at overveje fremover at anvende kombinationsaftaler eller  

 udstationeringsaftaler i overensstemmelse med efg-retsbekendtgørelsens § 8,  

 stk. 2 eller 3.
 P.D.V.
 e.b.
