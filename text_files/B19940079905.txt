§ 1 I bekendtgørelse nr. 209 af 21. marts 1994 om administration af og kontrol  

 med Det Europæiske Fællesskabs forordninger om markedsordninger for  

 landbrugsvarer m.v. foretages følgende ændringer:
1. Indledningen affattes således: »I medfør af § 1, stk. 1, §  

 4, stk. 1, 5 og 7, § 5 a, § 21, § 22, stk. 2, § 24 og § 29 i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 462 af 26. maj 1994, og  

 for så vidt angår bestemmelserne i kapitel 1-5 efter forhandling med  

 skatteministeren, fastsættes:» 2. Efter § 4 indsættes:
 § 4 a.  Det er en betingelse for udbetaling af  

 støttebeløb i henhold til de af EF-direktoratet administrerede ordninger, at  

 støttemodtager til EF-direktoratet angiver en konto i et pengeinstitut  

 beliggende inden for Den Europæiske Union, hvortil samtlige støttebeløb, som  

 skal udbetales til den pågældende støttemodtager, kan overføres.
 Stk. 2.  Stk. 1 gælder ligeledes for enhver, som har  

 fået overdraget fordringer på de nævnte støttebeløb til eje eller pant, eller  

 på anden måde har erhvervet ret til disse.
 3. I § 8, stk. 1, indsættes efter sidste pkt.:
»I særlige tilfælde kan den pågældende told- og skatteregion  

 endvidere fritage for pligten til at afgive recept.« § 2 Stk. 1.  Bekendtgørelsen træder i kraft dagen efter  

 offentliggørelse i Lovtidende.
 Stk. 2.  § 1, nr. 2, finder anvendelse for de af  

 EF-direktoratet administrerede ordninger, hvor fristen for ansøgning ligger  

 efter den 30. september 1994, eller, hvor der ikke er fastsat frist for  

 ansøgning, for ansøgninger, der er EF-direktoratet i hænde senere end den 30.  

 september 1994.
 Stk. 3.  § 1, nr. 2, finder endvidere anvendelse i alle  

 tilfælde, hvor udbetaling af beløb sker efter den 1. januar 1995.
