Konkrete afgørelser vedr. afgrænsning mellem direkte og indirekte skadelidte ift. § 1, stk. 1 fra ÅB 2006 II (N.j.nr. 06-520-03165) Ansøger var til fest på sit gymnasium, og stod på skadestidspunktet i indgangen og talte med en ven.
Pludselig så han en pige komme løbende hen mod det sted, hvor han stod, efterfulgt af skadevolder.
Skadevolder løb fægtende med en kniv efter pigen.
Pigen løb forbi ansøger og forsvandt bag ham.
Idet skadevolder passerede ansøger, blev ansøger ramt af kniven i højre skulder.
 Uanset at ansøgers tilskadekomst ikke kunne anses for opstået som følge af en forsætlig straffelovsovertrædelse begået direkte over for ansøger, fandt nævnet, at ansøger havde været så tæt på begivenhedernes centrum, at forholdet var omfattet af offererstatningsloven.
