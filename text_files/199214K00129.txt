Nr BTL 129 Betænkning over Forslag til lov om statstilskud til energibesparende  

 foranstaltninger i pensionisters boliger   

 Nr L 129 1992-93, 1. samling Afgivet af Det Energipolitiske Udvalg Afgivet: 19921209 Udvalget har behandlet lovforslaget i et møde og har herunder stillet spørgsmål til energiministeren, som denne har besvaret skriftligt.
 Der er af udvalget stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 det af udvalget stillede ændringsforslag.
 ÆndringsforslagAf udvalget , tiltrådt af energiministeren:
 Til § 13 1) Paragraffen affattes således:
»§ 13. Tidspunktet for lovens ikrafttræden fastsættes af  

 energiministeren.
Loven træder dog senest i kraft den 1. april 1993.« Bemærkninger Til nr. 1 Det findes hensigtsmæssigt, at loven træder i kraft snarest  

 muligt.
Loven har klare energipolitiske og beskæftigelsesmæssige effekter,  

 som bør udnyttes hurtigt.
Der skal imidlertid før lovens ikrafttræden fastsættes nærmere regler til  

 lovens gennemførelse, ligesom der skal opbygges et administrativt styrings-  

 og udbetalingssystem.
Ligeledes er det væsentligt, at såvel kommuner som  

 pensionister gennem information og vejledningsmateriale får lejlighed til at  

 indrette sig på ordningen, så den kan fungere effektivt ved ikrafttrædelsen.  

 Det er således hensigten, at loven skal træde i kraft snarest muligt, når de  

 nødvendige forberedelser er på plads.
