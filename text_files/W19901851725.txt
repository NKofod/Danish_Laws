 Ved indtræden i virksomhedsskatteordningen havde en optiker nulstillet  

 en til -1.187.879 kr. opgjort indskudskonto.
 Skattemyndighederne havde alene godkendt en nulstilling af 187.879  

 kr., idet klagerens privatforbrug - over en 10-årig periode - havde  

 oversteget den skattepligtige indkomst med over 1 mio. kr.
 Landsskatteretten fandt det dokumenteret/sandsynliggjort, at kun  

 gældsposter på 482.009 kr. ikke var rent erhvervsmæssige, og saldoen på den  

 negative indskudskonto blev herefter nedsat til dette beløb i  

 overensstemmelse med klagerens påstand.
 Optiker A klagede for indkomståret 1987 over, at de stedlige  

 skattemyndigheder havde ansat hans indskudskonto primo til -1 mio. kr.
Det var oplyst, at klageren drev selvstændig virksomhed som optiker, og at  

 han for indkomståret 1987 havde valgt beskatning efter reglerne i lov nr. 144  

 af 19. marts 1986 om indkomstbeskatning af selvstændige erhvervsdrivende,  

 virksomhedsskatteloven.
I forbindelse hermed havde klageren opgjort sin  

 indskudskonto primo til -1.187.879 kr., men nulstillet denne konto under  

 henvisning til bestemmelsen i nævnte lovs § 3, stk. 6. I henhold hertil kan  

 indeståendet på indskudskontoen, såfremt det er beregnet til et negativt  

 beløb, sættes til 0, hvis den skattepligtige dokumenterer, at alle de til  

 virksomheden hørende aktiver og gældsposter er medregnet i opgørelsen, samt  

 at den medregnede gæld er erhvervsmæssig.
I den af klageren opgjorte negative  

 indskudskonto indgik den samlede gæld med 1.589.351 kr., medens aktiverne  

 udgjorde 401.472 kr.
De stedlige skattemyndigheder havde af den negative indskudskonto alene  

 godkendt nulstilling af 187.879 kr., således at indskudskontoen blev ansat  

 til -1 mio. kr.
Dette var begrundet med, at klagerens samlede skattepligtige  

 indkomst for tiden 1978-1987 havde udgjort 1.642.011 kr., medens hans samlede  

 privatforbrug for samme tidsrum havde udgjort 2.820.669 kr. eller 1.178.658  

 kr. mere, således at en hertil svarende del af indskudskontoens gæld ikke  

 kunne anses for at være opstået i forbindelse med virksomheden.
Endvidere havde de stedlige skattemyndigheder henvist til, at klagerens  

 virksomhed på intet tidspunkt havde givet underskud, at der ikke var  

 foretaget store afskrivninger ved frigivelse af investeringsfondshenlæggelser  

 m.v., og at der ikke var forekommet kursreguleringer af erhvervsgælden eller  

 andre forhold, hvortil den negative indskudskonto kunne henføres.
Endvidere  

 var henvist til, at klageren i 1986 havde opnået en dekort i sin  

 virksomhedsgæld på 40.000 kr., uanset at virksomheden ikke havde givet  

 underskud, og at indskudskontoen ultimo 1987 var blevet yderligere negativ  

 med 107.438 kr.
 Klageren påstod over for Landsskatteretten indskudskontoen primo ansat til  

 -482.009 kr. bestående af kassekredit i B bank 399.369 kr., gæld til  

 financieringsselskab 81.615 kr. og skyldige renter på kassekredit 1.025 kr.  

 De nævnte poster var medregnet som gæld på indskudskontoen, men det kunne  

 ikke dokumenteres, at disse gældsposter var rent erhvervsmæssige.
For så vidt angik den resterende del af gældsposterne, 1.107.342 kr.,  

 gjorde klagerens revisor gældende, at de herunder hørende gældsposter alle  

 havde tilknytning til klagerens erhverv.
Disse poster var følgende:
Til støtte for påstanden henviste revisoren til punkt 69 i cirkulære af 9.  

 december 1986 om virksomhedsskatteloven.
Heri bestemmes bl.a., at hvis  

 indskudskontoen ved start er negativ, og hvis den skattepligtige  

 dokumenterer, at alle virksomhedens aktiver og gældsposter er medregnet, men  

 hele gælden ikke kan dokumenteres at være erhvervsmæssig, forbliver saldoen  

 negativ, men den negative saldo kan nedsættes med den del af saldoen, som kan  

 dokumenteres som erhvervsmæssig.
Endvidere henviste revisoren til cirkulærets  

 punkt 70, hvorefter det, når der var tale om ældre gæld, kunne være  

 vanskeligt at dokumentere dens erhvervsmæssige karakter, hvorfor det i reglen  

 mere blev et spørgsmål om at sandsynliggøre end om dokumentation.
Under sagens behandling specificerede revisoren gældsposten, skyldige  

 omkostninger, der omfattede skyldige A-skatter, feriepenge og ATP, som indgik  

 i det foregående indkomstårs regnskab med de samme beløb, samt  

 omkostningskreditorer med 142.054 kr.
Dette beløb udgjorde summen af en række  

 mindre poster, som alle hidrørte fra en kreditorliste, der indgik i det  

 foregående indkomstårs regnskab og vedrørte køb af tryksager, reparationer,  

 reklamer og annoncer, revisorhonorarer og kontingenter m.v.
For så vidt angik posten varekreditorer henviste revisoren til den nævnte  

 kreditorliste fra det foregående indkomstår, som viste varekreditorer med det  

 på indskudskontoen medregnede beløb.
Med hensyn til den skyldige  

 merværdiafgift henviste revisoren til det foregående indkomstårs årsregnskab,  

 hvori beløbet var medregnet under den kortfristede fremmedkapital.
 Endelig oplyste og dokumenterede revisoren, at de to gældsposter til B  

 Bank var lån, som klageren havde optaget i banken til indfrielse af nogle  

 ældre gældsposter for vareleverancer m.v., således at disse ældre lån var  

 afløst af de nævnte banklån.
 Efter det således oplyste kunne Landsskatteretten tiltræde klagerens  

 påstand og hans indskudskonto primo blev herefter opgjort således:
 LV 1989, L 1.2.4.
