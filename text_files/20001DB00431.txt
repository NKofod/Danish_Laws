Betænkning afgivet af Retsudvalget den  

 3. maj 2001 Betænkning over Forslag til folketingsbeslutning om  

 højere straf for handel m.v. med personer med henblik på seksuel  

 udnyttelse [af Jann Sjursen (KRF) m.fl.] 1. Udvalgsarbejdet Beslutningsforslaget blev fremsat den 6. februar 2001 og  

 var til 1. behandling den 22. marts 2001. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 3  

 møder.
2. Indstillinger og politiske bemærkninger Et flertal i udvalget (V, KF, DF, CD og KRF)  

 indstiller beslutningsforslaget til vedtagelse
uændret.
Flertallet i udvalget er opmærksom på de  

 igangværende forhandlinger i EU-regi om harmonisering af  

 straffelovgivningen vedrørende handel med personer med henblik  

 på seksuel udnyttelse.
Forslaget til rammeafgørelse fra  

 Europa-Kommissionen er imidlertid helt i tråd med dette  

 beslutningsforslag.
Kommissionen foreslår en mindstestraf på 6  

 år for handel med personer med henblik på seksuel udnyttelse og  

 ved skærpende omstændigheder op til 10 års fængsel.
I  

 øvrigt udelukker forslaget ikke, at medlemsstaterne fastsætter  

 strengere straffe eller udvider det kriminelle område, da hensigten med  

 Europa-Kommissionens forslag er indførelse af minimumslovgivning  

 på området.
For vedtagelse af Kristeligt Folkepartis forslag taler  

 også hensynet til proportionalitet i straffelovgivningen.
Det eneste  

 rigtige vil være at bringe straffen for handel med personer med henblik  

 på seksuel udnyttelse på niveau med straffen for våben- og  

 narkotikasmugling.
Samlet set er der derfor ikke grund til at afvente de  

 igangværende EU-initiativer på området.
Handling er  

 påkrævet.
 Dansk Folkeparti ønsker herudover at  

 fremføre følgende:
Det er tydeligt for enhver, at regeringen ikke har  

 formået at få gjort tilstrækkeligt ved problemet.  

 Grundlæggende finder Dansk Folkeparti det helt afgørende, at  

 Folketinget signalerer, at man ikke accepterer køb og salg af  

 mennesker.
Handel med mennesker blev afskaffet i 1840'erne i forbindelse med  

 frigivelsen af slaverne i Dansk Vestindien, og siden dengang har det  

 været kutyme og lovgivningspraksis i Danmark, at der ikke må  

 handles med mennesker.
 Der er desværre generelt set for langt mellem  

 politiets tiltag over for denne form for kriminalitet, men politiet har efter  

 Dansk Folkepartis opfattelse for begrænsede bevillinger, og det er  

 regeringens ansvar, at de bliver bedre.
Hvis det er meningen, at politiet skal prioritere disse  

 sager, skal der efter Dansk Folkepartis opfattelse sendes ekstra  

 øremærkede penge til politiet, så det kan få  

 tilstrækkeligt mandskab til at efterforske for alvor, for det er et  

 meget tidskrævende arbejde at efterforske sagerne om handel med  

 kvinder.
Samtidig skal der hjælp til de institutioner og  

 organisationer, der beskæftiger sig med området, eksempelvis  

 værestedet Reden og PRO-centret.
Regeringen bør også gennem bilaterale aftaler  

 og mellemstatsligt samarbejde sørge for, at nogle af de øst- og  

 centraleuropæiske lande begynder at betragte prostitutionen og handelen  

 med kvinder som et problem.
Desuden bør der indføres visumpligt  

 for de lande, hvorfra der kommer kvinder, som senere udnyttes i Danmark.  

 Fordi en del øst- og centraleuropæiske lande gerne vil  

 være medlemmer af EU, og fordi mange her i landet også gerne vil  

 have, at de bliver medlemmer af EU, har man fjernet restriktioner, bl.a. med  

 hensyn til visum.
Borgerne i eksempelvis de baltiske lande skal ikke  

 længere søge visum for at komme til Danmark, og det gør  

 det selvfølgelig nemmere for kyniske folk, der vil importere  

 udenlandske kvinder til prostitution.
Derfor finder Dansk Folkeparti det helt  

 oplagt, at en af de allerførste ting, der bør foretages i  

 kampen mod handelen med kvinder, er at genindføre visumpligten for  

 disse lande, for ellers bliver det alt for nemt at komme over den danske  

 grænse og efterfølgende blive udnyttet til prostitution.
 Et mindretal i udvalget (S, SF, RV og EL)  

 indstiller beslutningsforslaget til forkastelse.
 Mindretallet er enig med forslagsstillerne i, at  

 menneskehandel   og især handel med kvinder til prostitution   er en  

 meget alvorlig kriminalitetsform, som under ingen omstændigheder kan  

 accepteres, og som der må og skal skrides ind over for.
 Mindretallet finder, at problemet med handel med kvinder  

 må ses i en større sammenhæng, hvorfor mindretallet  

 også med tilfredshed har noteret sig dels en bred enighed om  

 udarbejdelse af en beretning fra Folketingets Retsudvalg, hvor  

 problemstillingen i sin kompleksitet behandles ud fra ønsket om en  

 samlet indsats, dels at regeringen i et tværministerielt udvalg  

 ligeledes behandler området i en sammenhæng.
 Mindretallet har noteret sig, at Europa-Kommissionen har  

 fremsat et forslag til en rammeafgørelse om bekæmpelse af  

 menneskehandel, som kan medføre, at strafferammerne hæves  

 på dette område.
Skal strafferammerne hæves, mener mindretallet, at  

 dette bør ske enten ud fra Straffelovrådets anbefalinger eller  

 som et led i en samlet national indsats over for menneskehandel eller ud fra  

 en fælles international indsats.
Mindretallet er således ikke  

 enig i en isoleret beslutning om øgede strafferammer på det  

 foreliggende grundlag, som beslutningsforslaget anfører.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 110 Bilagsnr.
