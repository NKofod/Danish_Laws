Nr BTB 59 Betænkning over valg af Folketingets ombudsmand   

 Nr B 59 1986-87, 1. samling Blad nr 245 Afgivet af retsudvalget Afgivet: 19861118 Folketingets ombudsmand, Niels Eilschou Holm, anmodede den 20. august 1986 om at blive afskediget fra sin stilling, da han af Hendes Majestæt Dronningen var udnævnt til kabinetssekretær.
Der henvises til Folketingets formands meddelse herom i Folketingstidende 1985-86, Forhandlingerne sp. 13362.
I den anledning nedsatte retsudvalget et underudvalg med en repræsentant for hvert af de partier, der har medlemmer i retsudvalget.
Underudvalgets opgave var at fremsætte forslag til retsudvalget om indstilling om valg af ny ombudsmand.
Underudvalget har afholdt en række møder, og herunder har flere ansete jurister været på tale som ny ombudsmand.
Retsudvalget havde ønsket, at det havde været muligt at enes om en indstilling om valg af ny ombudsmand.
Dette er imidlertid ikke lykkedes, og på baggrund af underudvalgets arbejde foreslår et FLERTAL i retsudvalget (udvalget med undtagelse af Det Konservative Folkepartis medlemmer) professor, dr. jur.
Hans Gammeltoft-Hansen valgt til Folketingets ombudsmand fra den 1.
 januar 1987.
Et MINDRETAL (Det Konservative Folkepartis medlemmer af udvalget) bemærker, at flertallet på et meget tidligt tidspunkt beklageligvis lagde sig fast på at indstille Hans Gammeltoft-Hansen som Folketingets ombudsmand og derved udelukkede enhver reel mulighed for at enes om en fælles indstilling.
Mindretallet understreger, at der til hvervet som ombudsmand forudsættes egenskaber, som bedre kunne findes hos andre emner, der har været drøftet.
Af hensyn til ombudsmandsinstitutionen har mindretallet imidlertid undladt at indstille nogen anden kandidat og har ved sin endelige stillingtagen trods sine betænkeligheder valgt at ville afgive stemme for den af flertallet indstillede kandidat.
Indstilling Af et FLERTAL (S, V, SF, RV, CD og KRF):
Professor, dr.jur., Hans Gammeltoft-Hansen vælges til Folketingets ombudsmand fra den 1. januar 1987.
HAGEN HAGENSEN (KF) fmd.
ANNELISE GOTFREDSEN (KF) KAREN THURøE HANSEN (KF) GRETHE FENGER MøLLER (KF) BJøRN ELMQUIST (V) BIRTHE RøNN HORNBECH (V) BOLLMANN (CD) KOFOD-SVENDSEN (KRF) INGRID BO LARSEN (S) ERIK B.
SMITH (S) KORNELIUSEN (S) TORBEN LUND (S) LISSA MATHIASEN (S) JIMMY STAHR (S) LEIF HERMANN (SF) EBBA STRANGE (SF) nfmd.
LARSEN-LEDET (RV) Partierne VS og FP havde ikke medlemmer i udvalget.
