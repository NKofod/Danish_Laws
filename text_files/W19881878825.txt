 Et tilskud fra Græsrodsfonden i anledning af miljøskade som følge af  

 sprøjtegifte blev anset for almindelig indkomstskattepligtigt.
 Keramiker A klagede over, at de stedlige skattemyndigheder for  

 indkomståret 1985 havde anset hende for indkomstskattepligtig af et beløb på  

 2.500 kr., som hun havde modtaget fra Græsrodsfonden i forbindelse med en  

 miljøsag.
Det var oplyst, at klagerens ejendom i maj 1985 var blevet udsat for  

 forurening i forbindelse med en landmands anvendelse af sprøjtegifte på den  

 tilstødende mark.
I forbindelse med sine henvendelser til forskellige  

 myndigheder for at få påvist giftskaderne havde klageren afholdt udgifter til  

 telefon, porto m.v.
I denne anledning havde hun i sommeren 1985 flere gange  

 anmodet Græsrodsfonden om støtte.
Fonden havde herefter i oktober 1985  

 tildelt klageren 2.500 kr. som bidrag til dækning af hendes udgifter.
 De stedlige skattemyndigheder havde ved ansættelsen lagt til grund, at der  

 var tale om et indkomstskattepligtigt tilskud, idet dette ikke kunne henføres  

 under lov om særlig indkomstskat m.v. § 2, nr. 16, hvorefter gave- og  

 legatbeløb beskattes som særlig indkomst, når gaven eller legatet udelukkende  

 har karakter af en anerkendelse af modtagerens fortjenester.
Klageren påstod beløbet fra Græsrodsfonden beskattet som særlig indkomst,  

 idet hun anførte, at støtten måtte antages at være ydet som en anerkendelse  

 af hendes indsats for det overordnede formål at få marksprøjtningen i Danmark  

 formindsket eller bragt til ophør.
Klageren henviste herved til avisomtale og  

 korrespondance med bl.a.
Miljøministeriet, som angiveligt med udgangspunkt i  

 den pågældende sag ville tage mere generelle initiativer vedrørende  

 anvendelsen af sprøjtegifte.
Efter det oplyste fandt Landsskatteretten, at det til klageren fra  

 Græsrodsfonden ydede beløb havde karakter af et driftstilskud med konkret  

 baggrund og ikke kunne anses for ydet som en anerkendelse af hendes  

 fortjenester.
Beløbet var herefter med rette anset for almindelig  

 indkomstskattepligtigt for klageren, og den påklagede ansættelse blev derfor  

 stadfæstet.
 LV 1987, L 7.7.
