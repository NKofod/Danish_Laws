(Til de højere  

 uddannelsesinstitutioner, Danmarks Journalisthøjskole, Teknika, Danmarks edb-center for  

 forskning og uddannelse - UNI C, Forskningssekretariatet og Styrelsen  

 for statens Uddannelsesstøtte) Ifølge § 24 i den med Finansministeriets cirkulære LP.nr. 35/87 af 1. juni 1987 om de for statens tjenestemænd gældende arbejdstidsregler udsendte aftale af 29. april 1987 mellem Finanasministeriet og tjenestemændenes centralorganisationer kan aftalens generelle bestemmelser ved aftale suppleres med særlige regler for tjenestemænd i de enkelte styrelser.
Endvidere kan bestemmelserne ved aftale fraviges for tjenestemænd, hvis arbejdsvilkår er af særlig karakter, eller når andre særlige forhold måtte give grundlag herfor.
 Som led i de stedfundne forhandlinger om løn- og ansættelsesvilkår for  

 statens tjenestemænd har Finansministeriet, jfr. cirkulæreskrivelse LP.nr.  

 173/87 af 16. oktober 1987 vedrørende indgåelse af lokale arbejdstidsaftaler  

 for statstjenestemænd samt for overenskomstansatte, der følger  

 tjenestemændenes arbejdstidsregler, som en forsøgsordning bemyndiget de  

 enkelte ministerier til - uden forelæggelse for Finansministeriet - i medfør  

 af tjenestemandslovens § 45, stk. 2, at indgå aftaler i henhold til nævnte  

 bestemmelse inden for de i cirkulæreskrivelsen nærmere angivne rammer.
På overenskomstområder, hvor der henvises til de for tjenestemænd gældende  

 arbejdstidsregler, har Finansministeriet ved nævnte skrivelse bemyndiget  

 ministerierne tilsvarende til med de respektive overenskomstorganisationer  

 eller de af disse bemyndigede lokalafdelinger at indgå arbejdstidsaftaler af  

 nævnte karakter.
Eventuelle lokale aftaler på tjenestemandsområdet får dog  

 alene virkning for de nævnte overenskomstgrupper, i det omfang der også på  

 dette område opnås enighed herom.
 Den ministeriet således meddelte bemyndigelse delegeres herved med  

 virkning fra dags dato til institutionerne, hvorved bemærkes, at eventuelle  

 merudgifter, som måtte være en følge af indgåelse af lokale aftaler i henhold  

 til nærværende bemyndigelse, vil være at afholde inden for institutionernes  

 respektive bevillingsrammer.
 Underretning om indgåede aftaler og de i Finansministeriets nævnte  

 skrivelses sidste stykker omhandlede oplysninger vil være at fremsende til  

 Finansministeriet gennem ministeriet, hvorfor institutionerne anmodes om at  

 fremsende meddelelsen med bilag i 2 eksemplarer til Undervisningsministeriet,  

 løn- og personaleafdelingens 3. kontor under henvisning til j.nr.  

 1987-4525-5.
 Man henleder opmærksomheden på, at den almindelige arbejdstidsaftale af  

 29. april 1987 ikke gælder for statens lærepersonale eller  

 tjenestemandsansatte sygeplejersker, jfr. aftalens § 25, og at der således  

 ikke i medfør af den givne bemyndigelse vil kunne indgås særlig lokal aftale  

 om tjenestetiden for lærere og sygeplejersker.
Det skal samtidig til orientering meddeles, dels at Statstjenestemændenes  

 Centralorganisation II ved skrivelse af 28. oktober 1987 har meddelt, at  

 bl.a. følgende medlemsorganisationer er blevet bemyndiget til at indgå  

 aftaler i henhold til arbejdstidsaftalens § 24: Foreningen af Tekniske og  

 Administrative Tjenestemænd (TAT), Dansk Socialrådgiverforening,  

 Bibliotekarforbundets gruppe af statsansatte bibliotekarer, Sammenslutningen  

 af Statstjenestemandsansatte Sygeplejersker, dels at Statstjenestemændenes  

 Centralorganisation I ved skrivelse af 13. november 1987 har meddelt, at  

 samtlige tilsluttede organisationer er blevet bemyndiget til at indgå lokale  

 arbejdstidsaftaler, jfr.
Finansministeriets cirkulæreskrivelse af 16. oktober  

 1987 Det bemærkes, at skrivelsen er tilsendt følgende institutioner under  

 betegnelsen »højere uddannelsesinstitutioner«:
Københavns Universitet, Århus Universitet, Odense Universitet, Roskilde  

 Universitetscenter, Aalborg Universitetscenter, Danmarks Tekniske Højskole,  

 Danmarks Ingeniørakademi, Københavns Tandlægehøjskole, Århus  

 Tandlægehøjskole, Den kgl.
Veterinær- og Landbohøjskole, Danmarks  

 Farmaceutiske Højskole, Danmarks Lærerhøjskole, Handelshøjskolen i København,  

 Handelshøjskolen i Århus, Handelshøjskolen i Syd- og Sønderjylland,  

 Handelshøjskoleafdelingerne i Skive, Herning, Nykøbing F og Slagelse, Skolen  

 for Klinikassistenter og Tandplejere ved Københavns Tandlægehøjskole samt  

 Skolen for Klinikassistenter og Tandplejere ved Århus Tandlægehøjskole.
 P.m.v.
 e.b.
Ruth Jensen fm.
