Skrivelse om udvidelse af  

 udlandsbekendtgørelsen til at omfatte servicelovens § 103 a Bekendtgørelse om betingelser for i særlige tilfælde at få hjælp  

 efter lov om social service under midlertidige ophold i udlandet,  

 udlandsbekendtgørelsen er udvidet til at omfatte servicelovens  

 § 103 a,  

 hvorefter en person med tilknytning til arbejdsmarkedet kan blive ansat til  

 at  

 passe en nærtstående med betydelig og varigt nedsat fysisk eller psykisk  

 funktionsevne eller indgribende kronisk eller langvarig lidelse i hjemmet.
 Det fremgår af forarbejderne til bestemmelsen, som vedtaget ved  

 lov nr. 397 af 6. juni 2002 om ændring af lov om social service, at den i  

 lovens § 103 a omhandlede ret til at blive ansat for at passe  

 nærtstående  

 skulle indarbejdes i udlandsbekendtgørelsen.
 Udvidelsen af udlandsbekendtgørelsen indebærer, jf.  

 bekendtgørelsens § 10, stk. 2, at retten til ansættelse til pasning af  

 nærtstående efter § 103 a bevares, når den person, der har et  

 pasningsbehov, har et midlertidigt ophold i udlandet til de formål, der er  

 nævnt i bekendtgørelsens § 1, stk. 2, nr. 3-6, dvs.:
   

 	  

    

 Når der er behov for  

 nødvendig lægebehandling, som den pågældende ikke kan få her i landet, jf.  

 Indenrigs- og Sundhedsministeriets bekendtgørelse nr. 564 af 20. juni 2003  

 eller behandlingstilbud, kurophold e.l., som er betalt af det offentlige.
   

 	  

    

 Når modtageren udøver  

 aftalt eller fastlagt samvær, som ikke kan fo-regå her i landet, med egne  

 børn  

 under 18 år.
   

 	  

    

 Når modtageren holder  

 ferie i udlandet.
   

 	  

    

 Når der i øvrigt  

 foreligger ganske særlige forhold.
 Det fremgår af bekendtgørelsens § 10, stk. 2, at den  

 person, der har et pasningsbehov, skal opfylde de betingelser, der er nævnt i  

 bekendtgørelsens § 1, stk. 3. Det vil sige, at det er en betingelse for  

 at  

 bevare hjælpen i udlandet, at modtageren inden udrejsen opfylder  

 betingelserne  

 for at modtage hjælp, samt at kommunen løbende kan holdes orienteret om, at  

 opholdet kan ske, uden at de almindelige regler for hjælpen tilsidesættes.
 Desuden skal det bemærkes, at varigheden af ydelsen efter  

 servicelovens § 103 a, jf. bekendtgørelsens § 1, stk. 4, afhænger  

 af  

 formålet med ydelsen og de konkrete omstændigheder, herunder karakteren af  

 den  

 hjælp som ydelsen dækker.
 Der kan kun i særlige tilfælde efter en konkret vurdering ydes  

 tilskud til dækning af ekstra omkostninger, der er forbundet med kortvarige  

 ferieophold i udlandet, jf. bekendtgørelsens § 1, stk. 5.
 Bekendtgørelsen træder i kraft den 2. marts 2004, dog således  

  

 at for ydelser efter servicelovens  

 § 103 a vil bekendtgørelsen have virkning fra lovens  

 ikrafttrædelsestidspunkt den 1. oktober 2002.
Dette indebærer bl.a., at ansøgere, der i perioden efter 1.  

 oktober 2002 i øvrigt har været berettiget til ydelser efter servicelovens  

 § 103 a, og har gennemført opholdet uden at modtage ydelsen, vil kunne  

 få  

 den ydelse, de var berettiget til efter servicelovens § 103 a.
Det er  

 dog  

 en forudsætning, at det oprindelige afslag på at kunne medtage en ydelse  

 efter  

 § 103 a under ophold i udlandet er givet med den begrundelse, at der  

 ikke  

 var udtrykkelig hjemmel hertil i bekendtgørelsen.
 Ministeriet skal anmode kommunerne om at genoptage sager, hvor  

 personer i denne periode har fået afslag på ansøgninger om ansættelse efter  

 servicelovens § 103 a til at passe nærtstående under udlandsophold og  

 har  

 gennemført opholdet uden at modtage ydelsen.
 Yderligere oplysninger om bekendtgørelsen kan fås ved  

 henvendelse til Mads Kirkegård på tlf. 33 95 41 16 eller Michael Harbo  

 Paulsen  

 på 33 92 92 72.
