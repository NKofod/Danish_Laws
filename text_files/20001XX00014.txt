Skriftlig fremsættelse (4. oktober  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om Danmarks tiltrædelse af  

 konventionen om gensidig bistand og samarbejde mellem toldmyndighederne  

 (Napoli II-konventionen).
(Lovforslag nr.
L 39).
 Formålet med lovforslaget er  

 at skabe grundlag for Danmarks tiltrædelse af EU-konventionen om  

 gensidig bistand og samarbejde mellem toldmyndighederne (Napoli  

 II-konventionen).
Med Napoli II-konventionen vil EU-landene styrke  

 toldmyndighedernes samarbejde vedrørende handel med ulovlige varer  

 (f.eks. narkotika, våben og børnepornografi) samt ulovlig handel  

 med højtbeskattede varer.
Dermed forstærkes indsatsen mod  

 kriminalitet på toldområdet.
Der er efter gennemførelsen  

 af det indre marked og grænsekontrollens afskaffelse opstået et  

 behov for at styrke samarbejdet mellem toldmyndighederne i medlemslandene.  

 Samtidig har en øget internationalisering af kriminaliteten i Central-  

 og Østeuropa skabt behov for et endnu tættere toldsamarbejde.  

 Bl.a. om udveksling af oplysninger og erfaringer til brug for de enkelte  

 medlemslandes toldmyndigheder ved bekæmpelse af overtrædelser af  

 toldlovgivningen.
 Konventionen indeholder udover en række bestemmelser  

 om udveksling af oplysninger også bestemmelser om særlige former  

 for samarbejde, herunder om grænseoverskridende forfølgelse og  

 observation.
 Lovforslaget, der ikke skønnes at have  

 økonomiske konsekvenser, har været sendt til høring hos  

 en række organisationer.
 Jeg kan i øvrigt henvise til bemærkningerne  

 til lovforslaget og anbefale forslaget til Tingets velvillige behandling.
