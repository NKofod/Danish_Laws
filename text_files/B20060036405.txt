Bekendtgørelse  

 om statsrefusion af kommuners driftstilskud til egnsteatre I medfør af § 15 i lov om teater, jf.  

 lovbekendtgørelse nr. 1003 af 29. november 2003, som ændret ved lov nr. 519  

 af 21.  

 juni 2005, fastsættes:
 § 1.  

  

 Staten refunderer 50 pct. af kommunernes driftstilskud til egnsteatre uden  

 for  

 Københavns, Frederiksberg, Odense, Århus og Aalborgs Kommuner.
Kapitel 1 Definition og opgaver § 2.  

  

 Ved  

 et egnsteater forstås i denne bekendtgørelse et professionelt producerende  

 teater med hjemsted uden for de i § 1 nævnte kommuner, og hvis drift  

 helt  

 eller delvist finansieres af en eller flere kommuner.
Stk. 2.  

  

 Et egnsteater  

 kan som primær opgave fungere som stationært teater, turnerende teater,  

 teater  

 for børn og unge, teater for voksne, danseteater samt som eksperimenterende  

 teater.
Et egnsteater skal bidrage til at udvikle scenekunsten.
En del af  

 teatrets virksomhed bør være stationær.
 Stk. 3.  

  

 Et  

 egnsteater kan desuden som sekundære opgaver f.eks. arrangere gæstespil,  

 afholde festivaler, gennemføre særlige formidlingsindsatser samt indgå i  

 lokale, nationale og internationale samarbejder.
 Stk. 4.  

  

 Kunstrådet  

 afgør, om et egnsteaters virksomhed kan karakteriseres som professionel  

 produktion  

 af scenekunst.
Kapitel 2 Vedtægter § 3.  

  

 Det  

 enkelte egnsteater udarbejder vedtægter for institutionen.
 Stk. 2.  

  

 Vedtægterne  

 skal bl.a. indeholde bestemmelser om teatrets navn og hjemsted, om formål, om  

 bestyrelsens sammensætning og valgmåde, om ansættelse af teaterledelse, om  

 budget, regnskab, revision og årsberetning, om vedtægtsændringer og om  

 forhold  

 ved en eventuel ophørssituation.
Stk. 3.  

  

 Vedtægterne  

 skal godkendes af teatrets hovedtilskudsyder, dvs. pågældende kommune, eller  

 Kunststyrelsen, hvis staten er hovedtilskudsyder.
I de tilfælde, hvor en  

 kommunal tilskudsyders og statens tilskud er lige store, betragtes den  

 kommunale tilskudsyder som hovedtilskudsyder.
Kapitel 3 Forudsætninger for statsrefusion § 4.  

  

 Statsrefusion af kommunernes driftstilskud til det enkelte egnsteater ydes,  

 såfremt en eller flere kommuner har indgået en minimum 3-årig skriftlig  

 aftale  

 om driftstilskud med det enkelte teater, som opfylder betingelserne i  

 §§ 5  

 og 6.
 § 5.  

  

 Det  

 årlige kommunale refusionsberettigede driftstilskud til det enkelte  

 egnsteater  

 skal udgøre et minimum, der angives på de årlige finanslove.
 Stk. 2.  

  

 For  

 egnsteatre, der før 1. januar 2007 har modtaget tilskud fra en eller flere  

 amtskommuner, vil minimumskravet til det kommunale driftstilskud kunne  

 fraviges.
 Stk. 3.  

  

 Ved  

 oprettelse af nye egnsteatre kan bestemmelsen i stk. 1 fraviges i den  

 første aftaleperiode, således at minimum i aftalens første år fastsættes til  

 50  

 pct. og i aftalens andet år til 75 pct. af det minimumsbeløb, der angives på  

 de  

 årlige finanslove.
 § 6.  

  

 Statsrefusion af kommunernes årlige driftstilskud til det enkelte egnsteater  

 ydes inden for et maksimum, der angives på de årlige finanslove.
 Stk. 2.  

  

 En  

 regulering af maksimum, jf. stk. 1, kan i aftaleperioden modsvares af en  

 tilsvarende regulering af det samlede årlige kommunale refusionsberettigede  

 driftstilskud til det enkelte egnsteater.
Kapitel 4 Egnsteateraftalen § 7.  

  

 Egnsteateraftalen, jf. § 4, skal indeholde oplysninger om teatrets  

 virkeområde, de konkrete mål for aftaleperioden, de økonomiske og  

 lokalemæssige  

 forhold samt bestemmelser om evaluering og genforhandling af aftalen.
 Stk. 2.  

  

 Egnsteateraftalen skal endvidere indeholde oplysninger om teatrets  

 huslejeudgifter  

 og om finansieringen af disse udgifter.
 Stk. 3.  

  

 Regulering  

 af minimum, jf. § 5 stk. 1, svarende til den årlige pris- og  

 lønopregning af finanslovsbevillingen til egnsteatre, kan i aftaleperioden  

 modsvares af en tilsvarende regulering af det samlede årlige kommunale  

 refusionsberettigede driftstilskud til det enkelte egnsteater.
 Stk. 4.  

  

 Kunstrådet  

 kan bistå kommuner og teatre ved udarbejdelse af egnsteateraftalerne.
 Stk. 5.  

  

 Kunstrådet  

 skal have mulighed for at kommentere udkastet til egnsteateraftalerne.
 Stk. 6.  

  

 Kunststyrelsen kan udarbejde vejledende retningslinjer for indholdet af  

 egnsteateraftalerne.
Kapitel 5 Ansøgningsfrist § 8.  

  

 Senest 1. april forud for det finansår, hvor en egnsteateraftale forventes at  

 træde i kraft, fremsender kommunerne et aftaleudkast til Kunststyrelsen.  

 Dette  

 gælder både for nye aftaler og for forlængelse af gældende aftaler.  

 Kunststyrelsen påser, at aftalen opfylder betingelserne i §§ 4  6.
 Stk. 2.  

  

 Når  

 egnsteateraftalen er underskrevet af aftaleparterne, fremsendes den  

 underskrevne  

 aftale til Kunstrådet til orientering.
Kapitel 6 Beregning og udbetaling af statsrefusion og  

 særligt statsligt tilskud § 9.  

  

 Kommunernes refusionsberettigede tilskud til det enkelte egnsteater i henhold  

 til § 1 beregnes på grundlag af oplysninger om kommunens tilskud til  

 egnsteatrets drift og husleje fastlagt i egnsteateraftalen, jf. § 7.
Stk. 2.  

  

 Endelig  

 beregning af refusionen i henhold til teaterlovens § 15 finder sted på  

 grundlag af regnskaber for egnsteatrene, der er godkendt af de tilskudsydende  

 kommuner.
Den endelige refusion kan dog ikke overstige den forskudsvis  

 udbetalte refusion.
 § 10.  

 Staten kan yde et særligt driftstilskud til egnsteatre, der indtil 1. januar  

 2007 har modtaget støtte fra en eller flere amtskommuner.
 Stk. 2.  

  

 For aftaler  

 i henhold til § 4, der er indgået før 1. januar 2007 med en amtskommune  

 som tilskudsyder, gælder, at aftalen kan opretholdes i den indgåede periode  

 på  

 de aftalte økonomiske vilkår, således at staten i aftaleperioden yder et  

 særligt driftstilskud til det enkelte egnsteater svarende til det hidtidige  

 amtskommunale tilskud i henhold til aftalen.
§ 11.  

  

 Tilskud til husleje kan kun udgøre indtil 15 pct. af det samlede  

 refusionsberettigede driftstilskud til det enkelte egnsteater.
For de  

 egnsteatre, der modtager et særligt statsligt driftstilskud, i henhold til  

 § 10,  

 kan huslejen højst udgøre 15 pct. af det samlede kommunale  

 refusionsberettigede  

 driftstilskud og det statslige driftstilskud.
Stk. 2.  

  

 Ved husleje  

 forstås i denne bekendtgørelse lejeudgifter eller tilsvarende udgifter til  

 lokaler og bygninger, som teatret disponerer over.
Udgifter til lokale- og  

 bygningsdrift som f.eks. udgifter til lys, vand, varme og rengøring betragtes  

 ikke som husleje.
 Stk. 3.  

  

 Kunststyrelsen afgør, om et tilskud skal betragtes som tilskud til husleje.
§ 12.  

  

 Kunststyrelsen varetager på Kulturministeriets vegne administrationen af  

 statens bevilling til egnsteatre.
Statens tilskud udbetales kvartalsvis  

 forud,  

 således at første udbetaling sker 1. januar.
Kapitel 7 Teaterledelse § 13.  

  

 Den offentlige hovedtilskudsyder, dvs. pågældende kommune eller  

 Kunststyrelsen,  

 skal godkende løn- og ansættelsesvilkår for teaterlederen eller -ledelsen,  

 jf.  

 teaterlovens § 31, stk. 1.
 Stk. 2.  

  

 Der må ikke  

 uden Kulturministeriets samtykke gøres indskrænkninger i teaterledelsens ret  

 til frit og uafhængigt at træffe bestemmelse om repertoire, engagement og  

 øvrige kunstneriske spørgsmål, jf. teaterloven § 31, stk. 2.
Kapitel 8 Regnskab og revision § 14.  

  

 Revideret regnskab godkendes af egnsteatrets hovedtilskudsyder, dvs. den  

 pågældende kommune eller Kunststyrelsen.
Hvis hovedtilskudsyderen er en  

 kommunal myndighed, indsendes det godkendte regnskab til Kunststyrelsen  

 senest  

 4 måneder efter regnskabsårets afslutning.
 Stk. 2.  

  

 Regnskabet  

 skal følge den til enhver tid gældende regnskabsinstruks fra Kunststyrelsen.
 Stk. 3.  

  

 Afgivne  

 tilsagn kan bortfalde, og udbetalte tilskud kan kræves tilbagebetalt, i  

 tilfælde hvor tilskudsmodtager ikke opfylder betingelserne for tilskuddet  

 eller  

 ikke gennemfører den forudsatte aktivitet.
Kapitel 9 Ikrafttræden § 15.  

  

 Bekendtgørelsen træder i kraft den 1. januar 2007.
 Stk. 2.  

  

 Kulturministeriets bekendtgørelse nr. 628 af 28. juni 1996 om statsrefusion  

 af  

 kommunernes og amtskommunernes driftstilskud til egnsteatre ophæves med  

 virkning fra den 1. januar 2007.
