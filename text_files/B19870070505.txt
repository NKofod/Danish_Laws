 I medfør af § 95, stk. 2, i lov om arbejdsformidling og  

 arbejdsløshedsforsikring m.v., jfr. lovbekendtgørelse nr. 599 af 17.  

 september 1987, og under hensyn til Nordisk konvention af 5. marts 1981 om  

 social tryghed og Nordisk overenskomst af 12. november 1985 om ydelser ved  

 arbejdsløshed fastsættes efter forhandling med landsarbejdsnævnet:
 § 1.  Personer, der arbejder som lønmodtagere i  

 Danmark, men som har bopæl i et andet nordisk land, kan uanset bestemmelsen i  

 arbejdsløshedsforsikringslovens § 41, stk. 1, nr. 1, optages i en dansk  

 arbejdsløshedskasse.
Stk. 2.  De i stk. 1 nævnte personer kan få udbetalt  

 dagpenge fra en dansk arbejdsløshedskasse efter reglerne i artikel 6 i  

 Nordisk overenskomst om ydelser ved arbejdsløshed.
Efter denne artikel har ved hel eller delvis arbejdsløshed, uden at ansættelsesforholdet i Danmark  

 er ophørt, ret til dagpenge, når arbejdsløshedsforsikringslovens almindelige  

 betingelser herfor er opfyldt.
Dokumenterede forsikrings- og  

 beskæftigelsesperioder fra andre nordiske lande kan medregnes.
 § 2.  Nordiske statsborgere, der udmønstrer med dansk  

 skib, men som har bopæl udenfor de nordiske lande, kan uanset bestemmelsen i  

 arbejdsløshedsforsikringslovens § 41, stk. 1, nr. 1, optages i en dansk  

 arbejdsløshedskasse.
 Stk. 2.  De i stk. 1 nævnte personer kan dog ikke få  

 udbetalt dagpenge, med mindre arbejdsløshedsforsikringslovens almindelige  

 betingelser herfor er opfyldt, herunder kravet om bopæl i Danmark.
§ 3.  Bestemmelserne i arbejdsløshedsforsikringslovens  

 § 41, stk. 1, nr. 3, og § 67, stk. 2, kan i fornødent omfang fraviges for  

 personer, der er omfattet af artiklerne 4, 5 og 7, jfr. artikel 8, i Nordisk  

 overenskomst om ydelser ved arbejdsløshed.
For personer, der er omfattet af  

 overenskomstens artikel 4, kræves altid 4 ugers sammenhængende arbejde her i  

 landet, jfr. dog artikel 4, stk. 2.
Stk. 2.  De i stk. 1 nævnte personer kan få udbetalt  

 dagpenge fra en dansk arbejdsløshedskasse, hvis de opfylder  

 arbejdsløshedsforsikringslovens almindelige betingelser herfor.
Dokumenterede  

 forsikrings- og arbejdsperioder fra andre nordiske lande kan medregnes.
§ 4.  Personer, der har beskæftigelse som lønmodtagere  

 i et af de af Nordisk overenskomst omfattede lande, skal være omfattet af  

 beskæftigelseslandets arbejdsløshedsforsikring.
Dette gælder dog ikke for  

 personer, der er udsendte i henhold til artikel 8 i Nordisk konvention om  

 social tryghed, og for personer, der udelukkes fra at blive omfattet af  

 beskæftigelseslandets arbejdsløshedsforsikring.
 § 5.  Bekendtgørelsen træder i kraft den 1. december  

 1987.
 Stk. 2.  Samtidig ophæves Arbejdsdirektoratets cirkulære  

 af 26. oktober 1984 vedrørende ændring af direktoratets cirkulære af 29.  

 december 1976 om retten til optagelse i Sømændenes Arbejdsløshedskasse og  

 Dansk Maskinbesætnings Arbejdsløshedskasse.
