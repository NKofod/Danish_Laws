 I medfør af § 4 i lov nr. 60 af 18. februar 1981 om midlertidigt fradrag  

 for visse erhvervsmæssige investeringer fastsættes:
 § 1.  Enhver skattepligtig, der ønsker at foretage  

 midlertidigt investeringsfradrag i henhold til lov nr. 60 af 18. februar  

 1981, skal i tilslutning til selvangivelsen indsende en særlig opgørelse over  

 anskaffelser og afhændelser af maskiner, inventar og lignende driftsmidler,  

 som afskrives under et efter afsnit I i lov om skattemæssige afskrivninger  

 m.v., jfr. dog stk. 3. Opgørelsen skal omfatte anskaffelser og afhændelser i  

 den del af indkomståret, som falder inden for perioden fra den 1. januar 1981  

 til den 31. december 1983 (i det følgende benævnt fradragsperioden).
 Stk. 2.  Den særlige opgørelse skal indeholde følgende  

 oplysninger:
1. Anskaffelsessummen for maskiner, inventar og  

 lignende driftsmidler, erhvervet inden for fradragsperioden på anden måde end  

 ved arv, arveforskud eller gave.
Erhvervelse ved bytte skal også oplyses.
 2. Udgifter til forbedring i indkomståret inden for  

 fradragsperioden af maskiner, inventar og lignende driftsmidler.
 3. Salgssummen for maskiner, inventar og lignende  

 driftsmidler, der er afhændet inden for fradragsperioden, herunder afhændelse  

 ved bytte.
 4. Ekspropriationserstatninger samt forsikrings- eller  

 erstatningssummer for skadelidte driftsmidler, der udgår af driften på grund  

 af skaden inden for fradragsperioden.
Stk. 3.  Den særlige opgørelse skal ikke omfatte  

 anskaffelses- og afhændelsessummer (forbedrings- og erstatningssummer) for  

 biler, der er indregistreret som nævnt i afskrivningslovens § 6A.
Opgørelsen  

 skal heller ikke omfatte anskaffelses- og afståelsessummer for driftsmidler,  

 som efter afskrivningslovens § 3, stk. 1 eller 2, er fradraget fuldt ud i den  

 skattepligtige indkomst for anskaffelsesåret.
Endelig skal opgørelsen ikke  

 omfatte anskaffelses- og afståelsessummer for driftsmidler, der udelukkende  

 eller overvejende benyttes til virksomhed som nævnt i opregningen  

 (negativlisten) i lovens § 1, stk. 3.
§ 2.  Ud over de i § 1 nævnte oplysninger skal de  

 skattepligtige efter begæring fra de skattelignende myndigheder meddele disse  

 sådanne oplysninger, som er fornødne til brug ved kontrollen med  

 overholdelsen af lovens bestemmelser.
De skattepligtige skal på begæring  

 forelægge dokumentation for de afgivne oplysninger.
 § 3.  De i § 1 nævnte oplysninger afgives på et  

 særligt skema, der udfærdiges af statsskattedirektoratet.
§ 4.  Amtsskatteinspektoraterne, i Københavns og  

 Frederiksberg kommune vedkommende skattedirektorat, bemyndiges til at  

 fremtvinge afgivelsen af de i §§ 1 og 2 nævnte oplysninger ved pålæg af en  

 daglig bøde.
De pågældende myndigheders afgørelse herom kan indbringes for  

 statsskattedirektoratet.
Statsskattedirektoratets afgørelser kan indbringes  

 for ministeriet for skatter og afgifter.
