Bekendtgørelse om ændring af bekendtgørelse om sygedagpengeforsikring for selvstændige erhvervsdrivende og private arbejdsgivere § 1 I bekendtgørelse nr. 1096 af 4. november 2019 om sygedagpengeforsikring for selvstændige erhvervsdrivende og private arbejdsgivere foretages følgende ændringer:
 1. Efter § 12 indsættes før overskriften før § 13:
»Opkrævning af præmie for perioden 1. april 2020-31. marts 2021 og opkrævning af præmie for nyoptagne, der er optaget i perioden fra 18. marts 2020 til 1. juli 2020 § 12 a.
Udbetaling Danmark opkræver i juli måned 2020 præmie for perioden 1. april 2020 til 31. marts 2021. Præmien skal betales inden 4 uger fra datoen på opkrævningen.
Stk. 2. Betales præmien ikke rettidigt, udsendes en rykker for betaling af præmien.
Ved udsendelse af rykker skal der betales et gebyr på 50 kr.
Præmie og rykkergebyr skal betales inden 2 uger fra datoen på rykkeren.
 Stk. 3. Betales præmie og rykkergebyr ikke rettidigt, bliver den forsikrede udelukket af ordningen med virkning fra den 30. september 2020.
 Stk. 4. Efter udelukkelse af forsikringsordningen pr. 30. september 2020 fremsendes en opkrævning dækkende perioden fra 1. april 2020 til 30. september 2020. Betales denne opkrævning ikke inden 4 uger fra datoen på opkrævningen, fremsendes det skyldige beløb til inddrivelse hos restanceinddrivelsesmyndigheden.
§ 12 b.
Ved optagelse i forsikringsordningen i perioden fra den 18. marts 2020 og indtil den 1. juli 2020 opkræves i juli måned 2020 præmie, der dækker perioden fra optagelsesdatoen og til udgangen af marts måned 2021.
Stk. 2. Præmien skal betales 4 uger fra datoen på opkrævningen.
Såfremt præmien ikke betales rettidigt, ophører forsikringen pr. forfaldsdatoen.
Stk. 3. Efter ophør af forsikringen fremsendes en opkrævning dækkende perioden fra optagelsen og frem til ophøret.
Betales denne opkrævning ikke inden 4 uger fra datoen på opkrævningen, fremsendes det skyldige beløb til inddrivelse hos restanceinddrivelsesmyndigheden.
§ 12 c.
Skyldige beløb efter §§ 12 a og 12 b, herunder eventuelle renter og gebyrer, kan inddrives efter reglerne for inddrivelse af personlige skatter.« 2. I § 14 indsættes som stk. 4:
»Stk. 4. Forsikrede, der udelukkes den 30. september 2020 på grund af restance efter § 12 a, stk. 3, kan genoptages med 3 måneders ventetid, hvis restancen er blevet betalt, og anmodningen om genoptagelse finder sted inden den 31. oktober 2020.« § 2 Bekendtgørelsen træder i kraft ved bekendtgørelsen i Lovtidende.
