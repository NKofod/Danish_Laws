Betænkning afgivet af Skatteudvalget den  

 2. februar 2000 Betænkning over Forslag til lov om indgåelse af  

 dobbeltbeskatningsoverenskomst mellem Danmark og Italien Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige henvendelser  

 fra Advokatrådet og Ole Vigsø, Praia Formosa, Portugal.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse  

 uændret.
Et andet mindretal (Venstres, Det Konservative  

 Folkepartis, Centrum-Demokraternes, Kristeligt Folkepartis og Frihed 2000 s  

 medlemmer af udvalget) indstiller lovforslaget til vedtagelse med det  

 stillede ændringsforslag.
Hvis ændringsforslaget forkastes ved 2.  

 behandling, vil mindretallet stemme imod lovforslaget ved 3. behandling.
 Et tredje mindretal (Dansk Folkepartis medlem af  

 udvalget) indstiller lovforslaget til forkastelse ved 3. behandling.  

 Mindretallet vil stemme for det stillede ændringsforslag.
Ændringsforslag Af	et mindretal (V), tiltrådt af et mindretal (KF,  

 DF, CD, KRF og FRI):
Til § 2 1) Efter 2. pkt. indsættes som nye punktummer:
» Bemærkninger Ændringsforslaget sikrer, at personer, der på  

 tidspunktet for lovforslagets fremsættelse var hjemmehørende i  

 Italien, og som modtog pension fra Danmark, ikke beskattes hårdere end  

 efter de hidtil gældende regler med hensyn til pensioner.
 Efter lovforslaget gives for at imødegå alt  

 for store ændringer i beskatningen for personer, som allerede er bosat  

 i Italien, og som modtager pensioner fra Danmark, et særligt fradrag  

 på 50.000 kr.
Ændringsforslaget bevirker, at den samlede danske og  

 italienske beskatning uanset pensionsindtægternes størrelse og  

 uanset størrelsen af det særlige fradrag fremover ikke  

 overstiger den beskatning, der i øjeblikket finder sted i Italien.  

 Herved undgås det fremsatte lovforslags tilbagevirkende karakter.
Efter  

 ændringsforslaget pålægges den skattepligtige at  

 dokumentere, hvad skattebetalingen i det konkrete tilfælde ville have  

 været i Italien, hvis pensionsindkomsten kun kunne have været  

 beskattet dér.
Danmark skal så nedsætte sin skat med  

 forskellen mellem den beregnede danske og italienske skat.
Bestemmelsen vil  

 dermed kunne sikre en uændret skattebetaling i forhold til det, der i  

 øjeblikket er gældende.
 Der henvises vedrørende begrundelsen for den  

 tekniske udformning af ændringsforslaget til L 70   bilag 24.
