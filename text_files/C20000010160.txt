Vejledning om overgang til, udtræden af  

 og genindtræden i efterlønsordningen samt optjening af  

 præmie I bekendtgørelse nr. 564 af 21. juni 2000 er der fastsat regler om  

 overgang til, udtræden af og genindtræden i  

 efterlønsordningen samt optjening af præmie.
I denne vejledning  

 beskrives bekendtgørelsens regler, og nogle af reglerne uddybes med  

 nærmere retningslinier.
Personkreds Til § 1 Denne bekendtgørelse gælder for de medlemmer,  

 der er fyldt 60 år før den 1. juli 1999. Det gælder  

 uanset, om medlemmet er overgået til efterløn.
Medlemmer, der er  

 fyldt 60 år den 1. juli 1999 eller senere, er omfattet af  

 bekendtgørelse om fleksibel efterløn.
Fra 1. juli 2000 er der indført nye regler om  

 efterløn for personer, der har et efterlønsbevis, og  

 efterlønsmodtagere, der har bopæl eller arbejde i et andet  

 EØS-land.
Disse personer er omfattet af denne bekendtgørelse.
I  

 de tilfælde, hvor der for denne persongruppe er fastsat særlige  

 regler, henvises til bekendtgørelse om udbetaling af efterløn  

 eller overgangsydelse til personer, der har bopæl eller arbejde i et  

 andet EØS-land.
Overgang til efterløn Til § 2 Ansøgning om efterløn skal ske skriftligt,  

 men herudover er der ingen formkrav til selve ansøgningen.
Hvis  

 ansøgning om overgang til efterløn sker ved anden skriftlig  

 henvendelse end ved udfyldelse af en særlig blanket om ansøgning  

 om efterløn, skal a-kassen, efter påstempling af  

 modtagelsesdato, opbevare denne første skriftlige ansøgning  

 efter reglerne i vejledning om dokumentation for a-kassernes administration  

 af bestemmelserne i arbejdsløshedsforsikringsloven mv.
A-kassen skal  

 umiddelbart herefter bede ansøgeren om at udfylde og indsende en  

 ansøgningsblanket.
 Hvis et medlem først indsender blanketten efter det  

 tidspunkt, medlemmet søger om efterløn fra  

 (overgangstidspunkt), kan medlemmet dog godt overgå til efterløn  

 fra dette tidspunkt, hvis alle betingelser herfor er opfyldt.
Det er ikke en betingelse for overgang til  

 efterløn, at medlemmet har fået udstedt et  

 efterlønsbevis.
Hvis et medlem på det tidspunkt opfylder alle  

 betingelser for ret til efterløn, kan medlemmet således  

 overgå til efterløn, selv om medlemmet ikke har fået et  

 efterlønsbevis.
Valg mellem 200-timers-reglen og fradrag for arbejde Hvis et medlem, der har lønarbejde, ønsker  

 at overgå til efterløn og samtidig bevare arbejdet, skal  

 medlemmet vælge at arbejde mod fradrag i efterlønnen.
Det  

 skyldes bl.a., at der efter reglen om 200 timers arbejde ikke må  

 arbejdes i de første 5 uger efter overgangen til efterløn.
Det  

 bemærkes, at overgang til efterløn indebærer, at der sker  

 forbrug af perioden med efterløn på trin 1. Forbruget sker  

 uanset, om medlemmet får udbetalt efterløn.
 Der henvises endvidere til bemærkningerne til  

 § 6 i vejledningen.
Til § 3 Et medlem skal på tidspunktet for overgang til  

 efterløn kunne opfylde kravet om at være medlem af en dansk  

 a-kasse og i øvrigt have ret til dagpenge.
I kravet om ret til  

 dagpenge ligger bl.a., at medlemmet har ret til dagpenge efter lovens  

 § 55, og at medlemmet skal kunne stå til rådighed for  

 arbejdsmarkedet.
Har medlemmet tidligere fået udstedt et  

 efterlønsbevis, kan medlemmet overgå, selv om medlemmet er syg  

 mv.
Med hensyn til dagpengeret henvises også til bekendtgørelse  

 om ret til efterløn for medlemmer, der har haft forsikrings- og  

 beskæftigelsesperioder i udlandet.
Har et medlem bopæl i et andet EØS-land, skal  

 a-kassen sikre sig, at medlemmet efter en konkret vurdering ville kunne anses  

 for at stå til rådighed for det danske arbejdsmarked, hvis  

 medlemmet havde ophold i Danmark.
Vurderingen skal foretages såvel i  

 forbindelse med udstedelse af efterlønsbevis, som  

 på tidspunktet for overgang til efterløn, og skal foretages i  

 forhold til det enkelte medlems aktuelle situation.
Er der f.eks. tale om et medlem, som er i fuldtidsarbejde  

 i et andet EØS-land, eller som er udrejst til et andet  

 EØS-land, fordi medlemmets ægtefælle eller samlever har  

 overtaget arbejde i det pågældende land, vil der som udgangspunkt  

 ikke være tvivl om medlemmets rådighed, med mindre medlemmets  

 oplysninger eller sagens omstændigheder i øvrigt måtte  

 skabe en sådan tvivl.
Det samme gælder grænsegængere  

 mv., som har bopæl i et andet EØS-land og beskæftigelse i  

 Danmark.
Modsat kan der være tvivl om rådigheden i  

 tilfælde, hvor et medlem er udrejst, og hvor udrejsen ikke er begrundet  

 i medlemmets eller ægtefællens eller samleverens  

 arbejdsmæssige forhold.
I disse tilfælde bør der foretages  

 en nærmere undersøgelse af årsagen til medlemmets udrejse.  

 I vurderingen kan f.eks. indgå, om medlemmet må anses for varigt  

 at have trukket sig tilbage fra arbejdsmarkedet, eller om medlemmet  

 midlertidigt holder fri for egen regning, og med hensigt om igen at stille  

 sig til rådighed for arbejdsmarkedet.
Er medlemmet i ledighedsperioder  

 tilmeldt den offentlige arbejdsanvisning i bopælslandet, kan dette  

 tillægges vægt i forbindelse med rådighedsvurderingen.
 Rådighedsvurderingen skal foretages på  

 grundlag af reglerne i bekendtgørelse om rådighed.
Det kan i nogle tilfælde være vanskeligt eller  

 umuligt at indhente oplysninger fra arbejdsgivere, offentlige myndigheder mv.  

 i andre EØS-lande, som kan understøtte medlemmets oplysninger  

 om rådigheden.
Der vil derfor kunne stilles særlige krav til, at  

 medlemmet selv bidrager med den fornødne dokumentation for, at  

 rådighedsbetingelserne er opfyldt.
Herunder kan det kræves, at  

 medlemmet f.eks. sørger for autoriseret oversættelse af  

 dokumenter, som kan have betydning for rådighedsvurderingen.
Vurderer  

 a-kassen på grundlag af f.eks. viden om tidligere sygeforløb,  

 varigheden af medlemmets udlandsophold eller årsagen til  

 udlandsopholdet, at der er behov for en personlig samtale med medlemmet, kan  

 a-kassen stille krav om, at medlemmet deltager i en sådan samtale i  

 a-kassen.
DfA kan tillade, at et medlem, der har begrænset sin  

 rådighed for arbejdsmarkedet til sæsonarbejde, kan overgå  

 til efterløn, selv om et pålagt krav om arbejde efter manglende  

 rådighed ikke er opfyldt.
Der henvises til bekendtgørelse om  

 rådighed.
Det er dog en forudsætning, at medlemmet opfylder de  

 øvrige betingelser for at overgå til efterløn.
 § 3 skal i øvrigt ses i sammenhæng med  

 § 4.
Til § 4 I bestemmelsen opregnes en række tilfælde,  

 hvor medlemmet på trods af manglende ret til dagpenge kan overgå  

 til efterløn.
 I de tilfælde, der er nævnt i stk. 1, kan  

 der udbetales efterløn fra overgangstidspunktet.
I det tilfælde, der er nævnt i stk. 2,  

 kan efterløn først udbetales fra et senere tidspunkt.
Selv om  

 der først udbetales efterløn fra et senere tidspunkt, forbruger  

 perioden fra overgangen til udbetalingen af trin 1-perioden.
Arbejdskonflikt Et medlem, der på grund af en arbejdskonflikt ikke  

 har ret til dagpenge, kan ikke overgå til efterløn, så  

 længe konflikten varer.
Hvis f.eks. et medlem, der har ret til dagpenge  

 efter lovens § 55, stk. 4, fylder 60 år under en konflikt,  

 har medlemmet ved konfliktens afslutning mistet sin ret til dagpenge.
DfA kan  

 efter indstilling fra a-kassen tillade, at medlemmet kan overgå til  

 efterløn efter konfliktens ophør.
Alle øvrige  

 betingelser for ret til efterløn skal være opfyldt.
Til § 5 Stk. 1 betyder, at et medlems arbejde medfører  

 fradrag i efterlønnen efter de regler, der følger af  

 bekendtgørelse om fleksibel efterløn.
Hvis et medlem derimod  

 vælger at arbejde efter 200-timers-reglen, kan medlemmet ikke  

 overgå til efterløn, før end medlemmet er ophørt  

 helt med lønarbejdet.
Det skyldes bl.a., at medlemmet efter den regel  

 ikke må arbejde i de første 5 uger efter overgangen til  

 efterløn.
 I stk. 2 skal der skelnes mellem, om et medlem  

 før overgangen til efterløn har drevet selvstændig  

 virksomhed som hoved- eller bibeskæftigelse.
Et medlem, der har drevet selvstændig virksomhed som  

 hovedbeskæftigelse, kan ikke overgå til efterløn uden at  

 nedbringe arbejdstiden.
Hvis medlemmet vælger at arbejde mod fradrag i  

 efterlønnen, fremgår de nærmere regler af  

 bekendtgørelse om selvstændig virksomhed samtidig med  

 efterløn.
Hvis medlemmet vælger at arbejde efter  

 200-timers-reglen, skal medlemmet ophøre med sin virksomhed for at  

 kunne overgå til efterløn.
Der henvises til  

 bekendtgørelse om ophør med udøvelse af  

 selvstændig virksomhed som hovedbeskæftigelse.
Et medlem, der har drevet selvstændig virksomhed som  

 bibeskæftigelse, kan derimod overgå til efterløn efter  

 200-timers-reglen eller reglerne om arbejde mod fradrag i efterlønnen.  

 I begge tilfælde er det dog en betingelse, at medlemmet har fået  

 en tilladelse af DfA til at videreføre virksomheden i  

 efterlønsperioden.
Der henvises i øvrigt til  

 bekendtgørelse om arbejde og indtægter mv. i  

 efterlønsperioden og bekendtgørelse om selvstændig  

 virksomhed samtidig med efterløn.
Til § 6 Bestemmelsen svarer indholdsmæssigt til bestemmelsen  

 på dagpengeområdet, hvor udbetalingen dog medfører fradrag  

 i dagpengene.
Det afgørende for, om et udbetalt beløb skal  

 udskyde overgangen til efterløn, er, om beløbet kan anses for  

 at træde i stedet for løn mv. i en periode.
Det er ikke  

 beløbets benævnelse eller udbetalingsform, som afgør, om  

 overgangen til efterløn skal udskydes.
Det har normalt heller ikke  

 betydning, hvordan indtægten beskattes.
 Løn, rådighedsløn mv.
Reglen gælder bl.a. udbetaling af løn i en  

 periode, hvor medlemmet er fritstillet.
Dette kan f.eks. være  

 tilfældet i en opsigelsesperiode.
Reglen gælder også ved  

 udbetaling af rådighedsløn efter tjenestemandslovens § 32  

 eller udbetalinger efter sømandslovens § 18 mv.
Et medlem kan ikke overgå til efterløn i den  

 periode, som udbetalingen skal dække.
Dette gælder både  

 løbende udbetalinger og udbetaling af engangsbeløb.
 Udbetales f.eks. 3 års rådighedsløn  

 efter tjenestemandslovens § 32, kan medlemmet ikke overgå til  

 efterløn i de 3 år, udbetalingen dækker.
 Et medlem, der får erstatning for tabt  

 arbejdsfortjeneste eller en fratrædelsesgodtgørelse, kan som  

 udgangspunkt ikke overgå til efterløn i den periode, som  

 udbetalingen dækker.
Erstatning for tabt arbejdsfortjeneste Hvis en arbejdsgiver ikke har overholdt sit  

 opsigelsesvarsel, og arbejdsgiveren ved en fagretlig sag pålægges  

 at betale den ansatte en erstatning for tabt arbejdsfortjeneste eller  

 indgår et forlig herom, udskyder erstatningen overgangen til  

 efterløn i den periode, som erstatningen dækker.
Fratrædelsesgodtgørelse Princippet om udskudt overgang gælder også ved  

 udbetaling af en fratrædelsesgodtgørelse.
Det afgørende for, om et udbetalt beløb skal  

 udskyde overgangen, er, om arbejdsgiverens opsigelsesvarsel er overholdt.  

 Udbetalingen udskyder ikke overgangen til efterløn, hvis  

 opsigelsesvarslet er overholdt, da udbetaling herudover ikke kan anses for at  

 træde i stedet for løn.
Er arbejdsgiverens opsigelsesvarsel ikke  

 overholdt, udskyder udbetalingen overgangen til efterløn i den del af  

 opsigelsesperioden, som udbetalingen dækker.
Reglen gælder både, når en virksomhed  

 indgår fratrædelsesordninger for et større antal  

 medarbejdere, og når enkeltpersoner indgår sådanne aftaler  

 med deres arbejdsgiver.
Bestemmelsen omfatter således både  

 kollektive og individuelle aftaler.
En udbetaling af en fratrædelsesgodtgørelse i  

 tilfælde, hvor medarbejderen som led i en fratrædelsesordning  

 selv siger op, er også omfattet af reglen.
Også i disse  

 tilfælde er arbejdsgivers overholdelse af opsigelsesvarsel  

 afgørende for, om godtgørelsen udskyder overgangen til  

 efterløn.
Lønmodtagernes Garantifond Et medlem kan ikke overgå til efterløn i en  

 periode, der dækkes af ydelser fra Lønmodtagernes  

 Garantifond.
Konsekvenser for retten til at overgå til  

 efterløn Som udgangspunkt kan et medlem ikke overgå til  

 efterløn før udløbet af det opsigelsesvarsel, der ville  

 have været fra arbejdsgiverens side, hvis medlemmet var blevet  

 afskediget på almindelig vis.
Dette gælder også, selv om  

 indtægten svarer til løn for arbejde på nedsat tid.
 Hvis indtægten kun svarer til løn i en  

 kortere periode end opsigelsesvarslet, kan medlemmet i dette kortere tidsrum  

 ikke overgå til efterløn.
 Beløb, der udbetales ud over det, der svarer til  

 løn i arbejdsgiverens opsigelsesvarsel, har ingen betydning for retten  

 til at overgå til efterløn.
Eksempler 1)	Et medlem får udbetalt 150.000 kr. til fuld og endelig  

 afgørelse ved sin fratræden.
Arbejdsgiverens opsigelsesvarsel er  

 6 måneder.
Medlemmets løn har været 20.000 kr. om  

 måneden.
Medlemmets opsigelsesvarsel er 1 måned.
Medlemmet siger  

 selv op den 31. oktober og fratræder ved udløbet af sit eget  

 opsigelsesvarsel den 30. november.
Da arbejdsgiverens opsigelsesvarsel ikke er overholdt, kan  

 medlemmet ikke overgå til efterløn i den del af  

 opsigelsesperioden, som udbetalingen dækker.
Da udbetalingen  

 dækker mere end 5 måneders løn, kan medlemmet først  

 overgå til efterløn den 1. maj.
På dette tidspunkt ville  

 arbejdsgivers opsigelsesvarsel være udløbet, hvis det var  

 arbejdsgiver, der havde afskediget medlemmet.
Resten af beløbet, som  

 udgør 50.000 kr. (150.000 kr. fratrukket 5 x almindelig  

 månedsløn), har ingen betydning for medlemmets overgang til  

 efterløn.
2)	Et medlem afskediges med normalt varsel.
Medlemmet får  

 løn i hele opsigelsesperioden, og får også en  

 fratrædelsesgodtgørelse.
 Fratrædelsesgodtgørelsen har ingen betydning  

 for overgangen til efterløn.
Medlemmet vælger at arbejde mod fradrag i  

 efterlønnen Hvis et medlem vælger at arbejde mod fradrag i  

 efterlønnen, kan medlemmet overgå til efterløn, selv om  

 medlemmet får løn, rådighedsløn,  

 fratrædelsesgodtgørelse eller lignende.
Det bemærkes, at  

 medlemmet ikke senere har mulighed for at vælge at arbejde efter  

 200-timers-reglen.
Overgangen til efterløn indebærer i  

 øvrigt, at der sker forbrug af trin 1-perioden, selv om medlemmet ikke  

 får udbetalt efterløn.
Fradrag i efterlønnen sker efter  

 de regler, der er fastsat i bekendtgørelse om fleksibel  

 efterløn.
Efterlønnens størrelse Til § 7 Da perioder med delpension sidestilles med perioder med  

 efterløn, afkortes perioden på trin 1 med alle tidligere  

 delpensionsperioder.
De nærmere regler om beregning af medlemmets  

 dagpenge og efterløn fremgår af bekendtgørelse om  

 fremgangsmåden ved beregning af arbejdsfortjenesten for  

 lønmodtagere og af bekendtgørelse om fremgangsmåden ved  

 beregning af arbejdsfortjenesten for selvstændige erhvervsdrivende.
 Et medlem, der ikke får efterløn på  

 grund af fradrag for feriegodtgørelse optjent før overgangen,  

 skal have satsskiftedatoen udskudt med det tilsvarende antal dage, jf.  

 stk. 2. Det gælder også i de tilfælde, hvor  

 feriegodtgørelsen er så lille, at der suppleres med  

 efterløn efter reglerne i bekendtgørelse om arbejde og  

 indtægter mv. i efterlønsperioden.
 Fra udløbet af perioden på trin 1  

 (satsskiftedatoen) kan efterlønnen højst udgøre 82 pct.  

 af dagpengenes højeste beløb for en uge efter lovens § 47  

 eller § 70 (trin 2). Hvis medlemmets individuelt beregnede sats er  

 lavere end 82 pct. af dagpengenes højeste beløb for en uge,  

 fortsætter medlemmet på den hidtidige sats.
Overgang efter en periode med delpension Til § 8 Et medlem, der har fået delpension inden det fyldte  

 63. år, er omfattet af § 7.
Et medlem, der har fået delpension, og som ved  

 overgangen til delpension var fyldt 63 år, har ret til at få  

 efterløn på trin 1 i hele efterlønsperioden, hvis  

 medlemmet på tidspunktet for overgang til delpension var berettiget til  

 dagpenge i mindst 2 år.
Det gælder uanset, om medlemmet  

 overgår direkte til efterløn, eller om der efterfølgende  

 har været en arbejdsperiode eller en ledighedsperiode uden  

 delpension.
Udtræden af og genindtræden i  

 efterlønsordningen Til § 9 Nr. 1 - Udmeldelse af a-kassen Ved bortfald af retten til efterløn på grund  

 af udmeldelse ydes efterlønnen til og med dagen for  

 ophøret.
Nr. 2 - Lønarbejde Et medlem, der vender tilbage til arbejdslivet som  

 lønmodtager, skal som udgangspunkt ikke udtræde af  

 efterlønsordningen.
Hvis et medlem har arbejdet efter 200-timers-reglen og det  

 tilladte timetal overskrides, skal medlemmet fremover som udgangspunkt  

 arbejde mod fradrag i efterlønnen.
De nærmere regler herom  

 fremgår af bekendtgørelse om arbejde og indtægter mv. i  

 efterlønsperioden og bekendtgørelse om fleksibel  

 efterløn.
Hvis medlemmet ikke ønsker at arbejde mod fradrag i  

 efterlønnen, skal medlemmet udtræde, jf. § 9, nr. 2.
Nr. 3 - Selvstændig virksomhed Hvis et medlem påbegynder selvstændig  

 virksomhed som hovedbeskæftigelse, skal medlemmet udtræde.
Et medlem, som DfA har givet tilladelse til at  

 påbegynde selvstændig virksomhed som bibeskæftigelse, skal  

 ikke udtræde.
Hvis medlemmet har bibeskæftigelse efter  

 200-timers-reglen, og det tilladte timetal overskrides, skal medlemmet som  

 udgangspunkt arbejde mod fradrag i efterlønnen, jf. ovenfor.
Hvis  

 medlemmet ikke ønsker dette, skal medlemmet udtræde.
De  

 nærmere regler om udøvelse af selvstændig virksomhed som  

 bibeskæftigelse i efterlønsperioden fremgår af  

 bekendtgørelse om arbejde og indtægter mv. i  

 efterlønsperioden og bekendtgørelse om selvstændig  

 virksomhed samtidig med efterløn.
Nr. 5 - Social pension For et medlem, der får ydelser efter lov om social  

 pension eller tilsvarende udenlandsk lovgivning, bortset fra  

 invaliditetsydelse, standses udbetalingen af efterløn senest fra og  

 med den 1. i måneden, efter at der er gået tre måneder fra  

 det tidspunkt, hvor pensionssagen er begyndt eller fra den dag, hvor  

 pensionen får virkning.
Der henvises til bekendtgørelse om  

 retten til dagpenge, efterløn og overgangsydelse i forbindelse med  

 social pension.
Nr. 7 - Medlemmets død Ved bortfald af retten til efterløn på grund  

 af medlemmets død ydes efterlønnen til og med dagen for  

 dødsfaldet.
Til § 10 Som udgangspunkt er efterlønsordningen et  

 engangstilbud.
 Et medlem, der er udtrådt af ordningen, har dog ret  

 til een gang at genindtræde, hvis medlemmet er udtrådt, fordi  

 medlemmet er vendt tilbage til arbejdslivet.
 Et medlem kan således ikke genindtræde i  

 ordningen, hvis medlemmet er udtrådt af andre årsager, f.eks.  

 på grund af svigsslettelse.
Det er en betingelse for genindtræden, at medlemmet  

 har bopæl i Danmark eller i et andet EØS-land på  

 tidspunktet for genindtrædelse.
Det er også en betingelse, at  

 medlemmet bortset fra sygdom eller frihedsberøvelse står til  

 rådighed for arbejdsmarkedet.
Med hensyn til at stå til  

 rådighed for medlemmer, der har bopæl i et andet EØS-land,  

 henvises til bekendtgørelse om udbetaling af efterløn eller  

 overgangsydelse til personer, der har bopæl eller arbejde i et andet  

 EØS-land.
Der stilles ikke krav om, at beskæftigelseskravet i  

 lovens § 53 skal være opfyldt.
Til § 12 Ved bestemmelsen sikres det, at et medlem, som tidligere  

 har fået efterløn som fuldtidsforsikret, også ved  

 genindtræden kan få efterløn som fuldtidsforsikret.
 Det er dog en forudsætning, at medlemmet enten har  

 bevaret sin status som fuldtidsforsikret eller igen bliver fuldtidsforsikret  

 forud for genindtrædelsen.
Genindtræden efter en periode med delpension Et medlem, der på grund af delpension i  

 udtrædelsesperioden er overgået til deltidsforsikring, kan uden  

 at opfylde beskæftigelseskravet for fuldtidsforsikring  

 genindtræde i ordningen som fuldtidsforsikret, hvis 1)	medlemmet tidligere har fået udbetalt efterløn som  

 fuldtidsforsikret, og 2)	medlemmet anmoder om at genindtræde i  

 efterlønsordningen inden delpensionens bortfald.
Til § 13 Det følger af stk. 1, at et medlem, der har  

 opbrugt sin ret til trin 1, og som herefter udtræder af  

 efterlønsordningen, ved genindtræden alene har ret til trin 2 i  

 resten af efterlønsperioden.
Hvis medlemmet er udtrådt af  

 ordningen inden medlemmet har forbrugt hele trin 1-perioden, har medlemmet  

 ved genindtræden ret til at bruge den resterende del af trin  

 1-perioden, før medlemmet overgår til trin 2. Det følger  

 heraf, at der i relation til tidspunktet for satsskifte ses bort fra den  

 periode, hvor medlemmet har været udtrådt.
Hvis et medlem under  

 sin udtræden har perioder, der er nævnt i lovens § 55,  

 stk. 5, jf. stk. 6, eller perioder med delpension, ligestilles  

 disse med perioder med efterløn.
Herved forkortes den periode, hvor  

 medlemmet efter genindtræden kan få efterløn på trin  

 1, jf. stk. 3, 3. og 4. pkt.
Arbejde under udtræden forlænger ikke den  

 periode, hvor medlemmet efter genindtræden kan få efterløn  

 med den individuelle sats.
Dette gælder, uanset om medlemmet under sin  

 udtræden erhverver ret til en ny dagpengeperiode.
Ny beregning af efterlønssats Det afgøres efter de almindelige beregningsregler,  

 om der som følge af medlemmets arbejde i udtrædelsesperioden  

 skal foretages ny beregning af medlemmets individuelle sats ved  

 genindtræden i efterlønsordningen.
Hvis et medlem er overgået til efterløn efter  

 at have fået ydelser i perioden efter lovens § 55, stk. 4,  

 eller fra overgangsydelse, og derfor er overgået til efterløn  

 direkte på 82 pct. satsen, udgør efterlønnen ved  

 genindtræden stadig 82 pct. af dagpengenes højeste beløb  

 for en uge.
Det gælder også, hvis medlemmet under sin  

 udtræden har haft arbejde, som efter de almindelige beregningsregler  

 ville have medført, at der skulle beregnes en ny dagpengesats, jf.  

 stk. 4.
Til § 14 Stk. 1 betyder bl.a., at et medlem, som har valgt at  

 arbejde efter 200-timers-reglen, ved genindtræden fortsat kan  

 vælge at arbejde efter 200-timers-reglen eller at arbejde mod fradrag i  

 efterlønnen.
Hvis et medlem vælger at arbejde efter  

 200-timers-reglen, må medlemmet ikke arbejde i de første 5 uger  

 efter genindtræden i ordningen.
Reglerne om begrænsning af  

 arbejdet til højst 200 timer sammenlagt pr. kalenderår finder  

 også anvendelse efter genindtræden i ordningen.
Det følger  

 af stk. 2, 1. pkt., at hvis et medlem har valgt at arbejde efter  

 200-timers-reglen, må medlemmet højst arbejde 200 timer  

 sammenlagt i efterlønsperioderne i det kalenderår, hvor  

 medlemmet både udtræder og genindtræder i ordningen.
Reglen  

 i bekendtgørelse om arbejde og indtægter mv. i  

 efterlønsperioden om forholdsmæssig reduktion af de tilladte 200  

 arbejdstimer gælder kun første gang, et medlem overgår til  

 efterløn.
 Hvis medlemmet tidligere har valgt at arbejde mod fradrag  

 i efterlønnen, kan medlemmet dog ikke ved genindtræden  

 vælge at arbejde efter 200-timers-reglen.
 Det følger af stk. 2, 2. pkt., at hvis et  

 medlem, som tidligere har arbejdet efter 200-timers-reglen, ved  

 genindtræden vælger at arbejde mod fradrag i efterlønnen,  

 skal de timer, der er arbejdet inden for 200-timers-reglen, medføre  

 fradrag i efterlønnen, hvis ud- og genindtræden sker i samme  

 kalenderår.
Genindtræden i efterlønsordningen efter  

 forsikring på Færøerne Til § 15 Ved genindtræden efter § 15 skal medlemmet ikke  

 på ny opfylde betingelserne i bekendtgørelse om ret til  

 efterløn for medlemmer, der har haft forsikrings- og  

 beskæftigelsesperioder i udlandet.
Ved genindtræden i efterlønsordningen er  

 medlemsskab af en dansk a-kasse en betingelse.
Det gælder, selv om den  

 pågældende flytter fra Færøerne til et andet  

 EØS-land.
Får medlemmet herefter arbejde i det andet  

 EØS-land, skal de gældende lovvalgsregler følges.
Der  

 henvises til lovens § 75 f, stk. 3.
Præmieordning Til § 16 Der henvises til bekendtgørelse om fleksibel  

 efterløn og den tilhørende vejledning mv.
Her er fastsat  

 nærmere regler om, hvilke arbejdstimer, der kan regnes med til  

 optjening af præmie.
Det bemærkes, at før end selve optjeningen af  

 præmien kan ske, skal medlemmet have arbejdet i et vist omfang i mindst  

 2 år.
Arbejdet skal være udført fra den 1. juli 1999. Et  

 fuldtidsforsikret medlem skal have lønarbejde i mindst 3.120 timer  

 eller drive selvstændig virksomhed i væsentligt omfang i samme  

 periode.
Et deltidsforsikret medlem skal have lønarbejde i mindst  

 2.496 timer i samme periode.
 Det er herudover en betingelse, at arbejdet udføres  

 efter medlemmets overgang til efterløn, eller efter at medlemmets  

 efterlønsbevis har virkning.
Et medlem kan optjene præmie indtil det fyldte 67.  

 år.
Medlemmet kan dog højst få præmie for 12 gange  

 481 timer.
Det er muligt at få udbetalt fuld præmie ved  

 at arbejde i 5.772 timer (12 x 481 timer), selv om optjening sker i en  

 periode, der er kortere eller længere end de 12 kvartaler.
Det er dog  

 en betingelse, at medlemmet ikke på noget tidspunkt, fra medlemmet  

 begynder at optjene præmie, og til medlemmet fylder 67 år, har  

 fået ydelser i form af dagpenge eller efterløn i mere end 3.848  

 timer (deltidsforsikrede dog 3.120 timer).
 Hvis medlemmet i perioden har fået ydelser i form af  

 dagpenge eller efterløn udover 3.848 timer, skal der ske fradrag time  

 for time i de 5.772 timer, for de timer, der overstiger 3.848 timer (3.120  

 timer).
 Eksempler:
 1)	Et fuldtidsforsikret medlem har optjent timer svarende til 9  

 kvartalers præmie (4.329 timers arbejde), og har fået  

 efterløn for 2 1/2 år (4.810 timers ydelse). Medlemmet anses for  

 i alt at have fået 9.139 timers præmie og efterløn  

 (4.329+4.810 timer), og kan maksimalt få 9.620 timer (5.772+3.848  

 timer). Der skal derfor ikke ske fradrag i præmien.
2)	Et fuldtidsforsikret medlem har fået efterløn svarende  

 til 9.000 timer og har arbejdet i 1.200 timer til optjening af præmien,  

 dvs. i alt 10.200 timer.
Medlemmet kan maksimalt få ydelser og  

 præmie for i alt 9.620 timer.
Der skal derfor ske fradrag for 580 timer  

 i præmien (10.200-9.620 timer = 580 timer).
Tidligere delefterlønsmodtagere Til § 17 § 5 i lov nr. 276 af 12. maj 1999 om ændring af  

 lov om arbejdsløshedsforsikring m.v., lov om seniorydelse og lov om en  

 aktiv arbejdsmarkedspolitik er optrykt som bilag til bekendtgørelsen.  

 Bestemmelsen regulerer en række forhold i tilknytning til  

 ændringen 1. juli 1999. Disse er uden betydning nu.
Dog er forhold, der  

 følger af § 5, stk. 3 ff. stadig relevant, hvorfor  

 bestemmelser og bemærkninger hertil er bevaret.
Et medlem, der ikke er fyldt 63 år ved overgangen  

 til efterløn, har efter stk. 3 i lovens bestemmelse mulighed for  

 at vælge at få efterløn med et fast beløb på  

 82 pct. indtil det fyldte 63. år.
Medlemmet kan herefter få  

 efterløn med 100 pct. satsen i den resterende efterlønsperiode.  

 Dette gælder dog kun, hvis medlemmet opfylder betingelserne i lovens  

 § 75 d, stk. 4, og § 75 e, stk. 3, og medlemmet indtil da  

 har arbejdet i mindst 12 timer i gennemsnit pr. uge i en periode på 2  

 sammenhængende udbetalingsperioder.
For et medlem, der driver  

 selvstændig virksomhed, skal medlemmet dog arbejde i netop 18 1/2 time  

 om ugen.
Det bemærkes, at hvis et medlem vælger at  

 være omfattet af stk. 3 i lovens bestemmelse, har medlemmet herved  

 afskåret sig fra at kunne arbejde efter 200-timers-reglen.
Fradrag for  

 arbejdet vil ske efter reglerne i bekendtgørelse om fleksibel  

 efterløn.
Et medlem, som har valgt at få efterløn med  

 82 pct. satsen efter stk. 3 i bestemmelsen, og som inden det fyldte 63.  

 år mister sit arbejde og dermed ikke opfylder betingelserne for  

 efterløn med 100 pct. satsen, får efterløn efter de  

 almindelige regler.
Det vil sige, at medlemmet efter arbejdsophøret  

 har ret til efterløn med 100 pct. satsen i højst 2 1/2  

 år, og derefter med 82 pct. satsen i resten af  

 efterlønsperioden.
 Et medlem, der ved overgangen til efterløn er fyldt  

 63 år, og som på overgangstidspunktet har ret til dagpenge i  

 mindst 2 år, jf. lovens § 55, stk. 5, får  

 efterløn efter § 8.
Til § 18 Reglen gælder både det medlem, der forud for  

 overgangen til delefterløn har fået efterløn, og det  

 medlem, der alene har fået delefterløn.
 I begge tilfælde kan medlemmet vælge at  

 arbejde efter 200-timers-reglen eller mod fradrag i efterlønnen.
 Et medlem, der tidligere har fået efterløn,  

 kan ved genindtræden få efterløn med den individuelle sats  

 i et tidsrum, der svarer til resten af den periode, hvor medlemmet ville  

 være berettiget til efterløn med den individuelle sats, hvis  

 medlemmet ikke var udtrådt af efterlønsordningen.
 Ikrafttræden mv.
 Denne vejledning erstatter vejledning nr. 64 af 26. maj  

 1999 til bekendtgørelse om overgang til, udtræden af og  

 genindtræden i efterlønsordningen samt optjening af  

 præmie.
