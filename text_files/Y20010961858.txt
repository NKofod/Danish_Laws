Det er antaget i de kommunale tilsynsmyndigheders praksis og i den  

 juridiske litteratur, at det efter ovennævnte grundsætninger som  

 udgangspunkt ikke er en kommunal opgave at drive finansiel virksomhed.
Det  

 indebærer, at det som udgangspunkt ikke er en kommunal opgave at  

 forestå betalingsformidling for private, herunder kommunens  

 medarbejdere.
Efter de nævnte grundsætninger kan en kommune endvidere ikke  

 uden lovhjemmel yde tilskud m.v. til enkeltpersoner, som er begrundet i  

 varetagelsen af de pågældendes individuelle interesser.
En  

 kommune er således som udgangspunkt alene berettiget til at stille de  

 ydelser til rådighed for de ansatte, som kommunen er forpligtet til i  

 henhold til de aftalte løn- og ansættelsesvilkår.
 Det er imidlertid i de kommunale tilsynsmyndigheders praksis antaget, at  

 de ovennævnte kommunalretlige udgangspunkter kan fraviges, dels i  

 mindre betydelige spørgsmål ud fra hensynet til de ansattes  

 velfærd og dels i tilfælde, hvor fravigelsen sker med henblik  

 på at varetage kommunens interesser som arbejdsgiver.
 En kommunalbestyrelse vil således som led i den almindelige  

 personalepleje lovligt kunne træffe beslutning om at stille almindelige  

 personalegoder til rådighed for kommunens ansatte, eksempelvis avis- og  

 telefonhold, feriehuse, motionscentre mv.
 I den samlede vurdering af, hvilke personalegoder en kommune kan stille  

 til rådighed for sine ansatte, må der lægges vægt  

 på, om det på arbejdsmarkedet som helhed er almindeligt at stille  

 den pågældende ydelse til rådighed.
Endvidere må kommunens konkrete egeninteresse som arbejdsgiver i den  

 pågældende ordning tillægges betydning, og  

 kommunalbestyrelsen må i den forbindelse kunne foretage et skøn  

 inden for relativt vide rammer.
Det bemærkes herved, at der i  

 almindelighed må stilles større krav til ordningens evne til at  

 fremme varetagelsen af kommunens egennyttige interesse som arbejdsgiver, jo  

 mindre udbredt den pågældende ordning er på arbejdsmarkedet  

 som helhed.
Det må desuden indgå i vurderingen af ordningens lovlighed,  

 hvilke udgifter for kommunen der er forbundet med at stille personalegodet  

 til rådighed.
Endelig kan det tillægges vægt, hvor  

 tæt en sammenhæng personalegodet har med selve  

 arbejdsudførelsen (eller arbejdsforholdet mere generelt).
Det er en betingelse for den pågældende ordnings lovlighed, at  

 ydelsen stilles til rådighed efter saglige kriterier.
Det er samtidig  

 en forudsætning for en kommunes adgang til, at der stilles  

 personalegoder til rådighed for kommunens ansatte, at støttens  

 størrelse og varighed ikke går ud over, hvad kommunens  

 varetagelse af dens interesser som arbejdsgiver kan begrunde.
Efter  

 omstændighederne vil det således ikke være lovligt at  

 stille det pågældende personalegode til rådighed for alle  

 kommunens ansatte, men alene til de grupper af ansatte, hvor ydelsen konkret  

 tjener kommunens interesser som arbejdsgiver.
Det tilføjes, at det ikke kan anses for en kommunal opgave at  

 varetage fagforenings- og organisationsmæssige interesser.
En ordning  

 som den foreliggende vil således ikke kunne begrundes i et ønske  

 om at højne organisationsgraden hos de ansatte.
En kommunes tilbud om at betale de ansattes faglige kontingent via  

 indeholdelse i lønnen må betegnes som en service overfor dennes  

 ansatte, der har karakter af et personalegode.
Der er endvidere tale om et  

 personalegode, som ofte har fundet udtryk i overenskomstmæssige aftaler  

 og - via Statens Centrale Lønsystem - i de statslige myndigheders  

 praksis.
Ydelsen angår betaling af udgifter til medlemskab af  

 foreninger, der varetager interesser, som har forbindelse til  

 arbejdsforholdet og således ikke betaling af regninger til f.eks.  

 privatbolig, abonnement på et livsstilsmagasin eller almindelig  

 husholdning.
Personalegodet stilles til rådighed for alle kommunens  

 ansatte på baggrund af en konkret aftale mellem kommunen og den enkelte  

 medarbejder, og ydelsen er ikke forbundet med større omkostninger for  

 kommunen.
 Indenrigsministeriet fandt på den baggrund, at det er lovligt efter  

 almindelige grundsætninger om kommuners opgavevaretagelse, at en  

 kommune - selv om den ikke har nogen specifik arbejdsgiverinteresse heri -  

 forestår betalingen af en kommunal medarbejders fagforenings- og  

 arbejdsløshedskassekontingent ved at trække beløbet i  

 vedkommendes løn.
 Ministeriet tog herefter stilling til, hvorvidt kommunen kan opkræve  

 et gebyr for at stille ydelsen til rådighed for sine ansatte.
 I den konkrete sag havde kommunen oplyst, at gebyret ikke oversteg  

 kommunens omkostninger ved ordningen.
Det antages i den forvaltningsretlige litteratur, at det må bero  

 på en konkret vurdering, om en forvaltningsmyndighed uden særlig  

 lovhjemmel kan betinge udførelsen af en fakultativ serviceydelse af et  

 gebyr, der modsvarer de faktiske administrationsomkostninger.
Af særlig  

 betydning er i den forbindelse formålet med  

 betalingsopkrævningen, ydelsens betydning for den  

 pågældende og vedkommendes mulighed for at skaffe sig den  

 ønskede ydelse på anden vis.
I den konkrete sag var der tale om en ydelse, som lovgivningsmagten ikke  

 har pålagt kommunen at udføre.
Det er desuden ikke i  

 lovgivningen forudsat, at ydelsen i givet fald skal stilles gratis til  

 rådighed.
Gebyret opkræves ikke i forbindelse med udstedelsen af  

 en forvaltningsakt, men knyttes til udførelsen af en servicebetonet  

 ydelse, som stilles til rådighed for den ansatte, og som denne frit kan  

 vælge enten selv at udføre eller at overlade til andre  

 betalingsformidlere, herunder pengeinstitutter og posthuse.  

 Betalingsformidlingen og det dertil knyttede gebyr kan således  

 betragtes som en modydelse for betalingsvirksomheden med grundlag i en  

 aftalelignende ordning mellem kommunen og den enkelte ansatte.
 I den konkrete sag udtalte Indenrigsministeriet, at kommunen lovligt kunne  

 opkræve det pågældende gebyr.
(Indenrigsministeriets brev af 9. juli 2001 til et forbund - 2. k.kt.  

 j.nr. 1999/11023-12) Udtalelse om en kommunes betaling af kommunalt  

 ansattes faglige kontingenter i forbindelse med lønafvisning samt  

 opkrævning af et gebyr herfor Ved brev af 18. februar 1998 har Forbundet af Offentligt Ansatte rettet  

 henvendelse til Indenrigsministeriet vedrørende  

 spørgsmålet om Frederiksberg og Søllerød Kommuners  

 adgang til at opkræve et gebyr for betaling af de kommunalt ansattes  

 faglige kontingenter i forbindelse med lønanvisning.
Indenrigsministeriet har afsluttet behandlingen af sagen om Frederiksberg  

 Kommunes ordning med indeholdelse af fagligt kontingent.
Det er  

 Indenrigsministeriets opfattelse, at denne ordning er lovlig.
Dette  

 gælder også kommunens opkrævning af et gebyr på kr.  

 4,50 pr. løntræk ved administration af ordningen.
 For så vidt angår sagen om Søllerød Kommunes  

 ordning kan det oplyses, at sagen behandles af Tilsynsrådet for  

 Københavns Amt, som varetager tilsynet med Søllerød  

 Kommune.
Indenrigsministeriet skal indledningsvis beklage, at det ikke har  

 været muligt at afgive udtalelse i sagen tidligere.
Dette skyldes, at  

 der har været og for tiden er et meget stort antal sager til behandling  

 i ministeriet.
Sagens baggrund Ved brev af 18. februar 1998 rettede Forbundet af Offentligt Ansatte  

 (herefter Forbundet) henvendelse til Indenrigsministeriet vedrørende  

 Frederiksberg og Søllerød Kommuners adgang til at opkræve  

 et gebyr for betaling af de kommunalt ansattes faglige kontingenter i  

 forbindelse med lønanvisning.
Forbundet anførte blandt andet  

 følgende i henvendelsen:
 "I forbindelse med ansættelse inden for de offentlige områder  

 er det således, at det er en udpræget administration, at  

 kommunerne i forbindelse med lønanvisningen ligeledes trækker  

 henholdsvis det faglige og det A-kassemæssige kontingent fra kommunens  

 ansatte over lønnen og videresender dette til Forbundet.
 Denne praksis har langvarig tradition.
Forbundet har således modtaget orientering om, at Frederiksberg  

 Kommune og Søllerød Kommune har besluttet at de fortsat vil yde  

 denne praksis, men for Frederiksberg Kommune vil den fremadrettet blive  

 beregnet med et beløb på kr. 4,50 pr. medlem pr. måned og  

 for Søllerød Kommune med et beløb på kr. 2,00 pr.  

 kontingentindeholdelse pr. medarbejder." Forbundet anførte endvidere i sin henvendelse, at de nævnte  

 administrative omkostninger er en del af de hidtidige fagretlige aftaler, og  

 at den EDB-maskinelle behandling må antages at være af  

 underordnet betydning og omkostning for kommunen.
 Forbundet bad på den baggrund ministeriet om en udtalelse om  

 følgende spørgsmål:
 "1. Er det i overensstemmelse med de almindelige kommunalt retlige  

 regler, at kommunen opkræver et beløb som tilkendegivet.
 2. Såfremt det er i overensstemmelse med de almindelige  

 kommunalt retlige regler, kan beløbet så opkræves udover  

 de faktiske omkostninger, som selve administrationen koster pr.  

 medarbejder.
3. Kan det antages at være i overensstemmelse med de faktiske  

 omkostninger, at beløbet opkræves på denne angivne  

 måde." Ved brev af 13. oktober 1998 til Forbundet meddelte Indenrigsministeriet,  

 at ministeriet varetager tilsynet med Frederiksberg Kommune.  

 Indenrigsministeriet havde derfor anmodet kommunen om en udtalelse om sagen.
 Frederiksberg Kommune afgav sin udtalelse i sagen den 18. januar 1999. I  

 udtalelsen anfører kommunen bl.a. følgende:
"Kommunens løn- og personaleafdeling opkræver i  

 overensstemmelse med budgetvedtagelsen for 1998 et gebyr på 4,50 kr.  

 pr. løntræk (månedlig) for indeholdelse af fagligt  

 kontingent.
Det samlede indeholdte kontingent afregnes månedlig med de  

 fagforeninger, der benytter sig af ordningen.
Vedrørende størrelsen af gebyret kan oplyses, at der ikke  

 forefindes nogen detaljeret beregning for beløbsfastsættelsen  

 på 4,50 kr.
Beløbet er fastsat skønsmæssigt, idet  

 der er taget højde for så vel selve transaktionsprisen  

 (omkostninger ved det månedlige træk i lønsystemet) og til  

 den manuelle arbejdsudførelse ved den månedlige afregning med de  

 berørte fagforeninger.
Gebyret ligger under den udgift, der skulle  

 betales, såfremt betalingen foregik på anden vis (ca. 5-7 kr.).  

 Gebyret svarer til de faktiske omkostninger ved ordningen og er uden  

 omkostninger eller fortjeneste for kommunen.
 Frederiksberg Kommune mener ikke, at der er noget til hinder for at der  

 fortages en opkrævning af de faglige kontingenter som angivet.
Ordningen er et frivilligt og praktisk servicetilbud til de fagforeninger,  

 der ønsker at gøre brug af den.
Den faglige organisation kan  

 vælge at opkræve kontingentet på sædvanlig vis. dvs.  

 enten via PBS eller giro.
 Ordningen ses endvidere ikke at indebære noget kommunalt tilskud  

 eller støtte til fagforeningerne, da ordningen økonomisk hviler  

 i sig selv.
 Endelig påfører ordningen ikke nogen konkurrence til andre  

 private indbetalingsordninger, da den er tæt knyttet til  

 ansættelse og lønudbetaling i kommunen og dermed til kommunens  

 øvrige opgavevaretagelse.
En kommune må inden for kommunalfuldmagtens område og inden  

 for visse grænser lovligt kunne udnytte og realisere periodisk ledig  

 produktionskapacitet på f.eks.
EDB-området til opgaver, som  

 står i naturlig sammenhæng til kommunens hovedopgave på  

 området, her løn- og personaleadministration." Frederiksberg Kommune har herudover telefonisk oplyst, at aftaler om, at  

 kommunen skal forestå betalingen af kontingentet, indgås mellem  

 fagforeningerne og de enkelte medlemmer, således at vedkommende  

 fagforening herefter meddeler dette til kommunen.
En medarbejder kan frit  

 udtræde af ordningen, når han eller hun ønsker det.  

 Ordningen har eksisteret i mange år og har karakter af en "uformel"  

 aftale mellem kommunen og de pågældende fagforeninger.
Indenrigsministeriet har til brug for sagens behandling indhentet en  

 udtalelse fra Arbejdsministeriet, der telefonisk har oplyst, at lovgivningen  

 under Arbejdsministeriets ressort ikke regulerer en kommunes adgang til -  

 efter aftale med den enkelte arbejdstager - at betale arbejdstagerens  

 kontingent til fagforening og arbejdsløshedskasse ved at trække  

 det pågældende beløb i den ansattes løn.  

 Arbejdsministeriet har ikke kendskab til, om en sådan ordning er  

 udbredt hos offentlige arbejdsgivere.
Det ligger imidlertid fast, at den  

 nævnte praksis er almindelig på det private arbejdsmarked.
 Indenrigsministeriet har endvidere indhentet en udtalelse fra  

 Finansministeriet, Personalestyrelsen, der  har oplyst, at der er langvarig  

 praksis i staten for at foretage kontingentindeholdelse for fagforbund og  

 lokale fagforeningsklubber via Statens Centrale Lønsystem (SCL).
Indenrigsministeriets udtalelse 1. Det tilsyn, som Indenrigsministeriet udøver over for  

 Frederiksberg Kommune, er et retligt tilsyn.
Tilsynet omfatter kun  

 spørgsmål om, hvorvidt der er sket en tilsidesættelse af  

 lovgivningen, herunder offentligretlige grundsætninger.
Der henvises  

 til § 47, stk. 1, og § 61 i lov om kommunernes styrelse  

 (lovbekendtgørelse nr. 810 af 28. oktober 1999).
Tilsynet omfatter ikke uoverensstemmelser om overenskomster og lignende  

 aftaler mellem kommunen og dennes ansatte.
Indenrigsministeriet kan derfor  

 ikke tage stilling til, om Frederiksberg Kommunes ordning er forenelig med  

 fagretlige aftaler.
Tilsynet omfatter desuden kun den lovgivning, der  

 særligt retter sig til kommunerne og offentlige myndigheder og ikke  

 lovgivning, der gælder både for kommuner og private, f.eks.  

 funktionærloven mv.
 2. Ved vurderingen af det rejste spørgsmål om,  

 hvorvidt en kommune lovligt kan opkræve et beløb for betaling af  

 de kommunalt ansattes faglige kontingenter i forbindelse med  

 lønanvisning, er det efter Indenrigsministeriets opfattelse  

 hensigtsmæssigt indledningsvist at vurdere, om - og i givet fald  

 på hvilket grundlag - en kommune overhovedet lovligt kan forestå  

 betalingen.
 Som anført ovenfor har Arbejdsministeriet oplyst, at lovgivningen  

 under Arbejdsministeriets ressort ikke regulerer en kommunes adgang til at  

 betale en kommunal ansats kontingent til fagforening og  

 arbejdsløshedskasse ved at trække det pågældende  

 beløb i den ansattes løn.
Spørgsmålet om, hvorvidt en kommune lovligt kan varetage  

 denne betalingsvirksomhed, ses heller ikke andetsteds reguleret i den skrevne  

 lovgivning.
Afgørende bliver derfor en vurdering ud fra almindelige  

 kommunalretlige grundsætninger om kommuners opgavevaretagelse (de  

 såkaldte kommunalfuldmagtsregler).
Det er antaget i de kommunale tilsynsmyndigheders praksis og i den  

 juridiske litteratur, at det efter ovennævnte grundsætninger som  

 udgangspunkt ikke er en kommunal opgave at drive finansiel virksomhed.
Det  

 indebærer, at det som udgangspunkt ikke er en kommunal opgave at  

 forestå betalingsformidling for private, herunder kommunens  

 medarbejdere.
Efter de nævnte grundsætninger kan en kommune endvidere ikke  

 uden lovhjemmel yde tilskud m.v. til enkeltpersoner, som er begrundet i  

 varetagelsen af de pågældendes individuelle interesser.
En  

 kommune er således som udgangspunkt alene berettiget til at stille de  

 ydelser til rådighed for de ansatte, som kommunen er forpligtet til i  

 henhold til de aftalte løn- og ansættelsesvilkår.
 Det er imidlertid i de kommunale tilsynspraksis, at en de ovennævnte  

 kommunalretlige udgangspunkter kan fraviges dels i mindre betydelige  

 spørgsmål ud fra hensynet til de ansattes velfærd, dels i  

 tilfælde, hvor fravigelsen sker med henblik på at varetage  

 kommunens interesser som arbejdsgiver.
 En kommunalbestyrelse vil således som led i den almindelige  

 personalepleje lovligt kunne træffe beslutning om at stille almindelige  

 personalegoder til rådighed for kommunens ansatte, eksempelvis avis- og  

 telefonhold, feriehuse, motionscentre mv.
I den samlede vurdering af, om en ordnings karakter går ud over,  

 hvad kommunens interesser som arbejdsgiver kan begrunde, må der efter  

 Indenrigsministeriets opfattelse bl.a. lægges vægt på, om  

 det på arbejdsmarkedet som helhed er almindeligt at stille den  

 pågældende ydelse til rådighed.
Herudover må  

 kommunens konkrete egeninteresse som arbejdsgiver i den  

 pågældende ordning tillægges betydning.
I den forbindelse  

 må der tilkomme kommunalbestyrelsen at foretage et skøn inden  

 for relativt vide rammer.
Efter Indenrigsministeriets opfattelse må der i almindelighed  

 stilles mindre krav til ordningens evne til at fremme varetagelsen af  

 kommunens egennyttige interesse som arbejdsgiver, jo mere udberedt den  

 pågældende ordning er på arbejdsmarkedet som helhed.
Det  

 må herudover indgå i vurderingen af ordningens lovlighed, hvilke  

 udgifter for kommunen der er forbundet med at stille personalegodet til  

 rådighed.
I tvivlstilfælde kan det også tillægges  

 vægt, om personalegodet relaterer sig til selve  

 arbejdsudførelsen (eller arbejdsforholdet mere generelt), eller om det  

 i det væsentlige angår aktiviteter, som den ansatte udøver  

 uafhængigt af arbejdsforholdet, således at godet reelt kun  

 ønskes stillet til rådighed med henblik på at  

 tiltrække og fastholde attraktiv arbejdskraft.
Det er en betingelse for den pågældende ordnings lovlighed, at  

 ydelsen stilles til rådighed efter saglige kriterier.
Det er samtidig  

 en forudsætning for en kommunes adgang til at stilles personalegoder  

 til rådighed for kommunens ansatte, at støttens størrelse  

 og varighed ikke går ud over, hvad kommunens varetagelse af dens  

 interesser som arbejdsgiver kan begrunde.
Efter omstændighederne vil  

 det således ikke være lovligt at stille det  

 pågældende personalegode til rådighed for alle kommunens  

 ansatte, men alene til de grupper af ansatte, hvor ydelsen konkret tjener  

 kommunens interesser som arbejdsgiver.
Det tilføjes, at det ikke kan anses for en kommunal opgave at  

 varetage fagforenings- og organisationsmæssige interesser.
En ordning  

 som den foreliggende vil således ikke kunne begrundes i et ønske  

 om at højne organisationsgraden hos de ansatte.
En kommunes tilbud om at betale de ansattes faglige kontingent via  

 indeholdelse i lønnen må efter Indenrigsministeriets opfattelse  

 betegnes som en service overfor dennes ansatte, der har karakter af et  

 personalegode.
Det er endvidere tale om et personalegode, som  ofte har  

 fundet udtryk i overenskomstmæssige aftaler og - via Statens Centrale  

 Lønsystem - i de statslige myndigheders praksis.
Ydelsen angår  

 betaling af udgifter til medlemskab af foreninger, der varetager interesser,  

 som har forbindelse til arbejdsforholdet og således ikke betaling af  

 regninger til f.eks. privatbolig, abonnement på et livsstilsmagasin  

 eller almindelig husholdning.
Personalegodet stilles til rådighed for  

 alle kommunens ansatte på baggrund af en konkret aftale mellem  

 kommunens og den enkelte medarbejder, og ydelsen er ikke forbundet med  

 større omkostninger for kommunen.
 På den anførte baggrund må det efter  

 Indenrigsministeriets opfattelse antages, at det er lovligt efter almindelige  

 grundsætninger om kommuners opgavevaretagelse, at Frederiksberg Kommune  

 - selv om kommunen ikke har nogen specifik arbejdsgiverinteresse heri -  

 forestår betalingen af en kommunal medarbejders fagforenings- og  

 arbejdsløshedskassekontingent ved at trække beløbet i  

 vedkommendes løn.
 3. Spørgsmålet er herefter, om en kommune kan  

 opkræve et gebyr for at stille ydelsen til rådighed for sine  

 ansatte.
Som allerede anført har Frederiksberg Kommune oplyst, at gebyret  

 på 4,50 kr. pr. løntræk ikke overstiger kommunens  

 omkostninger ved ordningen.
Indenrigsministeriet har på den baggrund  

 alene fundet anledning til at vurdere, om en kommune kan opkræve et  

 gebyr, der modsvarer de faktiske administrationsomkostninger.
Det  

 tilføjes, at Indenrigsministeriet ikke har grundlag for at gå  

 ind i en nærmere bedømmelse af, om gebyret rent faktisk  

 overstiger kommunens administrationsomkostninger.
Det antages i den forvaltningsretlige litteratur, at det må bero  

 på en konkret vurdering, om en forvaltningsmyndighed uden særlig  

 lovhjemmel kan betinge udførelsen af en fakultativ serviceydelse af et  

 gebyr, der modsvarer de faktiske administrationsomkostninger.
Af særlig  

 betydning er i den forbindelse formålet med  

 betalingsopkrævningen, ydelsens betydning for den  

 pågældende og vedkommendes mulighed for at skaffe sig den  

 ønskede ydelse på anden vis.
Der henvises til Bent Christensen,  

 Forvaltningsret Opgaver Hjemmel Organisation, 1997, s. 269 f, Jon Andersen i  

 Hans Gammeltoft-Hansen m.fl., Forvaltningsret, 1994, s. 215, og til Jens  

 Garde, Forvaltningsret Almindelige Emner, 5. udg. 1997, s. 167 og 169 ff.
I det foreliggende tilfælde er der tale om en ydelse, som  

 lovgivningsmagten ikke har pålagt Frederiksberg Kommune at  

 udføre.
Det er desuden ikke i lovgivningen forudsat, at ydelsen i  

 givet fald skal stilles gratis til rådighed.
Gebyret opkræves  

 ikke i forbindelse med udstedelsen af en forvaltningsakt, men knyttes til  

 udførelsen af en servicebetonet ydelse, som stilles til rådighed  

 for den ansatte, og som denne frit kan vælge enten selv at  

 udføre eller at overlade til andre betalingsformidlere, herunder  

 pengeinstitutter og posthuse.
Betalingsformidlingen og det dertil knyttede  

 gebyr kan således efter Indenrigsministeriets opfattelse betragtes som  

 en modydelse for betalingsvirksomheden med grundlag i en aftalelignende  

 ordning mellem kommunen og den enkelte ansatte.
 På den baggrund er det Indenrigsministeriets opfattelse, at  

 Frederiksberg Kommunes ordning med indeholdelse af fagligt kontingent, ikke  

 kan anses for ulovhjemlet.
 Indenrigsministeriet foretager sig herefter ikke videre i sagen.
