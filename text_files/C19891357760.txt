Denne vejledning erstatter tidligere udsendte vejledning nr.
I-15/88 af 7.  

 november 1988.
 Fremtidige ændringer til ordningen om ydelse af produktionsrestitution i  

 korn- og rissektoren vil almindeligvis blive udsendt som rettelsesblade til  

 denne vejledning.
 Retsgrundlaget for ordningen om ydelse af produktionsrestitutioner i korn-  

 og rissektoren er angivet i bilag 1.
1. Anvendelsesområde Genstand for ydelse af produktionsrestitution i henhold til bestemmelserne  

 i denne vejledning er stivelse af hvede, majs, ris, brudris, kartofler eller  

 visse heraf afledte produkter, der anvendes til fremstilling af visse  

 godkendte færdigvarer.
2. Definitioner I denne vejledning forstås ved:
 - Stivelse: Basisstivelse eller et produkt, der er afledt af stivelse, som  

 opført i bilag 2.
 - Færdigvarer: Godkendte produkter, der henhører under toldpositionerne i  

 bilag 3.
 - Fabrikanten: En juridisk eller fysisk person, der anvender stivelsen til  

 fremstilling af de godkendte færdigvarer.
 - Produktionsår: Tiden fra 1. juli til 30. juni.
 3. Formaliteter før produktionen påbegyndes.
 Det er en betingelse for opnåelse af produktionsrestitution, at følgende  

 formaliteter er overholdt:
 - Forinden produktionen af en færdigvare igangsættes, skal fabrikanten hos  

 toldvæsenet have meddelt bevilling til produktionsrestitution for stivelse,  

 der anvendes til fremstilling af visse godkendte færdigvarer.
 - Forinden tilførslen af et parti stivelse, skal fabrikanten afgive et  

 udfyldt kontroleksemplar T5 til toldkammeret.
 - Forinden selve forarbejdningen påbegyndes, skal EF-direktoratet fra  

 fabrikanten have modtaget en skriftlig ansøgning om udstedelse af  

 restitutionscertifikat.
4. Bevilling til produktionsrestitution for stivelse 4.1. Forinden fremstillingen af færdigvarer påbegyndes, skal fabrikanten  

 hos toldvæsenet have meddelt bevilling til produktionsrestitution for  

 stivelse.
 Ansøgning om bevilling skal indeholde følgende oplysninger: - Fabrikantens  

 navn og adresse samt virksomhedsnummer.
 - Stivelsens art med angivelse af toldposition (KN-kode), som anført i  

 bilag 2.
 - Færdigvarens art med angivelse af toldposition (KN-kode), som anført i  

 bilag 3.
 - Produktionssted/steder.
 - Beskrivelse/toldposition af evt. andre produkter end de godkendte  

 færdigvarer, hvortil virksomheden anvender stivelse.
 - Opbevaringsform for stivelse, f.eks. sække, beholdere (siloer).
 Ansøgningen skal indsendes til distriktstoldkammeret.
 4.2. Bevillingen til produktionsrestitution for stivelse indeholder bl.a.  

 bestemmelser om anmeldelse til toldvæsenet (afgivelse af kontroleksemplar  

 T5), om indretning af lagerlokaler, om afgivelse af produktionsanmeldelse og  

 færdiganmeldelse samt om kravene til virksomhedens lager- og  

 produktionsregnskab m.v., som virksomheden skal følge, for at forordningernes  

 forskrifter kan anses for opfyldt.
 5. Ansøgning om restitutionscertifikat.
 5.1. Fabrikanten skal endvidere, inden produktionen påbegyndes, skriftligt  

 anmode EF-direktoratet om udstedelse af restitutionscertifikat.
 5.2. Fabrikanten skal i ansøgningen om udstedelse af  

 restitutionscertifikat anføre følgende:
 - Navn og adresse samt virksomhedsnummer (moms-nr).
 - Toldposition, kvantum og beskrivelse af den basisstivelse eller det  

 afledte produkt, der skal forarbejdes til en godkendt færdigvare.
 - Toldposition for og beskrivelse af den(de) godkendte færdigvarer, som  

 stivelsen skal anvendes til.
 - Produktionssted/steder.
 - Den forventede produktionsperiode.
 - En erklæring om, at den stivelse, der skal anvendes, er blevet  

 fremstillet direkte af majs, hvede, ris eller kartofler, eller at det i bilag  

 2 opførte afledte produkt, der skal anvendes, er blevet fremstillet direkte  

 af ovennævnte stivelse.
 - Det samlede garantibeløb samt en entydig identifikation (garantiform  

 plus garantinummer el.lign.) af, hvilken garanti der stilles.
6. Sikkerhedsstillelser Ansøgningen om restitutionscertifikat skal ledsages af en  

 sikkerhedsstillelse på 25 ECU (p.t. kr. 223,25) pr. ton basisstivelse, i  

 givet fald multipliceret med den i bilag 2 anførte koefficient for den type  

 stivelse, der anvendes.
Såfremt ansøgningen om restitutionscertifikat  

 vedrører en færdigvare under KN-kode 3505 10 50, udgør sikkerhedsstillelsen  

 dog 105 % af den produktionsrestitution, der skal ydes for fremstillingen af  

 det pågældende produkt.
Sikkerheden kan stilles i rede penge eller i form af  

 en bank- eller forsikringsgaranti.
Garantibreve skal affattes som vist i  

 bilag 4. Ønskes en eksisterende maksimalgaranti anvendt, er det  

 tilstrækkeligt at anføre garantinummeret i ansøgningen.
7. Restitutionscertifikat 7.1. Restitutionscertifikatet og den for basisstivelse påførte  

 restitutionssats har gyldighed fra dagen for ansøgningen modtages i  

 EF-direktoratet og indtil udgangen af det kvartal, der følger efter det  

 kvartal, i hvilket certifikatet er udstedt.
Den sats, som er anført i ECU i  

 certifikatet, er den, der gælder den dag, hvor ansøgningen modtages i  

 EF-direktoratet.
For nærværende er 1 ECU lig med 8,93007 kr.
 7.2. Tildeling af et restitutionscertifikat giver fabrikanten ret til  

 udbetaling af den i certifikatet anførte restitution, når toldvæsenet over  

 for EF-direktoratet bekræfter, at stivelsen er blevet forarbejdet til den  

 godkendte færdigvare, og at fabrikanten har dokumenteret, at den anvendte  

 stivelse er fremstillet af majs, hvede, ris eller kartofler.
 7.3. Såfremt hele eller en del af den stivelsesmængde, der er anført i  

 certifikatet, forarbejdes i produktionsåret efter det produktionsår, hvori  

 certifikatet er udstedt, justeres restitutionssatsen på grundlag af  

 forskellen mellem den gamle og den nye interventionsopkøbspris for majs.
 7.4. Restitutionscertifikatet skal sammen med den i bevillingen nævnte  

 færdiganmeldelse fremlægges for toldvæsenet til attestation af de på bagsiden  

 anførte produktionsoplysninger.
 7.5. Rettighederne i henhold til restitutionscertifikatet kan ikke  

 overdrages.
 7.6. Af hensyn til endelig afregning og frigivelse af sikkerhedsstillelsen  

 skal restitutionscertifikatet straks efter færdigudnyttelse eller snarest  

 efter gyldighedsperiodens udløb indsendes til EF-direktoratet.
 7.7. Når EF-direktoratet har modtaget certifikatet retur, betragtes det  

 som færdigudnyttet i henhold til afskrivningerne på bagsiden.
8. Udbetaling af produktionsrestitution Udbetaling af produktionsrestitution foretages af EF-direktoratet.  

 Udbetalingen finder sted snarest efter, at EF-direktoratet fra toldvæsenet  

 har modtaget det originale kontroleksemplar T5, forsynet med toldvæsenets  

 påtegning om, at det angivne parti stivelse er blevet anvendt til  

 fremstilling af den godkendte færdigvare.
9. Forudbetaling af produktionsrestitution Forudbetaling af produktionsrestitution kan finde sted 30 dage efter, at  

 toldvæsenet har modtaget en færdiganmeldelse, der kan accepteres, og hvori  

 virksomheden har anmodet om forudbetaling af restitutionen.
Det er en  

 forudsætning, at virksomheden over for EF-direktoratet stiller en sikkerhed  

 af samme størrelse som forudbetalingen, og at der samtidig indsendes en kopi  

 til EF-direktoratet af den til toldvæsenet indleverede  

 forudbetalingsanmodning.
Ved forudbetaling i forbindelse med produktion af  

 færdigvarer under KN-kode 3505 10 50 kan sikkerhedsstillelse undlades.
10. Frigivelse/inddragelse af sikkerhedsstillelse 10.1. Den i henhold til pkt. 6 og pkt. 9 stillede sikkerhed frigives,  

 bortset fra færdigvarer under KN-kode 3505 10 50, når EF-direktoratet har  

 konstateret, at den i restitutionscertifikatet angivne mængde stivelse er  

 forarbejdet til de anførte færdigvarer inden for certifikatets  

 gyldighedsperiode.
10.2. Sikkerhed stillet for certifikater, der vedrører færdigvarer under  

 KN-kode 3505 10 50, frigives, når EF-direktoratet har modtaget bevis for, at  

 den pågældende færdigvare enten er blevet eksporteret til tredjelande eller  

 er blevet anvendt til fremstilling af andre produkter end dem, der er anført  

 i bilag 2 til denne vejledning.
I sidstnævnte tilfælde kan beviset føres ved,  

 at EF-direktoratet fra det danske toldvæsen får underretning om, at  

 fabrikanten har afgivet erklæring ifølge art. 7, stk. 4, i Kommissionens  

 forordning (EØF) nr. 2169/86 dels om den mængde, angivet i kg af den samlede  

 fremstillede mængde færdigvarer, der vil blive anvendt her i landet, og dels  

 om at den pågældende mængde færdigvare, såfremt den forarbejdes yderligere,  

 udelukkende vil blive anvendt til fremstilling af andre produkter end dem,  

 der er anført i bilag 2 til denne vejledning, at færdigvaren, hvis den afsættes, kun vil blive afsat til en køber, som  

 forpligter sig til at opfylde de samme krav, og at fabrikanten vil få en kopi  

 af nævnte forpligtelse til brug for toldvæsenet, samt at fabrikanten er bekendt med bestemmelsen i art. 7, stk. 5, i ovennævnte  

 forordning, hvorefter det bl.a. gennem efterfølgende kontrol på stedet  

 konstateres, at erklæringen er blevet respekteret på alle punkter, og at en  

 manglende overholdelse af betingelserne uden i øvrigt at berøre eventuelle  

 nationale sanktioner vil medføre krav om betaling af et beløb, der er lig med  

 105% af den højeste produktionsrestitution for det i bilag 2 beskrevne  

 produkt.
 Den omtalte erklæring skal afgives til toldvæsenet som foreskrevet i  

 bevillingen fra toldvæsenet.
10.3 For så vidt angår samhandel med de andre EF-lande eller eksport til  

 tredjelande via en anden medlemsstat skal der af hensyn til frigivelsen af  

 sikkerheden stillet for certifikater vedrørende færdigvarer under KN-kode  

 3505 10 50 over for toldvæsenet fremlægges et udfyldt kontroleksemplar T 5,  

 hvor der i rubrik 104 under »Anden« skal være påført følgende  

 angivelse: »Til forarbejdning eller levering i overensstemmelse med art.  

 7, stk. 4 og 5, i forordning (EØF) nr. 2169/86 eller til eksport fra  

 Fællesskabets område«.
Garantien frigives, når EF-direktoratet via det  

 danske toldvæsen har modtaget kontroleksemplaret retur med påtegning om, at  

 den foreskrevne anvendelse er opfyldt.
 10.4. Forarbejdes mindre end 95%, fortabes et garantibeløb svarende til  

 forskellen mellem den faktisk anvendte mængde og den i rubrik 6 på  

 certifikatet anførte mængde.
 10.5. Sikkerheden frigives også, såfremt produktionen ikke har kunnet  

 finde sted på grund af force majeure.
11. Vedr. offentliggørelse af produktionsrestitutionen Produktionsrestitutionssatsen fastsættes normalt for et kvartal.  

 Restitutionssatsen offentliggøres i EF-Tidende og kan fås ved henvendelse til  

 EF-direktoratets I-kontor.
 12. Anke.
 De afgørelser, som EF-direktoratet træffer i henhold til denne vejledning,  

 kan indankes for landbrugsministeriet.
13. Ikrafttrædelsesbestemmelser Vejledningen har virkning fra den 1. juli 1989.
Bilag 1 Retsgrundlag Rådsforordning nr. 2727/75 af 29. oktober 1975 om den fælles  

 markedsordning for korn, senest ændret ved forordning nr. 2860/89.
Rådsforordning nr. 1418/76 af 21. juni 1976 om den fælles markedsordning  

 for ris, senest ændret ved forordning nr. 1806/89 Rådsforordning nr. 1009/86 af 25. marts 1986 om almindelige regler for  

 produktionsrestitutioner i korn- og rissektoren. senest ændret ved forordning  

 nr. 2729/89.
 Kommissionsforordning nr. 2169/86 af 10. juli 1986 om de nærmere regler  

 for kontrol og udbetaling af produktionsrestitutioner i korn- og rissektoren,  

 senest ændret ved forordning nr. 2143/89.
 Landbrugsministeriets bekendtgørelse nr. 416 af 25. juni 1986 om ydelse af  

 produktionsrestitution for stivelse.
