Fremsat den 1. april 2005 af  

 undervisningsministeren (Bertel Haarder) Forslag til Lov  

 om ændring af lov om folkeskolen (Styrket undervisning i dansk som andetsprog, herunder ved  

 udvidet adgang til at henvise tosprogede elever til andre skoler end  

 distriktsskolen) § 1 I lov om folkeskolen, jf. lovbekendtgørelse nr. 870 af  

 21. oktober 2003, som ændret ved lov nr. 360 af 19. maj 2004, lov nr. 477 af  

 9.  

 juni 2004 og lov nr. 1457 af 22. december 2004, foretages følgende ændringer:
 1.  


  

 § 5, stk. 7, 3. pkt.,  

  

 affattes således:
»Undervisningsministeren kan fravige § 5, stk. 1-4, §§ 7 og 8 og §  

 16, stk. 1, i forbindelse med fastsættelse af regler om undervisning i dansk  

 som andetsprog og modersmålsundervisning.« 2.  

  

 I  

  

 §  

 5  

  

 indsættes som  

  

 stk. 8  

  

 :
»  

 Stk. 8.  

  

 Undervisningsministeren  

 kan i forbindelse med fastsættelse af regler om undervisning i dansk som  

 andetsprog til tosprogede børn, jf. stk. 7, tillige fravige § 36, stk. 2 og  

 3,  

 for tilfælde, hvor det ved optagelsen vurderes, at eleven har et ikke  

 uvæsentligt behov for sprogstøtte, og det vurderes at være pædagogisk  

 påkrævet  

 at henvise eleven til en anden skole end distriktsskolen.
Vurderingen skal  

 foretages ud fra en individuel vurdering af elevens sproglige behov.« 3.  


  

 § 26, stk. 6,  

  

 affattes således:
»  

 Stk. 6.  

  

 Bestemmelserne  

 i stk. 1 omfatter ikke elever, som undervises i en anden skole end  

 distriktsskolen,  

 bortset fra elever, der er henvist til undervisning i henhold til § 5, stk. 7  

 og 8, og § 22. Bestemmelserne i stk. 1 omfatter også elever, der fortsætter  

 skolegangen i en skole, hvortil eleven har været henvist i henhold til § 5,  

 stk. 8. Elever, der ved optagelsen i en skole i en anden kommune end  

 bopælskommunen, jf. § 36, stk. 3, er henvist til undervisning i henhold til §  

 5, stk. 8, er ikke omfattet af stk. 1.« 4.  

  

 I  

  

 § 36, stk. 4, 1. pkt.,  

  

 udgår »§ 5, stk.  

 7,«.
§ 2 Stk. 1.  

  

 Loven  

 træder i kraft den 1. oktober 2005, dog således, at § 1, nr. 2-4, alene  

 gælder  

 for optagelse i folkeskolen til skoleåret 2006/07 og senere, herunder for  

 skoleskift fra den 1. august 2006.
 Stk. 2.  

  

 Reglerne om  

 henvisning til en anden skole end distriktsskolen i medfør af bekendtgørelse  

 nr. 63 af 28. januar 1998 om folkeskolens undervisning i dansk som andetsprog  

 forbliver i kraft for de elever, som ikke er omfattet af stk. 1.  

 Bestemmelsen i § 1, nr. 4, finder ikke  

 anvendelse for disse elever.
Bemærkninger til lovforslaget Almindelige bemærkninger 1. Baggrunden for lovforslaget Skolegangen er en vigtig fase i alle børns liv.
Den skal være  

 med til at ruste dem til det voksne liv.
Ikke kun fagligt i relation til en  

 eventuel videre uddannelse og et arbejdsliv, men også til det sociale liv i  

 samfundet, der bindes sammen af fælles værdisæt og normer og en fælles  

 forståelse af og for hinanden.
Folkeskolen er en af de institutioner, der  

 bidrager mest til formidling af de fælles værdier i det danske samfund.  

 Folkeskolen  

 skaber samtidig forudsætninger for, at kulturmødet kan blive af gensidig  

 værdi.  

 Derfor spiller folkeskolen en meget central rolle i integrationsprocessen af  

 tosprogede børn og unge i samfundet.
Ved afslutningen af grundskolen har hver anden tosprogede elev  

 ikke de fornødne læsefærdigheder til at kunne gennemføre en  

 ungdomsuddannelse.  

 Samtidig viser en ny evaluering af dansk som andetsprog i folkeskolen, at  

 kommunernes indsats på området er meget svingende, og at der er behov for  

 forbedringer.
Regeringen ønsker derfor at skabe de bedst mulige rammer for,  

 at  

 kommunerne kan løfte opgaven, således at udviklingen kan vendes, og derved  

 give  

 mulighed for at tosprogede får optimale danskkundskaber og det nødvendige  

 faglige udbytte af skolens undervisning.
Hermed skabes det bedste grundlag  

 for  

 den enkelte elevs integration i det danske samfund.
I folkeskolen er der i dag mange elever, der i deres opvækst  

 har brug for at kunne flere sprog.
Nogle har behov for støtte i  

 dansktilegnelsen.
Den omtalte evaluering af dansk som andetsprog viser, at  

 ca.  

 halvdelen af alle tosprogede elever i dag modtager sprogstøtte.
Regeringen  

 finder det stadig stigende antal af tosprogede elever med behov for støtte i  

 dansk som andetsprog og de konstaterede dårlige skolepræstationer bekymrende.
Udviklingen gennem de seneste 10 år har vist, at antallet af  

 tosprogede elever er fordoblet fra 1993/94 til 2003/04, så andelen af  

 tosprogede elever i folkeskolen i dag udgør ca. 10 pct.
Denne udvikling vil  

 fortsætte.
Antallet af tosprogede elever i børnehaveklassen i skoleåret  

 2002/03  

 var således mere end det dobbelte af elevtallet i 10. klasse.
Dertil kommer,  

 at  

 antallet af skoler med en overvægt af tosprogede elever er steget  

 betragteligt.
Regeringen tog ved lovforslag nr.
L 194 (Folketinget 2003-04)  

 om ændring af lov om folkeskolen, vedtaget som lov nr. 477 af 9. juni 2004,  

 et  

 vigtigt skridt i forhold til målsætningen om at sikre alle elever det  

 maksimale  

 faglige og sociale udbytte af skolens undervisning ved at indføre  

 obligatorisk  

 sprogstimulering af alle tosprogede børn i førskolealderen med behov herfor.
I forlængelse heraf og i tillæg til de eksisterende  

 fastholdelses- og fordelingsstrategier ønsker regeringen med forslaget at  

 give  

 kommunerne og skolerne de nødvendige redskaber for at finde lokale løsninger  

 for at kunne styrke folkeskolens undervisning af tosprogede elever for derved  

 at afhjælpe det forhold, at tosprogede elever generelt klarer sig dårligere i  

 uddannelsessystemet.
Som eksempler på eksisterende fastholdelses- og  

 fordelingsstrategier kan nævnes skoler, hvor der sker en kvalitetsudvikling  

 med  

 henblik på at fastholde ressourcestærke familier.
Derudover kan forældrenes  

 frivillige søgen til andre skoler fremmes med rådgivning og vejledning mv.
Undervisningsministeren fremsatte den 12. januar 2005 forslag  

 til lov om ændring af lov om folkeskolen (Styrket undervisning i dansk som  

 andetsprog, herunder ved udvidet adgang til at henvise tosprogede elever til  

 andre skoler end distriktsskolen) (lovforslag nr.
L 161). Lovforslaget nåede  

 ikke at blive behandlet, inden der blev udskrevet folketingsvalg.
Der  

 henvises  

 til Folketingstidende 2004-05 (1. samling), Tillæg A 4838 og 4849.
 Nærværende lovforslag er en genfremsættelse af ovennævnte lovforslag.  

 Der er i forbindelse med genfremsættelsen foretaget enkelte ændringer og  

 opdateringer, herunder er § 2 om lovforslagets ikrafttræden ændret, ligesom  

 kompetencen til at træffe afgørelse om henvisning af tosprogede elever er  

 henlagt til kommunalbestyrelsen.
Lovforslaget er endvidere affattet under den forudsætning, at  

 det den 23. februar 2005 fremsatte lovforslag nr.
L 104  forslag til  

 lov om  

 ændring af lov om folkeskolen (Mere frit skolevalg inden for og over  

 kommunegrænser)  

 - vedtages før nærværende lovforslag.
 Hvis behandlingen af L 104 i Folketinget giver anledning  

 hertil, vil undervisningsministeren fremsætte de fornødne ændringsforslag til  

 nærværende lovforslag.
2. Lovforslagets indhold Den gældende bemyndigelse for undervisningsministeren til at  

 fastsætte regler om undervisning i dansk som andetsprog og til at fravige  

 visse  

 af folkeskolelovens bestemmelser, herunder lovens § 36, stk. 2, blev indføjet  

 i  

 loven ved lov nr. 413 af 25. maj 1996. Bemærkningerne til lovforslaget -  

 lovforslag nr.
L 147 (Folketinget 1995-96) - angiver rammerne for  

 udmøntningen  

 af bemyndigelsen.
På grundlag heraf fremgår det bl.a. af den gældende  

 bekendtgørelse om folkeskolens undervisning i dansk som andetsprog, at  

 elever,  

 der har behov for basisundervisning i dansk i modtagelsesklasser (klasser,  

 hvor  

 eleverne i begyndelsen har alle eller den overvejende del af timerne uden for  

 den almindelige klasse på grund af manglende danskkundskaber) eller i særlige  

 klasser for 8.10. klassetrin, efter kommunalbestyrelsens beslutning kan  

 henvises til en anden skole i kommunen, hvis det er påkrævet af pædagogiske  

 hensyn.
Ifølge lovbemærkningerne sigtes der i forbindelse med reglerne om  

 henvisninger til modtagelsesklasser alene til elever, der efter en individuel  

 vurdering findes ikke at kunne dansk ved optagelsen i folkeskolen.
Det  

 forudsættes, at elever, der er i stand til at deltage i klassens almindelige  

 undervisning, hvis de får særlig støtte på hold mv. i nogle ugentlige timer,  

 straks påbegynder undervisningen i den almindelige klasse.
Hidtil har det således alene været muligt at henvise tosprogede  

 elever med behov for basisundervisning i dansk som andetsprog til  

 modtagelsesklasser samt til særlige klasser for 8 10. klassetrin (for  

 elever,  

 der er ankommet til Danmark sent i skoleforløbet) på andre skoler end  

 distriktsskolen.
Med forslaget udvides muligheden for henvisning til andre  

 skoler end distriktsskolen til også at gælde elever, der ud fra en pædagogisk  

 vurdering har et ikke uvæsentligt behov for undervisning i dansk som  

 andetsprog.  

 Lovforslaget omfatter dermed også elever, der kan deltage i klassens  

 almindelige undervisning, hvis de får støtte i form af undervisning i dansk  

 som  

 andetsprog på hold mv. i nogle ugentlige timer, herunder elever der overgår  

 til  

 almindelig undervisning efter endt modtagelsesklasseforløb.
Der henvises  

 nærmere herom til de specielle bemærkninger til § 1, nr. 2. Som konsekvens af  

 en vedtagelse af forslaget vil den gældende bekendtgørelse blive ændret  

 således, at kommunernes mulighed for at henvise elever til andre skoler end  

 distriktsskolen, når de anførte betingelser er opfyldt, også kommer til at  

 omfatte den del af basisundervisningen i dansk som andetsprog, som ikke  

 foregår  

 i modtagelsesklasser, men på særlige hold eller som enkeltmandsundervisning.
Det bliver op til kommunal beslutning at afgøre, om  

 undervisningen bedst sikres på distriktsskolen, eller om der er pædagogiske  

 grunde til at henvise eleverne til en skole, hvor undervisningen særligt er  

 tilrettelagt med henblik på at tilgodese tosprogede elevers behov for  

 sproglig  

 og faglig udvikling.
Det kan bl.a. vurderes, at undervisningen bedst kan  

 sikres  

 på skoler, hvor andelen af tosprogede elever med sprogstøttebehov ikke er så  

 stor, og hvor der samtidig sikres en undervisning, der er tilrettelagt under  

 hensyn til tosprogede elever med behov for undervisning i dansk som  

 andetsprog.  

 Det forudsættes, at afgørelse om den enkelte elevs placering træffes på  

 baggrund af en konkret pædagogisk vurdering af den enkelte elevs  

 sprogstøttebehov  

 sammenholdt med muligheden for at tilgodese dem på tilstrækkelig kvalificeret  

 vis på distriktsskolen.  

 Der henvises  

 nærmere herom til de specielle bemærkninger til § 1, nr. 2.
Skoler med særlige pædagogiske tilbud til tosprogede elever med  

 sprogstøttebehov kan fx være skoler, der har samlet ekspertise i et  

 sprogstøttecenter eller lign., har samlet undervisningen i sproggrupper  

 tilknyttet tosprogede lærere eller af anden grund kan sikre, at elever med  

 ikke  

 uvæsentlige behov for sprogstøtte kan få den nødvendige undervisning.
Det  

 forudsættes, at der ved henvisning til skoler med overvejende tosprogede  

 elever  

 med sprogstøttebehov sker en nøje afvejning af fordelene ved en sådan skoles  

 pædagogiske tilbud for tosprogede elever sammenholdt med ulempen ved at samle  

 eleverne på skoler med mange tosprogede elever med sprogstøttebehov, hvor det  

 kan være vanskeligt at inddrage naturlige sprogindlæringssituationer.
 Forslagets mulighed for at henvise til andre skoler, hvor  

 andelen af tosprogede med sprogstøttebehov ikke er så stor, og hvor der  

 samtidig gives en undervisning, der er tilrettelagt under hensyn til  

 tosprogede  

 elever med behov for undervisning i dansk som andetsprog, er bl.a. begrundet  

 i  

 følgende forhold:
Dansk er andetsprog i Danmark for tosprogede elever.
Andetsprog  

 signaliserer rækkefølge i sprogtilegnelsen og ikke en rangorden.
Andetsproget  

 adskiller sig fra fremmedsprog ved, at barnet skal bruge andetsproget i sin  

 dagligdag, og ved at tilegnelsen af fremmedsprog primært sker via  

 undervisning,  

 mens andetsproget ud over undervisning også tilegnes uden for undervisningen.  

 Det giver særlige muligheder for dansktilegnelsen i og uden for  

 undervisningen,  

 når den tosprogede elev er omgivet af andre elever og voksne, der har dansk  

 som  

 modersmål eller behersker det på modersmålsniveau.
På skoler med mange  

 tosprogede elever med sprogstøttebehov kan det, afhængig af de lokale  

 forhold,  

 få negative konsekvenser for tilegnelsen af dansk, idet det her kan være  

 vanskeligt at inddrage naturlige sprogindlæringssituationer i tilegnelse af  

 dansk som andetsprog.
Det er regeringens opfattelse, at tosprogede elevers  

 integration bedst fremmes ved, at gode betingelser for læring og god  

 sprogundervisning følges ad.
Læringsrummet  det sociale rum - har  

 betydning,  

 men man lærer ikke dansk ved blot at møde meget dansk.
Fra  

 fremmedsprogsundervisningen er det almindeligt anerkendt, at mens talesprog  

 (lytte og tale) kan tilegnes intuitivt ved at være omgivet af målsproget,  

 fordrer skriftsproget (læsning og skrivning) en tilrettelagt undervisning.
Omfanget af danskpåvirkningen fra elever med dansk som  

 modersmål eller fra elever, som behersker sproget på modersmålsniveau,  

 skønnes  

 at være evident for tosprogedes tilegnelse af dansk.
For tosprogede børn, der  

 vokser op i boligområder med en høj andel af indvandrere og flygtninge, og  

 som  

 har deres skolegang på nærområdets skoler, kan det danske sprog således  

 risikere at blive så begrænset, at det bliver problematisk at tilegne sig de  

 øvrige fag i folkeskolen, hvor undervisningssproget er dansk, ligesom  

 samfundets uskrevne normer og regler kan risikere i vidt omfang at forblive  

 ukendte.
 Det vil blive indarbejdet i bekendtgørelsen om folkeskolens  

 undervisning i dansk som andetsprog, at det løbende skal vurderes, om der  

 fortsat er et ikke uvæsentligt behov for undervisning i dansk som andetsprog.  

 Når det nævnte behov for undervisning i dansk som andetsprog ikke længere er  

 der, skal eleven have tilbud om overførsel til distriktsskolen.
 For den nærmere udmøntning af bestemmelsen henvises til de  

 specielle bemærkninger til § 1, nr. 2.
 I en undersøgelse af den danske folkeskole peger OECD på, at  

 det helt bestemt er en uklog løsning, at tosprogede elever er nødt til at  

 udeblive fra timer i andre fag for at drage nytte af den ekstra hjælp i  

 dansk.  

 Det vil derfor blive fastsat i bekendtgørelsen, at den supplerende  

 undervisning  

 i dansk som andetsprog, som ikke foregår som en integreret del af  

 undervisningen i klassen, almindeligvis foregår uden for den almindelige  

 undervisningstid, så eleven ikke går glip af den undervisning, der finder  

 sted  

 i klassen.
 Undervisningsministeriet vil justere den gældende vejledning om  

 organisering af folkeskolens undervisning af tosprogede elever.
Forholdet til international ret Det har været overvejet, om en fravigelse af retten til  

 distriktsskolen i forbindelse med undervisning i dansk som andetsprog kan  

 anses  

 for foreneligt med Danmarks internationale forpligtelser og EU-retten.
For  

 sidstnævnte henvises særskilt til pkt. 9.
 Forskelsbehandling på grundlag af manglende danskkundskaber kan  

 i nogle tilfælde falde ind under begrebet forskelsbehandling på grundlag af  

 sprog, national eller etnisk oprindelse.
 Den Europæiske Menneskerettighedskonvention og FN-konventionen  

 om borgerlige og politiske rettigheder indeholder begge et næsten enslydende  

 forbud mod diskrimination på grund af bl.a. sprog og national oprindelse og  

 tilhørsforhold og fortolkes derfor i overensstemmelse med hinanden.
Efter Den Europæiske Menneskerettighedsdomstols praksis er det  

 ikke enhver forskelsbehandling, der kan anses for at være en krænkelse af  

 diskriminationsforbudet.
Ved vurderingen af forskelsbehandlingen er det bl.a.  

 afgørende, om der foreligger en saglig begrundelse for forskelsbehandlingen,  

 og  

 om der er proportionalitet mellem mål og midler.
Efter FN-konventionen om afskaffelse af enhver form for  

 racediskrimination anses det i visse tilfælde ikke for ulovlig diskrimination  

 at træffe særlige foranstaltninger for etniske grupper eller enkeltpersoner.  

 Forskelsbehandling  

 anses for lovlig, hvis den sker for at sikre tilfredsstillende fremgang for  

 visse etniske grupper eller enkeltpersoner, der har behov for den  

 beskyttelse,  

 som måtte være nødvendig for at sikre sådanne grupper eller enkeltpersoner  

 lige  

 ret til at nyde eller udøve menneskerettigheder.
De særlige foranstaltninger  

 må  

 dog ikke medføre opretholdelse af særskilte rettigheder for forskellige  

 racegrupper, og de må kun opretholdes, indtil formålet med dem er opfyldt.
En henvisning til andre skoler af tosprogede elever med et ikke  

 uvæsentligt behov for undervisning i dansk som andetsprog antages ikke at  

 være  

 i strid med Danmarks internationale forpligtelser.
Det er dog en  

 forudsætning,  

 at henvisningen skal være påkrævet for at give børnene en forsvarlig  

 undervisning.
Henvisningen må derfor udelukkende være begrundet i pædagogiske  

 hensyn  

 til de pågældende børn.
Der skal foretages en konkret vurdering af det  

 pædagogiske spørgsmål, og andre løsningsmuligheder skal vurderes, før det kan  

 anses for påkrævet at henvise de tosprogede børn til en anden skole end  

 distriktsskolen, og henvisningen kan kun opretholdes indtil formålet hermed  

 er  

 opfyldt.
 Den foreslåede forskelsbehandling af tosprogede børn antages  

 derfor at være i overensstemmelse med Danmarks internationale forpligtelser.
3. Henvisninger til relevante numre af  

 Folketingstidende Der henvises til lov nr. 413 af 22. maj 1996 om ændring af lov  

 om folkeskolen (lovforslag nr. 147), Folketingstidende 1995-96. Folketingets  

 Forhandlinger spalte 2385, 2895, 6165 og 6366, Tillæg A spalte 3157, Tillæg B  

 spalte 573, Tillæg C spalte 604.
4. Økonomiske og administrative konsekvenser for  

 stat, kommuner og amtskommuner Forslaget skønnes samlet set at være udgiftsneutralt for  

 kommunerne.
Med forslaget er der således ingen krav eller forventninger om,  

 at  

 der skal ske en styrkelse af dansktilegnelsen ved en forøgelse af det  

 timemæssige  

 omfang af undervisning i dansk som andetsprog.
Som nævnt ovenfor er det  

 hensigten at fastsætte regler om, at den supplerende undervisning i dansk som  

 andetsprog, som ikke foregår som en integreret del af undervisningen i  

 klassen,  

 almindeligvis foregår uden for den almindelige undervisningstid.
Der vil ikke  

 herved ske en forøgelse af lærerressourceforbruget.
Forslaget har således  

 alene  

 til hensigt at give kommunerne et redskab, der kan forøge mulighederne for,  

 at  

 tosprogede elever bedre kan tilegne sig dansk inden for eksisterende  

 økonomiske  

 rammer.
 Det bliver op til kommunal beslutning at afgøre, om  

 undervisningen bedst sikres på distriktsskolen, eller om der af hensyn til  

 tosprogede elevers tilegnelse af dansk er pædagogiske grunde til at henvise  

 eleverne til en skole, hvor undervisningen særligt er tilrettelagt med  

 henblik  

 på at tilgodese tosprogede elevers behov for sproglig og faglig udvikling.  

 Det  

 kan bl.a. vurderes, at undervisningen bedst kan sikres på skoler, hvor  

 andelen  

 af tosprogede elever med sprogstøttebehov ikke er så stor, og hvor der  

 samtidig  

 er den nødvendige pædagogiske tilrettelæggelse af undervisningen af  

 tosprogede  

 elever.
 Forslaget giver kommunerne en øget fleksibilitet i indretningen  

 af det lokale skolevæsen, og rummer herved mulighed for en mere effektiv  

 ressourceudnyttelse.
En konsekvens af forslaget kan umiddelbart være forøgede  

 udgifter til befordring af eleverne, ligesom der kan forekomme administrative  

 merudgifter i kraft af behovet for at etablere særlige optagelses- eller  

 visitationsprocedurer  

 samt til eventuelle negative konsekvenser for klassedannelserne som følge af  

 elevernes ret til senere optagelse på distriktsskolen, når de sproglige  

 forudsætninger er til stede.
Det er imidlertid op til den enkelte kommune  

 selv  

 at beslutte, i hvilket omfang den vil gøre brug af den udvidede adgang til at  

 henvise tosprogede elever med utilstrækkelige dansksproglige færdigheder til  

 andre skoler end distriktsskolen, idet kommunen selv fastsætter rammer for  

 henvisning  

 til andre skoler.
Det må i den forbindelse forventes, at kommunen foretager  

 en  

 samlet afvejning af de økonomiske konsekvenser ved at benytte mulighederne.  

 Forslaget  

 vil derfor kunne gennemføres udgiftsneutralt.
 Forslaget vurderes ikke at have administrative konsekvenser for  

 stat, kommuner eller amtskommuner.
5. Økonomiske konsekvenser for erhvervslivet Forslaget har ingen økonomiske konsekvenser for erhvervslivet.
6. Administrative konsekvenser for erhvervslivet Forslaget har ingen administrative konsekvenser for  

 erhvervslivet.
7. Miljømæssige konsekvenser Forslaget har ingen miljømæssige konsekvenser.
8. Administrative konsekvenser for borgerne Forslaget har ingen administrative konsekvenser for borgerne.
9. Forholdet til EU-retten EF-traktaten indeholder et forbud mod restriktioner i den frie  

 bevægelighed af bl.a. arbejdskraften.
I det omfang ordningen vil kunne anses  

 for at udgøre restriktioner i EF-traktatens forstand, vil sådanne  

 restriktioner  

 kunne tillades, såfremt de er begrundet i objektive hensyn, som er uafhængige  

 af de pågældende arbejdstageres nationalitet, og hvis de står i rimeligt  

 forhold til de formål, der lovligt tilstræbes med den pågældende nationale  

 lovgivning.
 Af de ovenfor, jf. navnlig under pkt. 2, anførte grunde anses  

 ordningen for at være i overensstemmelse med EU-retten.
10. Høring Der er hørt over lovforslaget i forbindelse med fremsættelsen  

 af L 161, folketingsåret 2004-05, 1. samling.
Et lovudkast blev sendt til  

 følgende: Akademikernes Centralorganisation, Amtsrådsforeningen, Forbundet  

 for  

 Pædagoger og Klubfolk, Børnerådet, Børne- og Kulturchefforeningen, Danmarks  

 Evalueringsinstitut, Danmarks Skolelederforening, Danske skoleelever,  

 Danmarks  

 Lærerforening, Dansk Arbejdsgiverforening, Dansk Center for  

 Undervisningsmiljø,  

 Dansk Flygtningehjælp, Dansk Friskoleforening, Dansk Industri, De Samvirkende  

 Invalideorganisationer, Det Centrale Handicapråd, Dokumentations- og  

 Rådgivningscentret om Racediskrimination, Efterskoleforeningen,  

 Efterskolernes  

 Lærerforening, Frederiksberg Kommune, Frie Grundskolers Fællesråd, Frie  

 Grundskolers Lærerforening, Grundskolerådet, Institut for  

 Menneskerettigheder,  

 KL, Københavns Kommune, Landsforbundet af Voksen- og Ungdomsundervisere,  

 Landsforeningen af ungdomsskoleledere, Landsforeningen af opholdssteder,  

 botilbud og skolebehandlingstilbud, Landsorganisationen i Danmark, Rådet for  

 Etniske Minoriteter, Skole og Samfund, Ungdomsringen, Ungdomsskolernes  

 Udviklingscenter.
11. Vurdering af konsekvenserne af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Der henvises til pkt. 9 i de almindelige bemærkninger  

 til lovforslaget.
Lovforslaget indeholder i øvrigt ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Den gældende bemyndigelse for undervisningsministeren, jf.  

 folkeskolelovens § 5, stk. 7, til at fastsætte regler om undervisning i dansk  

 som andetsprog til tosprogede børn og til i den forbindelse at fravige visse  

 bestemmelser i folkeskoleloven opsplittes med forslaget, således at  

 muligheden  

 for at fravige folkeskolelovens § 36, stk. 2, ved fastsættelse af regler om  

 undervisning i dansk som andetsprog flyttes til et selvstændigt stykke.
Der  

 henvises til bemærkningerne til § 1, nr. 2. Samtidig bortfalder muligheden  

 for  

 at fravige folkeskolelovens § 36, stk. 2, i forbindelse med fastsættelse af  

 regler om modersmålsundervisning, da denne mulighed ikke er relevant for  

 denne  

 type undervisning, og derfor ikke har været anvendt.
Det vil ved en ændring af bekendtgørelsen om folkeskolens  

 undervisning i dansk som andetsprog blive fastsat, at den supplerende  

 undervisning i dansk som andetsprog, som ikke foregår som en integreret del  

 af  

 undervisningen i klassen, almindeligvis foregår uden for den almindelige  

 undervisningstid, således at eleven ikke går glip af den undervisning, der  

 finder sted i klassen.
For børnehaveklassen til 3. klasse gælder dette dog  

 alene i det omfang, at undervisningen kan foregå inden for den i  

 folkeskolelovens § 16, stk. 3, fastsatte længste skoledag på højst 6 timer,  

 bortset fra ved særlige arrangementer som fx temadage.
For de øvrige  

 klassetrin  

 skal de rammer, som kommunalbestyrelsen fastsætter for skoledagens længde,  

 tage  

 højde for, at den nævnte undervisning almindeligvis foregår uden for den  

 almindelige undervisningstid.
 Efter en individuel vurdering skønnes det, hvorvidt den  

 tosprogede elev på grund af utilstrækkeligt dansk ikke vil få  

 tilfredsstillende  

 udbytte af at deltage i klassens undervisning, selv om der ydes støtte i  

 klassen, eller hvis det af andre pædagogiske grunde eller af hensyn til  

 elevens  

 alsidige personlige udvikling skønnes at være mest hensigtsmæssigt for at  

 tilgodese elevens behov, at undervisningen foregår parallelt med klassens  

 undervisning.
En tosproget elev, hvis udvikling kræver en særlig hensyntagen  

 eller støtte efter reglerne om specialundervisning, skal fortsat henvises  

 hertil.
I den sammenhæng kan der eksempelvis blive tale om, at undervisningen  

 i  

 dansk som andetsprog er integreret i specialundervisningen og foregår i den  

 almindelige undervisningstid.
Til nr. 2 Den gældende bemyndigelse til undervisningsministeren er i  

 bemærkningerne til lovforslag nr.
L 147 (Folketinget 1995-96) afgrænset  

 således, at der alene kan fastsættes regler om fravigelse af folkeskolelovens  

 §  

 36, stk. 2, i forbindelse med henvisning til modtagelsesklasser samt til  

 særlige klasser for 8.10. klassetrin (for elever, der er tilflyttet til  

 Danmark  

 sent i skoleforløbet) på andre skoler end distriktsskolen.
Henvisningen til  

 modtagelsesklasser sigter alene på elever, der efter en individuel vurdering  

 findes ikke at kunne dansk ved optagelsen i folkeskolen.
Det er forudsat, at  

 elever, der er i stand til at deltage i klassens almindelige undervisning,  

 hvis  

 de får støtte på hold mv. i nogle ugentlige timer, straks skal påbegynde  

 undervisningen i den almindelige klasse.
 Med forslaget udvides ministerens bemyndigelse til at fravige  

 folkeskolelovens § 36, stk. 2, således at alle tosprogede elever, der ved  

 optagelsen vurderes at have et ikke uvæsentligt sprogstøttebehov i form af  

 undervisning  

 i dansk som andetsprog, efter kommunalbestyrelsens beslutning kan henvises  

 til  

 en anden skole end distriktsskolen, hvis det er påkrævet af pædagogiske  

 hensyn.  

 Det vil sige, at også elever, der er i stand til at deltage i klassens  

 almindelige undervisning, hvis de får særlig støtte i form af undervisning i  

 dansk som andetsprog på hold mv. i nogle ugentlige timer, kan henvises til en  

 anden skole end distriktsskolen, hvis det er pædagogisk påkrævet ud fra en  

 individuel vurdering af elevens behov.
 Ved optagelse forstås den ordinære optagelse ved skolestart,  

 herunder af elever som flytter til Danmark og derfor først påbegynder  

 skolegangen på et senere klassetrin, og optagelse i forbindelse med  

 skoleskift  

 ved flytning mv.
Med den udvidede mulighed for undervisningsministeren til at  

 fastsætte regler om henvisning af elever til andre skoler end distriktsskolen  

 i  

 forbindelse med undervisning i dansk som andetsprog er henvisningen til § 36,  

 stk. 2, med forslaget flyttet fra folkeskolelovens § 5, stk. 7, til et nyt  

 stk.  

 8, der tillige i forhold til muligheden for at fravige § 36, stk. 2, angiver,  

 at det er en betingelse, at eleven har et ikke uvæsentligt behov for  

 sprogstøtte, og at det er pædagogisk påkrævet at henvise den pågældende til  

 en  

 anden skole end distriktsskolen.
Vurderingen skal foretages ud fra en  

 individuel vurdering af elevens sproglige behov.
 For så vidt angår den gældende mulighed for at henvise  

 tosprogede elever med behov for basisundervisning i dansk til  

 modtagelsesklasser på andre skoler, gælder der allerede i dag et tilsvarende  

 krav om en sådan proportionalitetsvurdering, som fremgår af forslaget, jf.  

 bekendtgørelsen om folkeskolens undervisning i dansk som andetsprog.
 Som konsekvens af en vedtagelse af forslaget vil den gældende  

 bekendtgørelse blive ændret således, at muligheden for at henvise elever til  

 andre skoler end distriktsskolen, når de anførte betingelser er opfyldt, også  

 kommer til at omfatte den del af basisundervisningen i dansk som andetsprog,  

 som ikke foregår i modtagelsesklasser, men på særlige hold eller som  

 enkeltmandsundervisning.
 Det er hensigten i den kommende ændring af bekendtgørelsen at  

 udmønte undervisningsministerens bemyndigelse således, at der fortsat sondres  

 mellem basisundervisning i dansk som andetsprog for elever, der ikke har  

 tilstrækkeligt kendskab til dansk til at kunne deltage i den almindelige  

 klasse, og supplerende undervisning i dansk som andetsprog for elever, der  

 straks kan deltage i den almindelige undervisning, hvis der gives den  

 pågældende støtte i form af undervisning i dansk som andetsprog i et antal  

 ugentlige timer.
For så vidt angår beslutningen om henvisning til en anden skole  

 end distriktsskolen, henlægges kompetencen til at træffe afgørelse herom til  

 kommunalbestyrelsen.
Der skal af kommunalbestyrelsen fastsættes en ordning,  

 der  

 sikrer, at det i forbindelse med optagelsen vurderes, om eleven har et ikke  

 uvæsentligt behov for undervisning i dansk som andetsprog, og om det er  

 pædagogisk påkrævet at henvise eleven til en anden skole.
I den pædagogiske bedømmelse af, om det er påkrævet at henvise  

 til en anden skole end distriktsskolen, skal for det første indgå en  

 vurdering  

 af, om behovet for undervisning i dansk som andetsprog er af ikke uvæsentlig  

 grad.
Afgørelse om henvisning til en anden skole end distriktsskolen  

 forudsætter således, at der ud fra en konkret individuel vurdering af den  

 pågældende elevs sproglige udvikling, ved fornøden inddragelse af sagkyndig  

 bistand og evt. brug af testmateriale, konstateres et ikke uvæsentligt behov  

 for undervisning i dansk som andetsprog, der fordrer en særligt tilrettelagt  

 undervisning med henblik på at imødekomme elevens behov for faglig og  

 sproglig  

 udvikling.
Heri forudsættes at indgå såvel en vurdering af støtteomfanget som  

 den forventede varighed heraf.
Der vil således være en formodning for, at en  

 tosproget elev, som vurderes til at kunne følge undervisningen i den  

 almindelige klasse, hvis der gives sprogstøtte i begrænset omfang (få  

 ugentlige  

 timer), almindeligvis ikke vil kunne henvises til en anden skole end  

 distriktsskolen, da der ikke er et ikke uvæsentligt behov for sprogstøtte.  

 Tilsvarende vil der ikke være grundlag for en henvisning, hvis eleven  

 forventes  

 efter kort tid med begrænset støtte at kunne få det fulde udbytte af  

 undervisningen.
 Med henblik på at give kommunerne et bedre grundlag for at  

 gennemføre den individuelle vurdering, vil Undervisningsministeriet udvikle  

 vejledende  

 sprogtest på et forskningsmæssigt grundlag, som stilles til rådighed for  

 kommunerne.
 Hvis det  

 konstateres, at  

 eleven har et ikke uvæsentligt sprogstøttebehov, skal der dernæst ske en  

 vurdering af mulighederne for at tilgodese elevens behov på distriktsskolen  

 set  

 i forhold til de muligheder, der måtte være for at give eleven en bedre  

 læringssituation på en anden af kommunens skoler.
 I denne vurdering kan bl.a. indgå overvejelser om, hvorvidt  

 elevens behov på tilstrækkelig kvalificeret vis kan tilgodeses på  

 distriktsskolen, hvis elevsammensætningen indebærer, at klassen i øvrigt vil  

 få  

 mange tosprogede elever med behov for undervisning i dansk som andetsprog med  

 den konsekvens, at det faglige niveau og undervisningens kvalitet ikke bliver  

 optimal for den pågældende elev.
 I afvejningen kan bl.a. også indgå, at tilegnelsen af det  

 danske sprog kan styrkes ved, at den pågældende elev ved skolegang på en  

 skole  

 med en mindre andel af tosprogede elever med sprogstøttebehov får en øget  

 danskpåvirkning fra klassekammerater med dansk som modersmål eller fra  

 elever,  

 der taler dansk på et modersmålslignende niveau, og at kommunen har fastlagt  

 rammer for organisering af undervisningen, der indebærer, at elevens behov  

 ved  

 denne skole tilgodeses på særlig vis.
Det kan endvidere indgå i afvejningen, om der inden for  

 kommunen er mulighed for at henvise til skoler med særlige pædagogiske tilbud  

 til tosprogede elever med sprogstøttebehov.
Det drejer sig fx om skoler, der  

 har samlet relevant ekspertise i et sprogstøttecenter eller lign., har samlet  

 undervisningen i sproggrupper tilknyttet tosprogede lærere eller af anden  

 grund  

 kan sikre, at elever med ikke uvæsentlige behov for sprogstøtte kan få den  

 nødvendige undervisning.
En beslutning om henvisning af en elev til en anden skole end  

 distriktsskolen er en forvaltningsafgørelse, og som følge heraf skal bl.a.  

 reglerne om partshøring i forvaltningsloven iagttages.
Forud for en afgørelse  

 om henvisning skal forældrene således gøres bekendt med grundlaget for  

 beslutningen, og forældrene skal have lejlighed til at udtale sig herom.
Hvis der er flere elever, som vurderes til i det væsentlige at  

 have det samme sprogstøttebehov, og der ikke er tilstrækkelig kapacitet på  

 den  

 skole, hvortil der påtænkes henvist, kan der blive behov for at inddrage  

 objektive  

 kriterier ved beslutningen om, hvilken elev der skal henvises.
Det kan fx  

 være,  

 at eleven har søskende på skolen, afstand mellem hjem og den skole hvortil  

 eleven påtænkes henvist, og andre objektive kriterier.
Det skal dog  

 præciseres,  

 at det er behovsvurderingen, som er det centrale, og objektive kriterier kan  

 således alene udgøre et supplement i særlige tilfælde.
En kommunal ordning om  

 fx udvælgelse af tosprogede elever i forbindelse med  

 indskrivningen/optagelsen  

 skal naturligvis baseres på saglige kriterier, og midlerne til at opfylde  

 målet  

 skal være hensigtsmæssige og nødvendige.
Kommunalbestyrelsen vil i den  

 forbindelse eksempelvis kunne tage udgangspunkt i den viden om de tosprogede  

 børn, som kommunen er i besiddelse af gennem ordningen om obligatorisk  

 sprogstimulering til tosprogede småbørn, jf. forslagets almindelige  

 bemærkninger til nr. 1. Kommunalbestyrelsen skal sikre, at der altid sker en  

 konkret individuel vurdering af den enkelte elev, som beskrevet ovenfor.
Når behovet for undervisning i dansk som andetsprog i det  

 omtalte omfang ikke er der længere, vil eleven have krav på at kunne blive  

 overført til distriktsskolen.
Forældrene kan også vælge at lade deres barn  

 fortsætte i den skole, hvor undervisningen er begyndt.
Der henvises til  

 bemærkningerne til § 1, nr. 4.
Det vil blive fastsat, at det løbende skal vurderes, om der er  

 et behov for undervisning i dansk som andetsprog, som kan begrunde fortsat  

 opretholdelse af den pligtmæssige henvisning til en anden skole end  

 distriktsskolen.  

 Når der ikke længere er et ikke uvæsentligt behov for undervisning i dansk  

 som  

 andetsprog, skal eleven have tilbud om overførsel til distriktsskolen, jf.  

 det  

 ovenfor anførte.
For basisundervisning i dansk vil den højeste tidsramme for  

 denne type af undervisning fortsat være 2 år.
Det vil sige, at eleven efter  

 højst 2 år skal overføres til undervisning i en almindelig klasse, bortset  

 fra  

 de hidtil gældende undtagelser, der vil blive videreført.
Hvis basisundervisningen har fundet sted på en anden skole end  

 distriktsskolen skal der, for at kunne opretholde henvisningen til denne  

 skole,  

 i forbindelse med overflytningen fra basisundervisningen ske en vurdering af,  

 om der er et ikke uvæsentligt støttebehov, som kan begrunde, at eleven  

 fortsat  

 skal blive på skolen, hvor undervisningen i dansk som andetsprog har fundet  

 sted, dvs. nu med supplerende støtte i dansk som andetsprog, eller om eleven  

 vil kunne overføres til distriktsskolen, hvis der er ønske herom.
Hvis  

 basisundervisningen har fundet sted på distriktsskolen, vil der ikke efter  

 afslutning af denne type undervisning kunne ske henvisning til en anden skole  

 ved eventuel overgang til supplerende undervisning i dansk som andetsprog,  

 selv  

 om det vurderes, at eleven har et ikke uvæsentligt sprogstøttebehov.
Hensynet  

 er, at eleven ikke efter én gang at være startet i en skole bør tåle senere  

 at  

 skulle flytte til en anden, jf. de specielle bemærkninger nedenfor til § 1,  

 nr.  

 4.
Med § 1, nr. 5, i L 104 er der stillet forslag om at indføre  

 mere frit skolevalg inden for og over kommunegrænser gennem en nyaffattelse  

 af  

 § 36, stk. 3, i folkeskoleloven, der herved kommer til at lyde:  

  

 Forældre har krav på, at deres barn optages  

 i en folkeskole efter eget valg i bopælskommunen eller i en anden kommune,  

 under forudsætning af, at det kan ske inden for de rammer,  

 kommunalbestyrelsen  

 i skolekommunen har fastsat i henhold til § 40, stk. 2. Det samme gælder,  

 hvis  

 forældrene ønsker, at barnet  

 skifter  

 skole under skoleforløbet herunder til distriktsskolen.
Hvis det ikke er  

 muligt  

 at imødekomme alle ønsker om optagelse i en anden skole end distriktsskolen,  

 sker optagelse efter retningslinjer fastsat af kommunalbestyrelsen i  

 skolekommunen  

 for, hvilke børn der skal optages først.  

  

 Idet nærværende lovforslag som  

 nævnt er affattet under den forudsætning, at L 104 vedtages før lovforslaget,  

 er der i forslaget til det nye § 5, stk. 8, indsat en bemyndigelse til  

 undervisningsministeren til at fravige § 36, stk. 3, således at det frie  

 skolevalg kan begrænses, så længe sprogstøttebehovet, der kan begrunde en  

 henvisning til en anden skole end distriktsskolen, er til stede.
Bemyndigelsen vil blive udmøntet således, at der i  

 optagelsessituationen alene vil være frit skolevalg, i det omfang  

 kommunalbestyrelsen fastsætter rammer for ordningen om henvisning til andre  

 skoler, der muliggør dette, herunder at der er plads på den ønskede skole.  

 Forældrene vil i optagelsessituationen kunne benytte sig af det frie  

 skolevalg  

 til at søge om optagelse på en skole i en anden kommune end bopælskommunen.
I  

 så fald vil det frie skolevalg tilsvarende kunne være begrænset af de rammer,  

 som den pågældende kommunalbestyrelse måtte have fastsat om ordningen for  

 henvisning til andre skoler mv., herunder at der er plads på den ønskede  

 skole.  

 Det vil desuden blive fastsat, at når eleven er henvist og optaget på en  

 anden  

 skole end distriktsskolen, har forældrene ikke krav på at kunne benytte sig  

 af  

 det frie skolevalg, så længe sprogstøttebehovet, som begrundede henvisningen,  

 er til stede.
Fraflytter eleven skoledistriktet, vil der være tale om en ny  

 optagelsessituation.
Til nr. 3 Bestemmelsen fastsætter som noget nyt, at hvis eleven  

 fortsætter undervisningen på den skole, hvortil den pågældende har været  

 henvist i henhold til folkeskolelovens § 5, stk. 8, vil der være ret til fri  

 befordring efter gældende regler.
Det vil dog gælde, at hvis forældrene har  

 benyttet sig af det frie skolevalg til at søge til en anden kommune end  

 bopælskommunen, og eleven i den kommune er blevet henvist til undervisning på  

 en anden skole på grund af et sprogstøttebehov, vil der hverken være ret til  

 fri befordring, mens henvisningen står på, eller efter den er ophørt.
 Forslaget er affattet med udgangspunkt i, at L 104 forinden er  

 vedtaget, jf. det lovforslags § 1, nr. 5.
Til nr. 4 Bestemmelsen ændres således, at det sikres, at også elever, som  

 i forbindelse med undervisning i dansk som andetsprog er henvist til en anden  

 skole end distriktsskolen, har ret til at fortsætte skolegangen på denne  

 skole.  

 Dette gælder også, når der ikke længere er det behov for undervisning i dansk  

 som andetsprog, som medførte henvisningen til en anden skole end  

 distriktsskolen.
Det vil sige, at når behovet ophører, har forældrene frit  

 valg  

 mellem distriktsskolen eller fortsat skolegang på den skole, hvor  

 undervisningen  

 i dansk som andetsprog har fundet sted.  

 Forældrene vil også kunne vælge at benytte sig af det frie skolevalg,  

 jf.
L 104. Hvis forældrene vælger at lade eleven fortsætte undervisningen på  

 den skole, hvortil eleven har været henvist, vil der som noget nyt blive ret  

 til fri befordring efter gældende regler, jf. forslagets § 1, nr. 3. Der  

 henvises  

 dog til det i bemærkningerne til lovforslagets § 1, nr. 3, anførte om  

 henvisning, der har fundet sted i en anden kommune end bopælskommunen.
 Hvis basisundervisningen har fundet sted på distriktsskolen,  

 vil der ikke kunne ske henvisning til en anden skole ved eventuel overgang  

 til  

 supplerende undervisning i dansk som andetsprog, jf. bemærkningerne til  

 forslagets § 1, nr. 2.
 Forslaget er affattet med udgangspunkt i, at L 104 forinden er  

 vedtaget, jf. det lovforslags § 1, nr. 6.
Til § 2 Loven træder i kraft den 1. oktober 2005, dog således, at  

 bestemmelserne i § 1, nr. 2-4, alene gælder for optagelse i folkeskolen til  

 skoleåret 2006/07 og senere, herunder for skoleskift fra 1. august 2006.  

 Reglerne om, at den supplerende undervisning, som ikke foregår som en  

 integreret del af undervisningen i klassen, almindeligvis foregår uden for  

 den  

 almindelige undervisningstid, vil først blive udmøntet i en bekendtgørelse  

 med  

 virkning fra skoleåret 2006/07.
 Reglerne om henvisning i medfør af bekendtgørelse nr. 63 af 28.  

 januar 1998 forbliver i kraft for elever, som er optaget i folkeskolen, eller  

 som optages i folkeskolen med henblik på skolegang i skoleåret 2005/06. § 1,  

 nr. 4, vil ikke gælde for elever, som er henvist til eller henvises til en  

 anden skole end distriktsskolen efter de hidtil gældende regler, jf.  

 forslagets  

 § 2, stk. 2, 2. pkt.
Bilag 1 Lovforslaget sammenholdt med gældende lov Gældende formulering med de ændringer, som  

 følger af en vedtagelse af L 104 (Mere frit skolevalg inden for og over  

 kommunegrænser) Lovforslaget § 1 I lov om folkeskolen, jf. lovbekendtgørelse nr. 870  

 af 21. oktober 2003, som ændret ved lov nr. 360 af 19. maj 2004, lov nr. 477  

 af 9. juni 2004 og lov nr. 1457 af 22. december 2004, foretages følgende  

 ændringer:
 § 5  .
 1.  


  

 § 5, stk. 7, 3. pkt.,  

  

 affattes således:
 Stk. 7.....Undervisningsministeren  

 kan fravige § 5, stk. 1-4, §§ 7 og 8, § 16, stk. 1, og § 36, stk. 2, i  

 forbindelse  

 med fastsættelse af regler om undervisning i dansk som andetsprog og  

 modersmålsundervisning.
»Undervisningsministeren kan fravige § 5, stk. 14, §§ 7 og 8 og  

 § 16, stk. 1, i forbindelse med fastsættelse af regler om undervisning i  

 dansk som andetsprog og modersmålsundervisning.« 2.  

  

 I  

  

 § 5  

  

 indsættes som  

  

 stk. 8:
»  

 Stk. 8.  

  

 Undervisningsministeren  

 kan i forbindelse med fastsættelse af regler om undervisning i dansk som  

 andetsprog  

 til tosprogede børn, jf. stk. 7, tillige fravige § 36, stk. 2 og 3, for  

 tilfælde,  

 hvor det ved optagelsen vurderes, at eleven har et ikke uvæsentligt behov for  

 sprogstøtte, og det vurderes at være pædagogisk påkrævet at henvise eleven  

 til en anden skole end distriktsskolen.
Vurderingen skal foretages ud fra en  

 individuel vurdering af elevens sproglige behov.« § 26....
 3.  


  

 § 26, stk. 6,  

  

 affattes således:
 Stk. 6.  

  

 Bestemmelserne  

 i stk. 1 omfatter ikke elever, som  

 undervises i en anden skole end distriktsskolen, bortset fra elever, der er  

 henvist til undervisning i henhold til § 5, stk. 7, og § 22.
 Stk. 7....
»  

 Stk. 6.  

  

 Bestemmelserne  

 i stk. 1 omfatter ikke elever, som undervises i en anden skole end  

 distriktsskolen, bortset fra elever, der er henvist til undervisning i  

 henhold til § 5, stk. 7 og 8, og § 22. Bestemmelserne i stk. 1 omfatter også  

 elever, der fortsætter skolegangen i en skole, hvortil eleven har været  

 henvist  

 i henhold til § 5, stk. 8. Elever, der ved optagelsen i en skole i anden  

 kommune  

 end bopælskommunen, jf. § 36. stk. 3, er henvist til undervisning i henhold  

 til § 5, stk.8, er ikke omfattet af stk. 1.« § 36 .
 4.  

  

 I  

  

 § 36, stk. 4, 1. pkt.,  

  

 udgår »§ 5,  

 stk. 7,«.
 Stk. 4.  

  

 En elev, der  

 er optaget i en skole, har ret til at fortsætte skolegangen i denne skole,  

 jf. dog § 3, stk. 2, § 5, stk. 7 og § 22, medmindre der gennemføres ændringer  

 i kommunens skolestruktur, eller eleven overflyttes til en anden skole i  

 medfør af § 52  ..
 Stk. 5....
