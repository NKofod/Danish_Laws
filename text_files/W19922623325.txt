Erhvervelse af fordring Ligningsrådet blev anmodet om at besvare følgende  

 spørgsmål:
Vil person A, der har erhvervet en fordring mod et af ham delvist ejet  

 selskab for kurs ca. 8 1/2, blive beskattet af den kursgevinst, der  

 opstår ved selskabets tilbagebetaling ifølge fordringens  

 pålydende? Person A påtænkte at erhverve et ejendomsselskab i lige sameje  

 med person B.
Person A og B havde hverken ejermæssigt eller på  

 anden måde tilknytning til ejendomsselskabet.
 Ejendomsselskabet var organiseret som et anpartsselskab med en  

 anpartskapital på 80.000 kr., og ifølge selskabets  

 årsregnskab pr. 28/2 1990 androg selskabets egenkapital 168.000 kr. og  

 selskabets bankgæld 9.453.000 kr.
Ejendomsselskabet havde i de seneste to regnskabsår udvist et  

 driftsmæssigt underskud på i alt 4,4 mio. kr., og selskabets  

 skattemæssigt fremførselsberettigede underskud androg ca.  

 4,1 mio. kr.
 Selskabets bankforbindelse var, som en del af sikkerheden for  

 lånemellemværendet på 9.453.000 kr., tilsagt  

 forkøbsret til anparterne og ville udnytte forkøbsretten,  

 forinden person A og B erhvervede anparterne.
 Det var fra bankens side gjort til en betingelse for køb af  

 ejendomsselskabet, at person A og person B samtidig med deres køb af  

 anparterne erhvervede bankens fordring mod selskabet på 9.453.000  

 kr.
 Om bankens fordring på ejendomsselskabet er oplyst følgende:
 Fordringen blev oprindelig stiftet den 19/11 1987 som en driftskredit med  

 variabel rente fastsat efter dagsrenten.
 Kreditten blev senere udvidet flere gange ved forhøjelse af  

 maksimum, samt ved etablering af yderligere driftskredit den 2/8 1989. Ud  

 over nævnte bankkreditter var der i nødvendigt omfang ydet  

 byggelån.
Den 2/3 1990 blev driftskreditterne og lån sammenlagt til en fortsat  

 rentebærende kredit.
Denne kredit nedskrev banken med en  

 gældseftergivelse på 4.500.000 kr., hvorefter fordringen  androg  

 nom. 9.453.000 kr.
 Vilkårene for person A og person B's overtagelse af  

 ejendomsselskabet var tænkt udformet således:
I alt heraf 50 pct.
Købesum anparter nom.
 80.000 kr.
 2 kr.
 1 kr.
Købesum fordring nom.
 9.453.000 kr.
 799.998 kr.
 399.999 kr.
-------------- ------------- 800.000 kr.
 400.000 kr.
 Ligningsrådet svarede således:
Ligningsrådet lagde til grund, at den fastsatte forrentning af  

 fordringen mindst svarede til mindsterenten og forudsatte, at fordringen ikke  

 blev erhvervet som led i næring.
Ligningsrådet fandt herefter, at  

 kursgevinsten på fordringen ville være skattefri for person A i  

 henhold til kursgevinstlovens bestemmelser.
 Det var dog Ligningsrådets opfattelse, at person A og person B's  

 formål med erhvervelsen af fordringen var at få mulighed for  

 senere at trække penge ud af selskabet uden indkomstskattepligt til  

 følge.
Ligningsrådet fandt derfor, at der i det omfang, der fra selskabet  

 blev tilbagebetalt beløb på fordringen, som oversteg person A's  

 anskaffelsessum, var tale om en skattepligtig udlodning, jf. ligningslovens §  

 16 A, stk. 1, jf.
TfS 1984, 559 og Skat 1988.6, s. 354, eller eventuelt  

 løn, såfremt der blev ydet en hertil svarende  

 arbejdsindsats.
 Ligningsrådet tog ikke stilling til købesummens fordeling  

 på henholdsvis anparter og fordring.
