 I medfør af § 7, stk. 5, og § 28, stk. 5, i lov nr. 167 af 12. maj 1965 om  

 kvalitetskontrol med fisk og fiskevarer fastsættes:
§ 1.  Bekendtgørelsen omfatter emballage, herunder  

 fiskekasser og anden af fiskeriministeriet godkendt emballage, f.eks.  

 containere, der anvendes til opbevaring eller transport af fisk og fiskevarer  

 bestemt til menneskeføde.
Detailemballage omfattes dog ikke af  

 bekendtgørelsen.
 § 2.  Materialet til emballagen må ikke afgive  

 stoffer, der kan påvirke varens smag, lugt eller farve, og materialet må ikke  

 give anledning til sundhedsmæssige betænkeligheder.
 Stk. 2.  Emballagen skal have tilstrækkelig styrke til  

 at modstå påvirkninger under brugen.
 Stk. 3.  Til nediset, fersk fisk må kun anvendes  

 emballage, der er indrettet således, at smeltevandet kan afdræne.
 § 3.  Emballagen skal være ren og velholdt.
Stk. 2.  Modtageren af fisk og fiskevarer i emballage,  

 der skal genbruges, er ansvarlig for, at emballagen rengøres snarest og  

 senest 8 timer efter tømningen.
Rengøringspligten omfatter også paller, som  

 anvendes til transport eller oplagring af emballagen.
 Stk. 3.  Den, der modtager fisk og fiskevarer i  

 emballage, som ikke skal genanvendes, er ansvarlig for, at emballagen senest  

 24 timer efter tømningen bortskaffes uden væsentlig gene for omgivelserne.
 § 4.  Der må kun oplagres tom emballage, som er ren og  

 velholdt, og oplagringen skal i øvrigt foregå på hensigtsmæssig måde.
 § 5.  Indførsel, herunder genindførsel, af tom  

 emballage er kun tilladt, såfremt emballagen er ren og velholdt.
 § 6.  Fiskerikontrollens afgørelse af, om emballagen  

 kan anses for ren og velholdt, er endelig.
 Stk. 2.  Såfremt fiskerikontrollen finder emballagen  

 uegnet til opbevaring eller transport af fisk og fiskevarer til menneskeføde,  

 mærker fiskerikontrollen emballagen med angivelse af, at den ikke må anvendes  

 dertil.
 Stk. 3.  Senest 24 timer efter fiskerikontrollens  

 mærkning af emballagen skal ejeren, brugeren eller importøren enten på  

 tydelig og holdbar måde mærke emballagen med »Foderfisk« eller  

 tilintetgøre emballagen.
 § 7.  Overtrædelse af §§ 2-5 og § 6, stk. 3, straffes  

 med bøde eller hæfte.
 § 8.  Bekendtgørelsen, der ikke gælder for Grønland,  

 træder i kraft den 15. marts 1984.
 Stk. 2.  Bekendtgørelser nr. 319 af 12. september 1952  

 om rengøring m.v. af fiskekasser, nr. 330 af 11. november 1954 om forbud mod  

 indførsel af brugte fiskekasser og nr. 3 af 7. januar 1967 om rengøring af  

 engrosemballage til fisk og fiskevarer ophæves.
