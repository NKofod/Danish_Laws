Ikke optaget i  

 Ejendomsmæglerregistret.
Ansøgning indkommet for sent.
 K har i skrivelse af 5. november 1995 klaget over, at  

 Erhvervs- og Selskabsstyrelsen den 11. oktober 1995 har afslået at  

 optage klageren i Ejendomsmæglerregistret i medfør af ?  37, stk. 2, i lov om omsætning  

 af fast ejendom.
 Sagens omstændigheder:
Klageren har efter det oplyste siden 1976 sammen med sin  

 mand og senere tillige med sin søn drevet ejendomsmæglerfirmaet  

 "A". Hun fik næringsbrev som ejendomshandler i 1978. Klagerens  

 søn ansøgte i oktober 1994 om optagelse i  

 Ejendomsmæglerregistret efter overgangsreglerne i lov om  

 omsætning af fast ejendom § 37, stk. 2, idet familien ønskede  

 sikkerhed for, at firmaet kunne videreføres i sønnens navn,  

 hvis klagerens mand blev uarbejdsdygtig eller faldt væk.
Erhvervs- og  

 Selskabsstyrelsen afslog imidlertid den 25. november 1994 sønnens  

 ansøgning under henvisning til, at han ikke havde drevet  

 selvstændig ejendomshandlervirksomhed.
Den 22. maj 1995  

 stadfæstede ankenævnet styrelsens afgørelse.
Ved skrivelse  

 af 25. august 1995 ansøgte klageren herefter "uanset  at tidsfristen  

 er overskredet - om optagelse under hensyntagen til det meget specielle  

 sagsforløb". Klageren henviste i skrivelsen til, at man havde  

 været sikker på, at sønnen ville få medhold i  

 ankenævnet, hvorfor hun ikke selv tidligere havde tænkt på  

 at søge om optagelse i registret.
 Ved skrivelse af 11. oktober 1995 afslog Erhvervs- og  

 Selskabsstyrelsen ansøgningen, idet styrelsen bl.a.  

 anførte:
 "Det fremgår af § 37, stk. 1, i lov om  

 omsætning af fast ejendom, at ansøgning i henhold til  

 overgangsreglen skulle indgives til Erhvervs- og Selskabsstyrelsen senest den  

 1. november 1993. Efter ? 37, stk.  

 2, har Erhvervs- og Selskabsstyrelsen under ganske særlige  

 omstændigheder kunnet optage personer i Ejendomsmæglerregistret,  

 uanset at disse ikke opfyldte betingelserne i stk. 1.
 Erhvervs- og Selskabsstyrelsen  har siden den 1. november  

 1993, under hensyntagen til  de særlige forhold som gjorde sig  

 gældende på området, behandlet ansøgninger om  

 optagelse i Ejendomsmæglerregistret, selvom ansøgningerne var  

 indgivet til styrelsen senere end den i § 37, stk. 1, fastsatte frist.
Med henvisning til, at lovens § 37 er en overgangsregel,  

 finder Erhvervs- og Selskabsstyrelsen, at disse særlige forhold ikke  

 længere gør sig gældende.
Styrelsen har derfor i maj og  

 juni 1995 i Dansk Ejendomsmæglerforenings medlemsblad  

 "Ejendomsmægleren" indrykket en annonce om, at Erhvervs- og  

 Selskabsstyrelsen ikke kan forventes at ville behandle ansøgninger  

 indkommet efter den 1. august 1995. Dette har også været meddelt  

 til andre relevante organisationer.
Det fremgår af det oplyste, at Deres søn  

 allerede den 22. maj 1995 fik besked om, at Erhvervsankenævnet ikke  

 kunne imødekomme hans klage og stadfæstede den af Erhvervs- og  

 Selskabsstyrelsen trufne afgørelse.
På denne baggrund finder  

 styrelsen, at der ikke er grundlag for at imødekomme det  

 ansøgte." I sin klageskrivelse af 5. november 1995 til  

 ankenævnet har klageren bl.a. anført:
 I sidstnævnte begrundes afslaget med, at der er  

 gået for lang tid fra min søn fik afslag - til jeg indsender min  

 ansøgning.
 Jeg mener, at det er en meget uretfærdig behandling  

 der her bliver mig til del  - der er "ekspeditionstider" overalt - og i  

 øvrigt har jeg været bortrejst i en længere periode.
 Vi mener stadigvæk, at afslaget på min  

 søns ansøgning principielt var forkert  - men min baggrund er  

 soleklar - og det kan ikke være meningen, at vi ikke kan sikre  

 familiefirmaets eksistens, hvis min mand skulle falde væk.
Vi har arbejdet sammen om dette firma i over 19 år -  

 det kan ikke være rigtigt, at man nægter mig den sikkerhed p.g.a.  

 en opfattelse i "Erhvervs- og Selskabsstyrelsen" om hvad der er "i god tid"  

 eller det modsatte." Erhvervs- og Selskabsstyrelsen har den 8. januar 1996 i  

 anledning af klagen bl.a. udtalt følgende:
 "Styrelsen har ved vurderingen lagt vægt på,  

 at klageren har haft mulighed for at blive bekendt med, at Erhvervs- og  

 Selskabsstyrelsen ikke kunne forventes at ville behandle ansøgninger  

 efter den 1. august 1995, og at det den 22. maj 1995 var blevet meddelt  

 klagerens søn, at Erhvervsministeriets Erhvervsankenævn ikke  

 fandt grundlag for at ændre Erhvervs- og Selskabsstyrelsens  

 afgørelse om ikke at optage denne i Ejendoms-mæglerregistret.  

 Klageren havde således mulighed for inden den 1. august 1995 at  

 indsende en ansøgning om optagelse i  

 Ejendomsmæglerregistret.
 Styrelsen fastholder derfor afgørelsen om ikke at  

 optage klageren i Ejendomsmæglerregistret.
 ...
 Sagens omstændigheder.
 Det fremgår af § 37, stk. 1, i lov om  

 omsætning af fast ejendom, at ansøgning i henhold til  

 overgangsreglen skulle indgives til Erhvervs- og Selskabsstyrelsen senest den  

 1. november 1993. Efter ? 37, stk.  

 2, har Erhvervs- og Selskabsstyrelsen under ganske særlige  

 omstændigheder kunnet optage personer i Ejendomsmæglerregistret,  

 uanset at disse ikke opfyldte betingelserne i stk. 1.
 Erhvervs- og Selskabsstyrelsen har siden den 1. november  

 1993 og til og med den 31. juli 1995, under hensyntagen til de særlige  

 forhold, som gjorde sig gældende på området, behandlet  

 ansøgninger om optagelse i Ejendomsmæglerregistret, selvom  

 ansøgningerne således var indgivet til styrelsen senere end den  

 i § 37, stk. 1, fastsatte frist.
Med henvisning til, at lovens § 37 er en overgangsregel  

 fandt styrelsen i forsommeren 1995, at de særlige forhold som § 37,  

 stk. 2, udtrykker, ikke længere fandt at gøre sig  

 gældende.
Styrelsen indrykkede derfor i maj og juni 1995 i  

 Ejendomsformidlerens Landsorganisations medlemsblad en annonce med  

 følgende ordlyd:
 "Stop for behandling af sager efter overgangsreglen i § 37  

 i lov nr. 453 af 30. juni 1993 om omsætning af fast ejendom.
 Med virkning fra den 1. august 1995 vil sager efter § 37,  

 stk. 2, ikke længere kunne forventes behandlet i Erhvervs- og  

 Selskabsstyrelsen.
 Efter overgangsreglen i § 37, stk. 2, har Erhvervs- og  

 Selskabsstyrelsen under ganske særlige omstændigheder kunne  

 optage personer i Ejendomsmægler-registret, uanset at disse ikke  

 opfyldte betingelserne i stk. 1.
Erhvervs- og Selskabsstyrelsen har siden den 1. november  

 1993, under hensyntagen til de særlige forhold som gjorde sig  

 gældende på området, behandlet ansøgninger om  

 optagelse i Ejendomsmæglerregistret, selvom ansøgningen var  

 indgivet senere end den i § 37, stk. 1, fastsatte frist.
Med henvisning til,  

 at lovens § 37 er en overgangsregel, er det Erhvervs- og Selskabsstyrelsens  

 opfattelse, at der ikke længere vil kunne foreligge sådanne  

 omstændigheder.
Ansøgninger, som ikke er indkommet til styrelsen  

 senest den 1. august 1995, kan ikke forventes behandlet i medfør at  

 denne bestemmelse." Ovenstående blev også meddelt til  

 Realkreditrådet og Finansrådet.
Det har således været muligt forinden den 1.  

 august 1995 at blive bekendt med, at styrelsen efter denne dato ikke kunne  

 forventes at ville behandle ansøgninger i henhold til overgangsreglen  

 i ? 37 i lov om omsætning af  

 faste ejendom.
Med hensyn til sønnens ansøgning har styrelsen  

 også tillagt det betydning, at Erhvervsministeriets  

 Erhvervsankenævn den 22. maj 1995 stadfæstede Erhvervs- og  

 Selskabsstyrelsens afgørelse om ikke at optage denne i  

 Ejendomsmæglerregistret.
Klageren havde således mere end en  

 måned til at kunne indgive ansøgning i henhold til § 37 i lov om  

 omsætning af fast ejendom.
Styrelsen skal derfor fastholde sin afgørelse af  

 11. oktober 1995." Klageren har i skrivelse af 8. februar 1996 supplerende  

 oplyst, at hun ikke har set eller i øvrigt været opmærksom  

 på Erhvervs- og Selskabsstyrelsens annoncer i maj og juni 1995, idet  

 hun siden februar 1995 havde været væk fra forretningen for at  

 passe sin mor.
 Erhvervs- og Selskabsstyrelsen og klageren har fremsat  

 supplerende bemærkninger i skrivelser af henholdsvis 27. februar og 6.  

 marts 1996.
 Ankenævnet udtaler:
Den omhandlede bestemmelse i lov om omsætning af  

 fast ejendom § 37, som trådte i kraft den 1. august 1993, bærer  

 overskriften "Overgangsregler". Efter bestemmelsens stk. 1 skulle  

 ansøgning om optagelse i Ejendomsmæglerregistret uden at opfylde  

 de nye uddannelseskrav m.v. været indgivet senest den 1. november 1993.  

 Efter bestemmelsens stk. 2 kan Erhvervs- og Selskabsstyrelsen dog under  

 ganske særlige omstændigheder optage personer i registeret, selv  

 om disse ikke opfylder betingelserne i stk. 1. Om anvendelsen af denne  

 bestemmelse siges det i bemærkningerne til lovforslaget  

 (Folketingsåret 1992-93, lovforslag nr.
L 225, s. 29):
"Bestemmelsen skal ses på baggrund af den korte  

 overgangsperiode, der er fastsat i forslaget.
Det fremgår af  

 bestemmelsen, at denne kun kan finde anvendelse i ekstraordinære  

 situationer, og at den alene giver Erhvervs- og Selskabsstyrelsen mulighed  

 for at optage disse personer efter en konkret bedømmelse af  

 personernes samlede forhold.
Det er forudsat, at bestemmelsen kun vil finde  

 anvendelse, hvis nægtelse af optagelse i  

 Ejendomsmægler-registret, i det konkrete tilfælde, må anses  

 for urimelig.
Det er endvidere forudsat, at bestemmelsens  

 anvendelsesområde er begrænset til de særlige situationer,  

 hvor nægtelse af registrering vil lukke en igangværende  

 ejendomsformidlingsvirksomhed, f.eks. fordi den ansvarlige ejendomshandler  

 ikke fuldt ud kan opfylde kravet om 1 års selvstændig virksomhed  

 eller fordi ansøgningen af undskyldelige grunde indgives et par dage  

 for sent." Under hensyn til, at ansøgningsfristen efter § 37,  

 stk. 1, udløb den 1. november 1993, at Erhvervs- og Selskabsstyrelsen  

 i maj og juni 1995 på hensigtsmæssig måde og med en rimelig  

 frist bekendtgjorde, at ansøgninger om dispensation efter § 37, stk.  

 2, indgivet efter den 1. august 1995 ikke kunne forventes behandlet, og at  

 klageren først indgav ansøgning den 25. august 1995 finder  

 ankenævnet, at der ikke af klageren er anført sådanne  

 ganske særlige omstændigheder, at der er grundlag for eventuelt  

 at meddele dispensation efter § 37, stk. 2.
 Ankenævnet stadfæster derfor Erhvervs- og  

 Selskabsstyrelsens afgørelse.
