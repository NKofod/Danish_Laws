 Ved noteveksling af 23. juli og 23. august 1996 i La Paz er der indgået en  

 overenskomst mellem Danmark og Bolivia, ifølge hvilken den danske regering i  

 1996 yder støtte til rehabilitering af mejerierne i PIL La Paz og PIL  

 Cochabamba, Bolivia med op til 19 millioner kroner.
 Projektets primære formål er at sikre bolivianske mælkeproducenter i  

 departementerne La Paz og Cochabamba en fortsat afsætningsmulighed for deres  

 mælkeproduktion og dermed et indkomstgrundlag igennem indflydelse på den  

 fremtidige drift efter en forudset privatisering ved årsskiftet 1995/96 i de  

 hidtil statsejede mejerier i La Paz og Cochabamba.
 Overenskomsten trådte i kraft den 28. august 1996.
