Nr BTL 43 Betænkning over Forslag til lov om film   

 Nr L 43 1996-97, 1. samling Afgivet af Kulturudvalget Afgivet: 19970205 Udvalget har behandlet lovforslaget i nogle møder og har herunder stillet  

 spørgsmål til kulturministeren, som denne har besvaret dels skriftligt, dels  

 i samråd.
 Ministerens kommentar til et i en henvendelse fra Foreningen af Danske  

 Spillefilmproducenter (FDS) og Kort- og Dokumentarfilmproducenternes  

 organisation Producenterne stillet spørgsmål er optrykt som bilag til  

 betænkningen.
 Endvidere har udvalget modtaget skriftlige og/eller mundtlige henvendelser  

 fra:
Advokatfirmaet Berning, Schluter, Hald, Børnerådet, Dansk Reklame Film A/S, Danske Biografers Fællesforening, Danske Dramatikeres Forbund, Danske Filminstruktører, Det Danske Filminstitut, Dræbye, Tage, Albertslund, Filmens Fællesråd, Foreningen af Danske Spillefilmproducenter (FDS) og Kort- og  

 Dokumentarfilmproducenternes organisation Producenterne, Foreningen af Filmudlejere i Danmark og Foreningen af Danske  

 Videogramdistributører, Giese, Charlotte, børnefilmkonsulent, Statens Filmcentral, Grasten, Regner, Katolsk Radio og Fjernsynsforbund, KLF, Kirke & Medier, Koefoed, Ingerlise og Engelbrecht, Hanna, Nesgaard, Poul, rektor, Den Danske Filmskole, Nielsen, Per, børnefilmkonsulent, m.fl., Sammenslutningen af Danske Filminstruktører og Statens Filmcentral, Der er af kulturministeren stillet ændringsforslag, hvorom henvises til de  

 ledsagende bemærkninger.
Under et samråd med kulturministeren har denne oplyst, at ifølge  

 lovforslagets § 6, stk. 1, foretager konsulenterne den endelige kunstneriske  

 vurdering af manuskript- og produktionsforslag og afgiver indstilling til  

 direktionen om anvendelsen af bevillingen til støtte af filmproduktion.
Den  

 eneste forskel fra den gældende filmlovs § 6, stk. 3, er, at konsulenterne  

 ikke længere indstiller til bestyrelsen, men til direktionen.
Det har været et ønske både fra bestyrelsen i Det Danske Filminstitut og  

 Statens Filmcentral, at den nye fælles bestyrelse skulle frigøres for  

 konkrete sager.
Så kan bestyrelsen i langt højere grad koncentrere sig om den  

 overordnede ledelse og målfastsættelse for institutionen.
Denne ændring vil  

 ikke påvirke konsulenternes uafhængighed.
Det er fortsat konsulenterne, som  

 har den endelige kunstneriske vurdering af et projekt, og denne vurdering kan  

 ikke omgøres af direktionen, ligesom den i dag ikke kan omgøres af  

 bestyrelsen.
Det Danske Filminstitut og især filminstruktørerne har fremført, at man  

 kun kan sikre konsulenternes suverænitet, hvis konsulenten afgiver forslag om  

 produktionsbevillingens anvendelse til »genredirektøren« og ikke  

 som foreslået i lovforslaget til »direktionen«.
Hertil er at sige,  

 at direktionen kan blande sig lige så lidt i konsulentens kunstneriske  

 vurdering som spillefilmsdirektøren.
Det vil sige slet ikke.
Når betegnelsen  

 »direktion« er anvendt, skyldes det, at det fremgår af  

 lovforslagets § 5, at den daglige ledelse af den nye institution varetages af  

 en »direktion«, som ledes af en administrerende direktør.
For at  

 imødekomme Det Danske Filminstitut foreslår jeg, at det fremgår af den første  

 vedtægt, at konsulenterne refererer til genredirektøren.
Det fremgår af  

 bemærkningerne til lovforslagets § 5.
I det daglige arbejde vil sager, der knytter sig til et af de 3  

 fagspecifikke områder i institutionen - som f.eks. sager om bevillinger til  

 filmproduktion - blive afgjort inden for det pågældende område.
Men  

 sammenlægningen af institutionerne har som konsekvens, at det overordnede  

 ansvar for de lovgivnings- og bevillingsmæssige rammer ligger hos  

 bestyrelsen, der til daglig delegerer dette ansvar til direktionen under  

 ledelse af den administrerende direktør.
For at direktionen og dermed i  

 sidste ende bestyrelsen kan varetage dette ansvar, er det nødvendigt, at  

 direktionen har indseende og beslutningskompetence i alle spørgsmål om  

 institutionen.
Derfor bør f.eks. spørgsmål om den overordnede prioritering af  

 institutionens midler ikke kunne unddrages den administrerende direktør og  

 dermed i sidste ende bestyrelsen Udvalget anmoder om at få lovforslaget henvist til fornyet  

 udvalgsbehandling mellem 2. og 3. behandling.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de af  

 kulturministeren stillede ændringsforslag.
Et mindretal inden for flertallet (Venstres medlemmer af udvalget) mener  

 ikke, at ledsageordningen som foreslået i ændringsforslag nr. 9 burde omfatte  

 andre voksne end barnets forældre.
Det skal være barnets forældre, der må  

 tage stilling til og dermed tage ansvaret for, om barnet må se en film, der  

 ikke er godkendt for barnets alder.
Et mindretal (Socialistisk Folkepartis medlemmer af udvalget) vil  

 stemme hverken for eller imod lovforslaget.
Mindretallet vil stemme for de  

 stillede ændringsforslag.
Mindretallet mener, at lovforslaget indeholder for mange  

 bemyndigelsesbestemmelser til ministeren.
Mindretallet mener derfor, at  

 lovforslaget forringer det såkaldte armslængdeprincip, hvorefter staten nok  

 støtter, men ikke dirigerer.
Mindretallet kan stemme for de stillede ændringsforslag, der forbedrer  

 lovforslaget, især på børnecensurområdet.
Imidlertid er disse forbedringer  

 ikke tilstrækkelige, og mindretallet kan derfor ikke stemme for lovforslaget,  

 men vil på grund af forbedringerne undlade at stemme.
Mindretallet kan dog,  

 som anført, støtte de stillede ændringsforslag.
 Et andet mindretal (Dansk Folkepartis medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 ÆndringsforslagAf kulturministeren, tiltrådt af et flertal  

 (udvalget med undtagelse af DF):
 Til § 2 1) Efter stk. 2 indsættes som nyt stykke:
»Stk. 3. Herudover kan instituttet yde støtte til andre  

 aktiviteter til fremme af filmkunst, filmkultur og biografkultur i  

 Danmark.« Til § 3 2) I stk. 7 udgår », og må ikke være medlemmer  

 af de råd, der er nævnt i § 8«.
 Til § 8 3) I stk. 2 indsættes efter »indsigt«  

 ordene: », der udpeges af det i § 9 nævnte Kontaktudvalg«.
 4) I stk. 3 indsættes efter »indsigt« ordene:  

 », der udpeges af det i § 9 nævnte Kontaktudvalg«.
 Til § 9 5) 2. pkt. affattes således:
»Kontaktudvalget har til opgave at følge instituttets virksomhed og  

 afgive forslag herom til bestyrelsen og at udpege 2 medlemmer til Rådet for  

 Spillefilm og 2 medlemmer til Rådet for Kort- og Dokumentarfilm, jf. § 8,  

 stk. 2 og 3.« Til § 10 6) I 2. pkt. udgår ordene », om  

 konsulentordningen, jf. § 6,», og i stedet indsættes efter 2. pkt. som  

 nyt punktum:
»Kulturministeren fastsætter endvidere i vedtægten efter forslag fra  

 bestyrelsen regler om konsulentordningen.« Til § 14 7) Ordet »han« udgår, og i stedet indsættes:  

 »vedkommende«.
 Til § 18 8) Paragraffen affattes således:
»§ 18. En kommune eller amtskommune kan producere film med  

 henblik på varetagelse af opgaver, som kommunen eller amtskommunen kan  

 varetage i medfør af lovgivningen.
Kommuner og amtskommuner kan endvidere  

 forevise og udleje film samt yde støtte i form af tilskud, lån eller garanti  

 for lån til filmproduktion, filmudlejning og biografvirksomhed.« Til § 20 9) Paragraffen affattes således:
 »§ 20. Enhver film, der vises offentligt for, eller  

 erhvervsmæssigt sælges, udlejes eller udlånes offentligt i Danmark til børn  

 under 7, 11 og 15 år, skal forinden være godkendt for børn i den pågældende  

 aldersgruppe af Medierådet for Børn og Unge, jf. dog stk. 3.
Stk. 2. Medierådets afgørelse træffes på baggrund af en vurdering  

 af, om filmene kan antages at være skadelige for børn i den pågældende  

 aldersgruppe.
Medierådet kan til brug for vurderingen indkalde nærmere  

 oplysninger om filmenes indhold.
Medierådets afgørelse kan være, 1) at filmen godkendes for alle, 2) at filmen godkendes for børn, der er fyldt 7 år, 3) at filmen godkendes for børn, der er fyldt 11 år, 4) at filmen godkendes for børn, der er fyldt 15 år.
 Stk. 3. Alle film må dog vises offentligt for børn, der er fyldt 7  

 år og er ledsaget af en af forældrene eller en anden voksen.
Stk. 4. Kulturministeren fastsætter regler om opkrævning af gebyr  

 til hel eller delvis dækning af udgifter forbundet med Medierådets vurdering  

 af film.
Gebyrernes størrelse fastsættes af kulturministeren.« Til § 23 10) Stk. 2 affattes således:
»Stk. 2. Kulturministeren kan dog fastsætte regler om  

 videregående klageadgang for afgørelser truffet i henhold til § 20, stk. 1,  

 og kan i forbindelse hermed fastsætte gebyrer til hel eller delvis dækning af  

 udgifter til behandling af klager.« Til § 25 11) I stk. 2 udgår », § 20, stk. 4 og 5«.
 Til § 26 12) Stk. 4 affattes således:
»Stk. 4. Kulturministeren beskikker de i § 8 nævnte råd  

 første gang.« 13) Stk. 5 affattes således:
»Stk. 5. Det første Kontaktudvalg, jf. § 9, beskikkes af  

 kulturministeren.« 14) Stk. 6 affattes således:
»Stk. 6. Den første vedtægt, jf. § 10, fastsættes af  

 kulturministeren efter drøftelse med de siddende bestyrelser for Det Danske  

 Filminstitut og Statens Filmcentral.« 15) I stk. 8 udgår ordene »en vurdering af films  

 egnethed for børn og unge, jf. § 20, stk. 2.«, og i stedet indsættes:  

 »en afgørelse, jf. § 20, stk. 1.« Bemærkninger Til nr. 1 Ændringsforslaget er en præcisering af, at Det Danske  

 Filminstitut ligesom i dag har mulighed for at iværksætte nye aktiviteter til  

 gavn for dansk film.
 Til nr. 2 Ændringsforslaget har til formål at styrke den filmfaglige  

 indsigt i bestyrelsen ved at give rådene, som repræsenterer denne indsigt,  

 mulighed for at udpege et medlem til bestyrelsen såvel blandt rådenes egne  

 medlemmer som uden for rådene.
 Til nr. 3, 4 og 5 For at knytte en tættere forbindelse mellem Det Danske  

 Filminstitut og brugerne, repræsenteret ved Kontaktudvalget, får  

 Kontaktudvalget til opgave at udpege 2 medlemmer til Rådene for henholdsvis  

 Spillefilm og Kort- og Dokumentarfilm.
Til nr. 6 I ændringsforslaget præciseres, at initiativet til at foreslå  

 ændringer af konsulentordningen ligger hos Det Danske Filminstitut.  

 Ændringsforslaget imødekommer et synspunkt fra bl.a.
Danske Filminstruktører  

 om en tydeligere markering af armslængdeprincippet.
 Til nr. 7 Ændringen er en sproglig korrektion, der erstatter ordet han med  

 en kønsneutral betegnelse.
Til nr. 8 Ændringsforslaget indebærer, at kommuner og amtskommuner ikke  

 længere har hjemmel til at producere film til kommercielle formål.
Derimod  

 bør der fortsat være hjemmel til, at kommuner og amtskommuner kan producere  

 film som led i varetagelsen af henholdsvis kommunale eller amtskommunale  

 opgaver.
Til nr. 9 Stk. 1 tager sigte på, at der fortsat fra samfundets side skal  

 markeres nogle grænser for, hvad specielt mindre børn bør se af levende  

 billeder.
Derfor gøres den nuværende vejledende aldersgrænse på 7 år  

 obligatorisk, samtidig med at de nuværende aldersgrænser på 12 og 16 år  

 nedsættes til henholdsvis 11 og 15 år.
Herved følger ændringsforslaget  

 konklusionen i rapporten Medievold - Børn og Unge, jf. side 60, om at mindre  

 børn er særlig sårbare, når det gælder påvirkning fra voldsscener i film.
Godkendelsen af film til de forskellige aldersgrupper foretages, jf. stk.  

 1, af Medierådet.
Det er tanken, at den konkrete vurdering af den enkelte  

 film udelukkende foretages af den del af rådets medlemmer, der har  

 professionel viden om børn og unge, eller af suppleanter for disse med samme  

 kvalifikationer.
I stk. 2 er det endvidere fastsat, at Medierådets  

 afgørelser, ligesom Statens Filmcensurs afgørelser i dag, skal baseres på et  

 skadelighedskriterium.
Herved skal der lægges vægt på, om filmen indeholder  

 scener, der må antages at virke forrående på børn og unge, navnlig ved at  

 svække deres hæmninger over for anvendelsen af vold.
Der skal endvidere tages  

 hensyn til, om filmen indeholder seksuelle skildringer, der efter Medierådets  

 skøn ikke bør vises for børn under henholdsvis 7, 11 og 15 år.
Der skal  

 desuden lægges vægt på, om filmen kan virke skræmmende eller fremkalde angst  

 hos mindre børn.
Med henblik på en forhåndsvurdering af, om en film bør  

 indsendes til godkendelse, eller om der er tale om en film, som kan undtages  

 fra mærkning, jf. lovforslagets § 21, stk. 2, kan Medierådet rekvirere  

 nærmere oplysninger om den pågældende films indhold.
Stk. 3 er en modifikation af det generelle påbud i stk. 1 ud fra  

 princippet om forældrenes ansvar.
Bestemmelsen indfører en ledsageordning på  

 biografområdet, der indebærer, at alle film kan vises for børn over 7 år,  

 hvis barnet er ledsaget af en af forældrene eller en anden voksen, der tager  

 vare på barnet.
Det vil være naturligt, at den voksne ledsager først og  

 fremmest er forældremyndighedens indehaver, men det kan også være andre, der  

 tager vare på børnene, f.eks. personer, der tilhører samme husstand som  

 forældremyndighedens indehaver og barnet, personer, der har et barn boende  

 hos sig, jf. lov om social bistand, bedsteforældre eller andre  

 familiemedlemmer, lærere m.fl.
Hvis barnet er fyldt 7 år, bliver det nu  

 forældrenes beslutning, om barnet - med en voksen ledsager - bør se en given  

 film.
Bortset fra 7-års-grænsen gælder aldersgrænserne således kun uledsagede  

 børn. Ændringsforslaget skal ses i lyset af ovennævnte rapport om medievold,  

 som fremhæver, at det især er de mindre børn, der bør beskyttes imod  

 voldsomme påvirkninger fra levende billeder, hvorimod større børn som oftest  

 er i stand til at forholde sig vurderende til vold i medierne.
Rapporten  

 lægger desuden vægt på, at børnene efterfølgende kan tale med en ansvarlig  

 voksen om de film, de har set.
 I stk. 4 gives der mulighed for, at kulturministeren kan fastsætte gebyr  

 for rådets vurdering af film, ligesom der i dag betales gebyr for censurering  

 af film til delvis dækning af filmcensurens administrationsomkostninger.
Til nr. 10 Ændringsforslaget skal ses i sammenhæng med ændringsforslaget  

 til § 20, jf. ændringsforslag nr. 9 og tager sigte på, at kulturministeren  

 kan fastsætte regler om videregående klageadgang over Medierådets afgørelser,  

 jf. § 20, stk. 1, hvis der viser sig at være behov herfor.
I forbindelse  

 hermed kan kulturministeren, som det er tilfældet i dag, fastsætte gebyrer  

 for behandling af klager.
 Til nr. 11 Ændringsforslaget skal ses i sammenhæng med ændringsforslaget  

 vedrørende § 20, jf. ændringsforslag nr. 9 og tilsigter, at der i § 25  

 fastsættes bødestraf for overtrædelse af påbudet, jf. § 20, stk. 1, om ikke  

 at forevise film offentligt eller erhvervsmæssigt sælge, udleje eller på  

 anden måde udbrede film offentligt til børn og unge i strid med Medierådets  

 afgørelser.
Til nr. 12 Ændringsforslaget tager sigte på det forhold, at det er  

 bestyrelsen, som nedsætter rådene, men første gang rådene skal nedsættes, er  

 der ikke nogen bestyrelse.
Frem for at involvere de afgående bestyrelser for  

 Det Danske Filminstitut og Statens Filmcentral foreslås det, at  

 kulturministeren beskikker rådene første gang.
Til nr. 13 Det fremgår af § 9, at bestyrelsen nedsætter Kontaktudvalget,  

 men første gang Kontaktudvalget skal nedsættes, er bestyrelsen endnu ikke  

 udpeget.
Det foreslås derfor, at kulturministeren beskikker Kontaktudvalget  

 første gang.
Til nr. 14 Udpegning af bestyrelsen for de i § 8 nævnte råd og for det i §  

 9 nævnte Kontaktudvalg kan ikke finde sted, før den i § 10 nævnte vedtægt er  

 trådt i kraft.
Det er derfor nødvendigt, at den første vedtægt fastsættes  

 efter drøftelse med de nuværende bestyrelser.
 Til nr. 15 Ændringsforslaget skal ses i sammenhæng med ændringsforslaget  

 vedrørende § 20, jf. ændringsforslag nr. 9 og tilsigter, at Statens  

 Filmcensurs afgørelser i medfør af lov om filmcensur og lov om mærkning af  

 videogrammer om film for børn over henholdsvis 12 og 16 år fremover betragtes  

 som afgørelser om film for børn over henholdsvis 11 og 15 år, der er omfattet  

 af voksenledsageordningen, jf. § 20, stk. 3. Oplag af videokassetter, der  

 allerede er mærket med de gamle aldersgrænser, skal således ikke ommærkes men  

 blot betragtes som følgende de nye aldersgrænser.
Hanne Andersen (S) fmd.
Søren Hansen (S) Eva Fatum (S) Poul Qvist  

 Jørgensen (S) Peder Sass (S) Margrete Auken (SF) Elsebeth Gerner Nielsen (RV)  

 Aage Frandsen (SF) Peter Duetoft (CD) Ester Larsen (V) Helge Sander (V) Lars  

 Løkke Rasmussen (V) nfmd.
Hans Christian Schmidt (V) Torben  

 Rechendorff (KF) Agnete Laustsen (KF) Brian Mikkelsen (KF) Poul Nødgaard (DF) Fremskridtspartiet og Enhedslisten havde ikke medlemmer i udvalget.
Bilag Kulturministerens kommentar til et i en henvendelse fra Foreningen af  

 Danske Spillefilms- producenter (FDS) og Kort- og Dokumentarfilmsproducenternes organisation  

 Producenterne stillet spørgsmål 1.3. Kan de offentlige tv-stationer søge støtte i Det Danske  

 Filminstitut? I Producenternes henvendelse til Folketingets Kulturudvalg er det i  

 relation til hjemmelen i § 17, stk. 2, til statslig filmproduktion nævnt som  

 et særligt problem, at Danmarks Radio og TV 2 efter det nyligt fremsatte  

 lovforslag nr.
L 84 om ændring af radio- og fjernsynsloven får mulighed for  

 at oprette datterselskaber.
Producenterne frygter, at sådanne datterselskaber  

 vil søge støtte i Det Danske Filminstitut, således at den ene  

 statsinstitution søger støtte hos den anden til skade for de private  

 producenter.
Når det gælder Danmarks Radios og TV 2's almindelige virksomhed, er  

 filmlovens generelle definition af »en producent« imidlertid ikke  

 relevant, da rammerne for institutionerne DR og TV 2's almindelige virksomhed  

 er fastlagt i radio- og fjernsynslovens §§ 7 og 18. Disse rammer er  

 forholdsvis snævre og omfatter først og fremmest DR og TV 2's public  

 service-forpligtelser.
Det er rigtigt, at lovforslag nr.
L 84 om ændring  

 af radio- og fjernsynsloven lægger op til en udvidelse af disse rammer.
I nr.  

 6 og nr. 14 i L 84 foreslås det således indføjet som et nyt stykke i  

 henholdsvis § 7 om DR og § 18 om TV 2, at stationerne kan ». . . oprette nye selskaber eller indskyde kapital i eksisterende  

 selskaber med henblik på at udøve anden virksomhed, herunder  

 programvirksomhed, eller med henblik på at indgå i samarbejde om  

 medierelaterede aktiviteter med andre virksomheder.« Filmproduktion må opfattes som »anden medierelateret  

 virksomhed«, som datterselskabene m.v. gerne må drive.
Denne form for  

 virksomhed må imidlertid kun drives på almindelige konkurrencevilkår, dvs.  

 under forudsætning af regnskabsmæssig adskillelse mellem den ordinære  

 programvirksomhed, hvori licensmidler gerne må indgå, og de nye aktiviteter,  

 hvortil der ikke må anvendes licensmidler.
Dette fremgår af  

 bemærkningerne til nr. 6 og nr. 13 i L 84.
Udvidelsen af de offentlige tv-stationers rammer ses på denne baggrund  

 ikke at kunne indebære problemer i relation til definitionen af en  

 filmproducent, jf. filmlovforslagets § 17, stk. 2, nr. 3, i form af, at den  

 ene statsinstitution søger støtte i den anden.
Herved lægges særlig vægt på  

 følgende:
 - Tv-stationernes datterselskaber m.v. vil ikke være statsinstitutioner,  

 men selskaber, der drives på konkurrencemæssige vilkår.
 - Hvis selskaber, hvori DR eller TV 2 er involveret, på forhånd afskæres  

 fra at søge støtte i Det Danske Filminstitut, vil dette ikke alene ramme DR  

 og TV 2, men også de øvrige partnere i sådanne selskaber, f.eks. uafhængige  

 producenter.
 - Det Danske Filminstitut må til enhver tid prioritere de ansøgninger, det  

 modtager, og dermed selv afgøre, om instituttet vil støtte projekter fra de  

 nævnte datterselskaber m.v.
De datterselskaber, der kan opstå som konsekvens af L 84, vil således ikke  

 have nogen principiel anderledes karakter end et privat selskab, der er en  

 del af en større mediekoncern.
Ministeriets opfattelse er, at det vil være  

 betænkeligt i en lov specifikt at begrænse enkelte selskabers adgang til at  

 søge støtte i Det Danske Filminstitut.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til kulturministeren, som denne har besvaret skriftligt.
 Endvidere har udvalget modtaget skriftlige henvendelser fra:
Børnerådet, Nordisk Film Biografer A/S og Sørensen, Birgitte Holm, Danmarks Lærerhøjskole.
 Der er af kulturministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med de  

 stillede ændringsforslag.
 Et mindretal inden for flertallet (Dansk Folkepartis medlem af udvalget)  

 mener, at ændringsforslagene påvirker lovforslaget i en positiv retning.  

 Mindretallet mener dog fortsat, at det skal være barnets forældre, som skal  

 ledsage et barn og derved tage ansvar for, om barnet kan se en film, som ikke  

 umiddelbart er beregnet til barnets alder.
 Mindretallet havde derfor gerne set, at ledsageordningen kun havde  

 omfattet barnets forældre.
Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget ved 3. behandling.
Mindretallet  

 vil stemme imod de stillede ændringsforslag.
 ÆndringsforslagAf kulturministeren, tiltrådt af et flertal  

 (udvalget med undtagelse af SF):
 Til § 10 1) I 1. pkt. udgår »efter drøftelse med  

 bestyrelsen«, og i stedet indsættes: »efter forslag fra  

 bestyrelsen«.
 Til § 20 2) Stk. 1 og 2 affattes således:
 »Enhver film, der vises offentligt for eller erhvervsmæssigt sælges,  

 udlejes eller udlånes offentligt i Danmark til børn under 11 og 15 år, skal  

 forinden være godkendt for børn i den pågældende aldersgruppe af Medierådet  

 for Børn og Unge, jf. dog stk. 3.
Stk. 2. Medierådets afgørelse træffes på baggrund af en vurdering  

 af, om filmene kan antages at være skadelige for børn i den pågældende  

 aldersgruppe.
Medierådet kan til brug for vurderingen indkalde nærmere  

 oplysninger om filmenes indhold.
Medierådets afgørelse kan være, 1) at filmen godkendes for alle, 2) at filmen godkendes for alle, men frarådes for børn, der ikke er fyldt  

 7 år, 3) at filmen godkendes for børn, der er fyldt 11 år, 4) at filmen godkendes for børn, der er fyldt 15 år.« Bemærkninger Til nr. 1 Det er af væsentlig betydning, at den danske filmverden gennem  

 sin repræsentation i kontaktudvalg, råd og bestyrelse kan foreslå nye  

 initiativer og tilpasninger af rammerne for Det Danske Filminstituts  

 virksomhed.
Til nr. 2 Bestemmelsen tager sigte på en modernisering af den gældende  

 censurlovgivning, således at der lægges større vægt på forældrenes ansvar,  

 samtidig med at samfundet markerer nogle klare grænser for, hvad specielt  

 mindre børn bør se af levende billeder.
De nuværende aldersgrænser 12 og 16  

 år nedsættes til henholdsvis 11 og 15 år.
Samtidig indføres der på  

 biografområdet en voksenledsageordning for børn, der er fyldt 7 år.  

 Ledsageordningen indebærer, at alle film kan vises for børn over 7 år, hvis  

 barnet er ledsaget af en af forældrene eller en anden voksen.
Børn under 7 år  

 må derimod udelukkende se film, der er godkendt for alle.
Den nuværende  

 vejledende 7-års-grænse videreføres, således at det fortsat er forældrenes  

 ansvar, om et barn under 7 år må komme i biografen og se en film, der af  

 Medierådet har fået afgørelsen godkendt for alle, men frarådes børn under 7  

 år.
Godkendelsen af film til de forskellige aldersgrupper foretages, jf. stk.  

 1, af Medierådet.
Det er tanken, at den konkrete vurdering af den enkelte  

 film udelukkende foretages af den del af rådets medlemmer, der har  

 professionel viden om børn og unge, eller af suppleanter for disse med samme  

 kvalifikationer.
I stk. 2 er det endvidere fastsat, at Medierådets  

 afgørelser, ligesom Statens Filmcensurs afgørelser i dag, skal baseres på et  

 skadelighedskriterium.
Herved skal der lægges vægt på, om filmen indeholder  

 scener, der må antages at virke forrående på børn og unge, navnlig ved at  

 svække deres hæmninger over for anvendelsen af vold.
Der skal endvidere tages  

 hensyn til, om filmen indeholder seksuelle skildringer, der efter Medierådets  

 skøn ikke bør vises for børn under henholdsvis 11 og 15 år.
Der skal desuden  

 lægges vægt på, om filmen kan virke skræmmende eller fremkalde angst hos  

 mindre børn.
Med henblik på en forhåndsvurdering af, om en film bør indsendes  

 til godkendelse, eller om der er tale om en film, som kan undtages fra  

 mærkning, jf. lovforslagets § 21, stk. 2, kan Medierådet rekvirere nærmere  

 oplysninger om den pågældende films indhold.
Stk. 3 er en modifikation af det generelle påbud i stk. 1 ud fra  

 princippet om forældrenes ansvar.
Bestemmelsen indfører en ledsageordning på  

 biografområdet, der indebærer, at alle film kan vises for børn over 7 år,  

 hvis barnet er ledsaget af en af forældrene eller en anden voksen.
Det vil  

 være naturligt, at den voksne ledsager først og fremmest er  

 forældremyndighedens indehaver, men det kan også være andre, der tager vare  

 på børnene, f.eks. personer, der tilhører samme husstand som  

 forældremyndighedens indehaver og barnet, personer, der har et barn boende  

 hos sig, jf. lov om social bistand, bedsteforældre eller andre  

 familiemedlemmer, lærere m.fl.
Hvis barnet er fyldt 7 år, bliver det nu  

 forældrenes beslutning, om barnet - med en voksen ledsager - bør se en given  

 film.
 I stk. 4 gives der mulighed for, at kulturministeren kan fastsætte gebyr  

 for rådets vurdering af film, ligesom der i dag betales gebyr for censurering  

 af film til delvis dækning af filmcensurens administrationsomkostninger.
Hanne Andersen (S) fmd.
Søren Hansen (S) Eva Fatum (S) Poul Qvist  

 Jørgensen (S) Peder Sass (S) Margrete Auken (SF) Elsebeth Gerner Nielsen (RV)  

 Aage Frandsen (SF) Peter Duetoft (CD) Ester Larsen (V) Helge Sander (V) Lars  

 Løkke Rasmussen (V) nfmd.
Hans Christian Schmidt (V) Torben  

 Rechendorff (KF) Agnete Laustsen (KF) Brian Mikkelsen (KF) Poul Nødgaard (DF) Fremskridtspartiet og Enhedslisten havde ikke medlemmer i udvalget.
