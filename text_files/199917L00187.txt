Ændringsforslag stillet den 1. november  

 1999 uden for betænkningen Ændringsforslag til 2. behandling af Forslag til lov om ændring af lov om  

 registreringsafgift af motorkøretøjer m.v.
(Justering af afgiftsskalaer m.v. for brugte  

 køretøjer) Af	skatteministeren:
Til § 2 6) I stk. 2 indsættes efter »fremsættelse«: », jf. dog stk. 3 og 4«.
 7) Efter stk. 2 indsættes:
» 1)	Købet skal være sket eller den bindende aftale om  

 køb skal være indgået senest den 26. oktober 1999.
 2)	Slutbrugeren skal forestå afgiftsberigtigelsen ved den told-  

 og skatteregion, hvori slutbrugeren er bosiddende.
3)	Der kan kun afgiftsberigtiges en bil pr. slutbruger.
Bilen skal  

 indregistreres for slutbrugeren.
 Dokumentation for, at den bindende aftale om køb er  

 opfyldt, skal være told- og skatteregionen i hænde senest den 15.  

 november 1999. Dokumentation for, at bilen er registreret første gang  

 for slutbrugeren, skal være told- og skatteregionen i hænde  

 senest den 30. april år 2000.
Stk. 4. For biler omfattet af stk. 3 kan der betales  

 depositum for afgiften på grundlag af oplysninger om bilens tidligere  

 registreringsforhold.« Bemærkninger Til nr. 6 Ændringen er en konsekvens af, at der som stykke 3  

 (jf. ændringsforslag nr. 7) foreslås særlige regler om  

 lovens virkningstidspunkt for slutbrugere, der har købt eller har  

 indgået bindende aftale om køb af en bil senest på dagen  

 for lovforslagets fremsættelse.
Til nr. 7 Ved ændringsforslaget lægges op til en  

 opblødning af den oprindeligt foreslåede  

 virkningsbestemmelse.
 Der kan være situationer, hvor der er indgået  

 aftale mellem forhandler og slutbruger, hvor forhandleren er bundet af en  

 fast aftalt pris uden at have haft mulighed for at tage højde for den  

 øgede afgift som følge af lovforslaget.
Ændringsforslaget vil også løse en  

 række af de situationer, der har været nævnt under  

 udvalgsbehandlingen.
Eksempelvis de situationer, hvor man har betalt afgift  

 eller depositum for afgift den 26. oktober 1999, inden forslaget blev kendt.
Endelig har regeringen fundet det rigtigt at fritage  

 enkeltpersoner fra lovforslagets virkning, såfremt de har indgået  

 en bindende aftale om køb senest på dagen for lovforslagets  

 fremsættelse.
Det betyder også, at bilforhandlere vil kunne  

 registrere en enkelt bil til sig selv, såfremt de har indgået en  

 bindende aftale om køb af bilen senest på dagen for  

 lovforslagets fremsættelse.
Har slutbrugeren ikke inden 15. november 1999 over for den  

 told- og skatteregion, hvori slutbrugeren er bosiddende, dokumenteret, at  

 betingelserne er opfyldt, opkræves forskellen mellem det beløb,  

 der er opkrævet efter registreringsafgiftslovens hidtil gældende  

 regler, og det beløb, der burde være opkrævet.
Det samme  

 gælder de tilfælde, hvor der ikke inden udgangen af april  

 måned år 2000 fremlægges dokumentation for, at bilens  

 slutbruger er første registrerede ejer eller bruger af bilen.
 Enkelte slutbrugere, der i øvrigt ville kunne  

 opfylde betingelserne for afgiftsberigtigelse efter  

 registreringsafgiftslovens hidtil gældende regler, har ikke mulighed  

 for at frembyde bilen for de statslige regionale told- og skattemyndigheder  

 og derfor ikke mulighed for at betale depositum inden 15. november 1999. Der  

 er derfor med stk. 4 indsat en mulighed for, at der i disse tilfælde  

 kan ske betaling af depositum for registreringsafgiften på grundlag af  

 oplysninger om bilens tidligere registreringsforhold.
Provenumæssige konsekvenser Provenutabet som følge af, at  

 køretøjer der er købt på kontrakt senest den 26.  

 oktober 1999 ikke omfattes af L 58, skønnes at være på  

 knap 5-10 mio. kr. i 1999.
 Det samlede provenu af L 58 og ændringsforslag vil  

 være på godt 90 mio. kr. i 2000. Forslaget vil være  

 næsten provenuneutralt i 1999.
Erhvervsmæssige konsekvenser Forslaget skønnes ikke at have  

 erhvervsøkonomiske konsekvenser.
Administrative konsekvenser Udgiften for Told Skat til annoncering om den nye  

 virkningsbestemmelse anslås til 300.000-400.000 kr.
