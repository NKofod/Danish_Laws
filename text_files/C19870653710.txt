1. Indledning På given foranledning skal man herved erindre om, at der i henhold til  

 vedtagelse i Nordisk Ministerråd er iværksat en nordisk udvekslingsordning  

 for personale i statsadministrationen i de respektive lande.
 Formålet med ordningen er at fremme det nordiske samarbejde og gennem  

 studieophold af højst et års varighed i et andet nordisk land at udbygge  

 kendskabet til administration, forvaltning og lovgivning i det pågældende  

 land.
 Ordningen omfatter såvel tjenestemænd som overenskomstansatte og såvel  

 centralt som lokalt ansatte, dog fortrinsvis sagsbehandlere.
Til dækning af de med ordningen forbundne merudgifter til bolig m.v. samt  

 rejseudgifter er der på ministerrådets budget afsat midler til fordeling i de  

 enkelte lande.
Bevillingen åbner mulighed for et begrænset antal årlige  

 udvekslinger.
De afsatte midler forudsættes til disposition for ansatte i  

 statsinstitutioner, som ikke har egne stipendieordninger.
Opholdet/studiet må  

 have faglig tilknytning til ansøgerens arbejdsområde og være til gavn for  

 både styrelsen og den ansatte.
2. Generelle vilkår Ordningen tager i første række sigte på sekretærer/fuldmægtige,  

 konsulenter og andre ansatte med lignende arbejdsområde, men er i øvrigt ikke  

 begrænset til disse grupper.
Der vil kunne gives stipendier til studier ved nordiske statsinstitutioner  

 og uddannelsessteder.
Stipendiet fastsættes under hensyn til andre stipendier  

 og tilskud, som vedkommende ansøger kan få.
 Under udvekslingsopholdet, som højst kan være af 12 måneders varighed, og  

 som skal ligge inden for samme kalenderår, oppebærer den ansatte fra sit  

 hjemlands ministerium/styrelse sin sædvanlige løn.
 Dette vilkår skal dog ses i sammenhæng med den i punkt 7 indeholdte  

 forudsætning for det aktuelle udvekslingsophold, således at det er det  

 enkelte ministerium/styrelse, der tager stilling til spørgsmålet om  

 tjenestefrihed med løn.
 I det omfang, den ansatte oppebærer rådighedstillæg i henhold til  

 kollektiv aftale eller overenskomst, vil dette kunne komme til udbetaling  

 under opholdet under forudsætning af, at vedkommende påtager sig en  

 tilsvarende merarbejdsforpligtelse.
Udvekslingsopholdet medfører ingen ændring i tjenestemænds pensionsmæssige  

 stilling, herunder optjening af pensionsanciennitet.
Overenskomstansattes  

 pensionsmæssige rettigheder og forpligtelser opretholdes ligeledes.
Såvel  

 tjenestemænd som overenskomstansatte optjener lønanciennitet.
3. Stipendiet Fra ministerrådet udbetales et stipendium, hvis størrelse fastsættes under  

 den årlige budgetbehandling.
Stipendiet, som udgør 5.500 dkr. pr. måned, skal  

 dække merudgifter til bolig og andet.
Desuden godtgøres af ministerrådet rejse med billigste offentlige  

 transportmiddel til og fra den lokalitet, hvor udvekslingsopholdet finder  

 sted.
Hvis opholdet varer mindst 6 måneder, godtgøres endvidere efter  

 hjemlandets gældende regler flytteudgifter, rejseudgifter for eventuelle  

 familiemedlemmer samt 1 fri hjemrejse under opholdet for den ansatte og  

 dennes eventuelle familie.
 Udgifter i forbindelse med eventuelle tjenesterejser under  

 udvekslingsopholdet afholdes af opholdsinstitutionen.
4. Etablering af udvekslingen Det forudsættes, at den ansattes ministerium/styrelse er den pågældende  

 behjælpelig med at etablere de fornødne kontakter til andre nordiske  

 myndigheder med henblik på udvekslingsopholdet.
 5. Ved tildeling af stipendier lægges der vægt på:
- at ansøgeren har haft en vis tjeneste i staten, - at ansøgeren med hensyn til tidligere arbejdsindsats og kvalifikationer  

 opfylder visse forudsætninger for den uddannelse og tjeneste, han tager sigte  

 på, - at opholdet/studiet har en faglig tilknytning til ansøgerens  

 arbejdsområde og er til gavn for både styrelsen og den ansatte, - at opholdet/studiet ikke varer mere end 1 år og ligger inden for et  

 kalenderår.
6. Specielle vilkår Stipendiaten har arbejdspligt under udvekslingsopholdet, ligesom  

 vedkommende må følge de i opholdsinstitutionen gældende bestemmelser om  

 arbejdstid og udføre de arbejdsopgaver og arbejdsforpligtelser, der måtte  

 blive pålagt.
Der gælder tavshedspligt i overensstemmelse med de på stedet  

 fastsatte regler, og der må underskrives erklæring herom, såfremt  

 opholdsinstitutionen ønsker dette.
 Stipendiaten forpligter sig til at tilbagebetale stipendiet, hvis:
- arbejdspligten ikke overholdes, - udbetalt stipendium ikke er brugt i overensstemmelse med formålet, - udgifterne dækkes af andre stipendieordninger.
 Inden 3 måneder efter hjemkomsten skal den pågældende gennem vedkommende  

 danske ministerium/styrelse sende en rapport om udvekslingsopholdet, herunder  

 en kort beskrivelse af de praktiske erfaringer, i 2 eksemplarer til  

 finansministeriet, lønnings- og pensionsdepartementet, der videresender et  

 eksemplar til Nordisk Ministerråds sekretariat.
7. Ansøgninger Ansøgning om udvekslingsophold sendes gennem den ansattes  

 ministerium/styrelse til finansministeriet, lønnings- og  

 pensionsdepartementet, og skal indeholde følgende oplysninger:
Ansøgningen forsynes med ministeriet/styrelsens udtalelse om  

 tjenestestedets interesse i formålet med det ansøgte studieophold, samt om,  

 hvorvidt man i givet fald agter at yde tjenestefrihed med løn.
Er der flere  

 ansøgere til samme type uddannelse, må ansøgerne prioriteres.
Det skal  

 desuden oplyses, om institutionen har egen stipendieordning.
8. ansøgningsfrist Man skal gøre opmærksom på, at ansøgningsfristen er den 30. september i  

 det pågældende år med henblik på udveksling i det efterfølgende kalenderår.
9. refusion af udgifter Det forudsættes, at vedkommende ministerium/styrelse forskudsvis afholder  

 de med udvekslingsopholdet forbundne udgifter (stipendier), hvorefter disse  

 vil blive refunderet af Nordisk Ministerråd 2 gange om året (1. juli og 31.  

 december).
 Man skal i den forbindelse anmode om, at dokumentation for de afholdte  

 udgifter indsendes til finansministeriet, lønnings- og pensionsdepartementet,  

 senest 1 måned før ovennævnte datoer med henblik på refusion.
10. Skattepligt Under udvekslingsopholdet opretholdes den fulde skattepligt til Danmark.  

 Stipendiet medregnes ved opgørelsen af den skattepligtige indkomst  

 (B-indkomst). Skatteyderen vil have mulighed for at opnå fradrag for  

 dokumenterede eller sandsynliggjorte merudgifter ved opholdet.
11. Afsluttende bemærkninger Denne cirkulæreskrivelse erstatter finansministeriets cirkulæreskrivelse  

 af 10. juli 1986, LP-nr. 128/86.
 Man skal henstille, at de ansatte i styrelsen og underliggende  

 institutioner gøres bekendt med udvekslingsordningen.
 Eventuelle tvivlsspørgsmål forudsættes forelagt finansministeriet,  

 lønnings- og pensionsdepartementet.
 Yderligere eksemplarer af denne cirkulæreskrivelse vil i begrænset omfang  

 kunne rekvireres af vedkommende ministerier m.v. i finansministeriet,  

 lønnings- og pensionsdepartementets betjentstue.
P.
M.
V.
E.
B.
