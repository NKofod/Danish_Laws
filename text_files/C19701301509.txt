(Til samtlige af landbrugsministeriet  

 til udførsel af kød, slagteaffald og kødvarer autoriserede  

 virksomheder og de ved disse ansatte kontrollerende dyrlæger) Efter indstilling fra veterinærdirektoratet og baconkontrollen er der  

 truffet beslutning om, at ren nitrit kun må anvendes på de autoriserede  

 eksportsvineslagterier til fremstilling af baconlage, og at kontrollen med  

 anvendelse af ren nitrit på disse virksomheder skal varetages af den  

 kontrollerende dyrlæge.
Uanset bestemmelserne i bekendtgørelse nr. 39 af 7. marts 1953 om  

 anvendelse af nitriter (saltpetersyrlige salte) til kød, slagteaffald og  

 kødvarer må eksportsvineslagterierne fremstille nitritholdig lage til brug  

 ved saltning af bacon, der er omfattet af bestemmelserne i  

 landbrugsministeriets regulativ for tilvirkning og udførsel af bacon, på  

 betingelse af, at indkøb af ren nitrit til slagteriet kun sker efter samråd med  

 den kontrollerende dyrlæge, at al nitrit opbevares i kontrolpersonalets varetægt under den  

 kontrollerende dyrlæges tilsyn og ansvar, at nitrit kun udleveres af kontrolpersonalet efter rekvisition fra  

 slagteriet og i afvejede portioner, hvis størrelse svarer til den mængde  

 nitrit, der medgår til blanding af 1 lagerører saltlage, at nitritmængden i den fremstillede lage ikke overskrider den i §  

 7 i ovennævnte bekendtgørelse anførte maksimalmængde nitrit i saltlage, at slagteriet yder dyrlægen hjælp i det omfang, denne skønner  

 fornødent, til foretagelse af fortløbende undersøgelser af lagens  

 nitritindhold, og at de anvisninger, som dyrlægen giver vedrørende anvendelsen af  

 nitrit, uopholdelig følges, indtil anden bestemmelse eventuelt er truffet af  

 landbrugsministeriet eller veterinærdirektoratet.
 Landbrugsministeriet kan til enhver tid tilbagekalde tilladelsen for det  

 enkelte slagteri, såfremt forholdene gør dette påkrævet.
 Eventuelle beholdninger af ren nitrit på slagteriet overgives til dettes  

 kontrolpersonale.
 Samtidig meddeler man eksportsvineslagterierne tilladelse til ved saltning  

 af bovbladslommer og til fremstilling af sprøjtelage og kummelage til brug  

 ved baconfremstilling at anvende de af Dansk Salt A/S, Mariager, efter  

 baconkontrollens anvisning og under denne institutions kontrol leverede  

 saltblandinger med indhold af såvel nitrit som nitrat på betingelse af, at  

 saltblandingens emballage tydeligt bærer påskriften  

 »Nitrat-nitrit-saltblanding, godkendt af baconkontrollen« og  

 herunder en angivelse af saltblandingens indhold.
 Anvendelse af ren nitrit til andet formål end fremstilling af baconlage er  

 forbudt på de af landbrugsministeriet autoriserede kødvarevirksomheder.
 Cirkulæret træder i kraft den 25. marts 1970.
 Cirkulære herfra af 2. juni 1953 til samtlige eksportsvineslagterier samt  

 de ved disse ansatte kontrollerende dyrlæger angående fremstilling af  

 nitritholdig lage ophæves.
 Landbrugsministeriet, den 17. marts  

 1970.
 P.M.V.
N.
Wermuth.
/L.
Simonsen.
