Ved en mellem Udenrigsministeren og den herværende tyske Carge d'Affaires  

 den 28. Oktober d.A. stedfunden Noteveksling er der mellem den danske og den  

 tyske Regering truffet Aftale om, at her i Landet bosatte tyske Statsborgere,  

 der ikke tillige er i Besiddelse af dansk Indfødsret, fremtidig, under  

 Forudsætning af Gensidighed, skal være fritaget for enhver Forpligtelse til  

 at udføre Militærtjeneste til Lands, til Vands og i Luften, i Hæren og  

 Flaaden saavel som i enhver eventuel Militsorganisation af halvofficiel eller  

 uofficiel Karakter, hvilken Fritagelse skal finde Anvendelse baade i Fredstid  

 og i Krigstid.
Denne Aftale har Karakter af Overenskomst af den i  

 Værnepligtsloven af 8. Juni 1912 § 2 nævnte Art.
 Hvilket herved bringes til almindelig Kundskab med Tilføjende, at Aftalen  

 straks er traadt i Kraft.
 Udenrigsministeriet, den 4. November  

 1926.
C.
Moltke.
