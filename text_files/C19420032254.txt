 I et hertil indsendt Andragende har De besværet Dem over, at  

 Auktionsleder, Overretssagfører B., X., ved Afregningen af Auktionsprovenuet  

 vedrørende nogle efter Begæring af Dem som Sagfører for A/S C. ved  

 Tvangsauktion bortsolgte Genstande foruden et Beløb til Dækning af  

 forskellige nærmere specificerede Udgifter har fradraget et Beløb til Dækning  

 af de med Auktionen forbundne Generalomkostninger.
Foranlediget heraf skal man meddele, at Auktionslederen i Medfør af Lov  

 Nr. 132 af 16. April 1935 om offentlig Auktion ved Auktionsledere § 4, 2.  

 Stk., jfr.
Bekendtgørelse Nr. 244 af 24. Maj 1935 angaaende Auktionslederes  

 Sikkerhedsstillelse, Vederlag m. m. § 2, 2. og 3. Stk., og Instruks Nr. 211  

 af 2. Juli 1935 for Auktionsledere Afsnit II § 12, 2. og 3. Stk., har krav på  

 Godtgørelse for Udgifter, og at han herefter efter Justitsministeriets  

 Formening maa bære berettiget til at opkræve et Beløb til Dækning af Udgifter  

 til Leje af Lokale, Medhjælp, Opvarmning, Bekendtgørelse m. v., jfr. herved  

 Retsplejelovens § 543, hvorved bemærkes, at der ikke af Dem var givet særlige  

 Forskrifter angaaende Udredelsen af Auktionsomkostningerne, jfr.  

 Retsplejelovens § 547, 2. Stk.
 Det tilføjes, at Spørgsmaalet om, hvorvidt det af Auktionslederen til  

 Dækning af hans Udgifter beregnede Beløb i det enkelte Tilfælde har været  

 rimeligt, henhører under Domstolenes Afgørelse.
 For saa vidt De derhos har forespurgt, hvorvidt det maa anses for  

 berettiget, at en Auktionsleder først afregner Auktionen 2 Maaneder efter  

 denne, uanset at Budsummen med Omkostninger er betalt kontant paa Auktionen,  

 skal man meddele, at Den danske Dommerforening og Foreningen af  

 Auktionsledere i Danmark i nogle over Sagen indhentede Erklæringer har  

 udtalt, at Auktionsinkassatoren ved en Auktion, hvor der sælges saavel paa  

 Kredit som kontant, som Hovedregel maa anses for berettiget til at afregne  

 Auktionen under eet inden 14 Dage efter den fastsatte Kredittids Udløb, jfr.  

 Retsplejelovens § 553 og den overfor nævnte Instruks Afsnit II § 10, og at  

 Justitsministeriet kan henholde sig hertil.
