Kendelse fra Pressenævnet i sag nr.  

 119/2002 [To kvinder   A og B] har ved advokat Jakob Juul  

 Bergendorff klaget til Pressenævnet over en forside og to artikler  

 bragt i SE og HØR nr. 45 og 46, der udkom henholdsvis den 7. og 14.  

 november 2002, idet de mener, at god presseskik er tilsidesat.
 På forsiden af Se og Hør nr. 45, blev der  

 bragt et stort billede af klagerne med teksten "KÆRESTE MED  

 og "[A] scorede stjernespiller". Artiklen i  

 bladet havde overskrifterne "Træneren scorede  

 spilleren" og "KÆRESTER". Artiklen blev  

 indledt med teksten "[A] har fundet sammen med landsholdsstjernen  

 Herefter hed det:
"Verdens bedste kvindelige håndboldspiller  

 nogensinde sover ikke alene. [A], 33, har igen scoret uden for banen.
Og som  

 folk i Slagelse og omegn længe har vidst, har [A] ikke behøvet  

 at kigge sig vidt omkring efter kærligheden.
Den udkårne er  

 nemlig den 22-årige landsholdsspiller [B], som til daglig tjener sine  

 penge på byens succesfulde håndboldhold   hvor [A] i dag er  

 træner.
[B] skiftede i sommerpausen sidste år fra Brabrand  

 IF til Slagelse FH, og det var altså ikke kun for at finde nye  

 sportslige udfordringer   det var i lige så høj grad for at  

 komme tæt på sin elskede.
Ifølge SE og HØRs  

 oplysninger var forholdet mellem [A] og [B] nemlig allerede glohedt på  

 det tidspunkt.
 Kilder tæt på holdet fastholder, det er en  

 offentlig hemmelighed   i hvert fald i håndboldkredse   at  

 træneren og stregspilleren også ses efter arbejdstid   "men  

 de skilter ikke ligefrem med kærligheden", som det hedder.
Forholdet mellem stjernespilleren og succestræneren  

 er dog ikke mere hemmeligt, end at [A] og [B] nu tilsyneladende også  

 har valgt at flytte sammen. [A] rykkede for nogle måneder siden ud fra  

 et lejet hus i Slagelse, samtidig med at [B] flyttede ind i et hus lidt  

 længere syd på i Skælskør.
Og ringer man på  

 her, åbnes døren af  Vivi  Andersen   bedre kendt som [A]s mor  

 og beskytter.
- Jeg kender ikke nogen [B].
Men er hun i øvrigt  

 ikke ude og træne med landsholdet? lyder den kryptiske kommentar.
Vivi  Andersen burde nu ellers nok kende [B].
Ud over at  

 være hendes nye svigerdatter har stortalentet spillet 22 kampe for  

 landsholdet og endnu flere for Slagelse, siden hun kom til klubben før  

 sidste sæson samme klub som [A]s ekskæreste  Camilla  Andersen i  

 øvrigt også spiller i.
Bopælen i Skælskør har vist sig at  

 være meget midlertidig. [B] flyttede ind midt i august, mens [A] aldrig  

 har haft officiel adresse her.
Men sidste tirsdag blev indboet pakket ned i  

 kasser og afhentet af et hold flyttefolk. [B] og [A] bor nu sammen et sted,  

 som indtil videre er hemmeligt for offentligheden.
Det har ikke været muligt at få en kommentar  

 fra [B] selv, ligesom [A] ifølge klubben ikke ønsker at  

 kommentere forholdet til sin stjernespiller." Artiklen blev ledsaget af et stort og to mindre indsatte  

 billeder.
Billederne havde følgende billedtekster:
"Landsholdsspilleren [B] har et særdeles godt  

 øje til sin træner, [A].
De to har været kærester i  

 halvandet år.
 [B] er en etableret spiller på det danske landshold.  

 Hun har indtil videre spillet 22 landskampe og scoret 42 mål.
Indtil for ganske nylig boede [B] officielt i dette hus  

 på [gadenavn udeladt], Skælskør.
Her flyttede hun fra i  

 tirsdags." Artiklen i SE og HØR nr. 46, havde overskriften  

 "LESBISK LYKKE". I artiklen hed det bl.a.:
"Flere og flere kendte kvinder springer ud af  

 skabet Flere og flere piger tænder på at være  

 sammen med andre piger.
For de fleste er det blot en seksuel fantasi, der  

 skal prøves af en enkelt gang eller to.
Men nogle piger får  

 så meget smag for deres eget køns runde og bløde former,  

 at de vælger mændene fra.
Håndboldstjernen [A] er således ikke alene om  

 at foretrække en kvindelig partner.
Faktisk springer flere og flere  

 kendte piger i disse år offentligt ud af skabet og lægger  

 således ikke længere skjul på, at de foretrækker  

 duften af Chanel No. 5 frem for Old Spice hjemme på silkelagnerne.
Her er blot et lille udpluk  ." Herefter var indsat flere billeder af danske kvinder med  

 ledsagende tekster.
Ved siden af et billede af [A] og [B] hed det:
" [A] Det er ikke nogen hemmelighed, at håndboldfurien [A]  

 er til kvinder.
I flere år dannede hun par med landsholdskollegaen  

  Camilla  Andersen, men det forhold led under stor bevågenhed skibbrud  

 under OL i Atlanta 1996. Herefter kastede [A] sin kærlighed på  

 den norske fodboldspiller  Jannicke  Nilsen, og i sidste uge kunne SE og  

 HØR så afsløre, at [A] det sidste års tid har levet  

 sammen med endnu en sportsstjerne, håndboldspilleren [B].
Sin nyeste  

 kæreste har [A] såmænd fundet i sin egen baghave. [B] er  

 nemlig stregspiller i Slagelse FH   hvor [A] som bekendt er chef." Klagerne har anført, at spørgsmålet  

 om, hvorvidt klagerne har et kæresteforhold, er ikke et anliggende af  

 klart almen interesse, der kræver offentlig omtale, ligesom hensynet  

 til ytringsfriheden ikke i dette tilfælde berettiger bladet til at  

 tilsidesætte hensynet til klagernes fred.
Klagerne har ikke givet  

 offentligt udtryk for at have haft noget særligt forhold, herunder et  

 samlivsforhold eller lignende, og klagerne har ikke givet tilladelse til  

 eller givet udtryk for at være indforstået med den omtale, der  

 har fundet sted i bladet.
Tværtimod har bladet været bekendt med,  

 at klagerne under ingen omstændigheder ønsker deres privatliv  

 omtalt, idet bladet adskillige gange er blevet gjort opmærksom  

 herpå.
Klagerne har henvist til telefaxer af 18. og 26. marts samt 15.  

 april 2002 fremsendt til Aller Press, der udgiver SE og HØR.
Klagerne er i øvrigt ikke enig i bladets  

 anførsel om, at et forhold mellem en træner og en spiller altid  

 vil have relevant sportslig interesse.
Hvad professionelle  

 idrætsudøvere foretager sig i deres privatliv er irrelevant for  

 deres præstationer og for deres eventuelle offentlige udtalelser i  

 professionelt øjemed.
Omtalen anlægger ikke en sportslig vinkel,  

 og det påpeges ikke i bladet, at det påståede  

 kæresteforhold skulle medføre habilitetsproblemer.
 Over for bladets anførsel om, at den af Slagelse FH  

 udsendte pressemeddelelse skulle medføre, at omtalen af klagerne var  

 berettiget, har klagerne anført, at pressemeddelelsen er udsendt efter  

 bladets omtale i uge 45 og 46 og kan derfor ikke tillægges betydning.
 Klagerne har videre anført, at det er kritisabelt  

 og i strid med god presseskik, at bladet tilsyneladende bevidst lægger  

 afgørende vægt på egne kommercielle interesser på  

 bekostning af enkeltpersoners udtrykkelige ønske om ikke at få  

 omtalt deres private forhold i landsdækkende medier.
Det er endvidere i strid med reglerne for god presseskik,  

 at der i bladet den 7. november 2002 såvel på forsiden som inde i  

 bladet samt i bladet den 14. november 2002 bringes et billede af klagerne,  

 der er taget ud af dets rette sammenhæng for at give det indtryk, at  

 klagerne skulle have stillet op til fotografering som et kærestepar,  

 ligesom det er i strid med reglerne for god presseskik, at de bragte billeder  

 ydermere er tilskåret og manipuleret med, således at det  

 misvisende indhold forstærkes.
Billedet i dets oprindelige form stammer  

 fra et pressemøde afholdt af håndboldklubben Slagelse FH den 9.  

 april 2001, hvor [A] som klubbens træner præsenterede klubbens  

 nye spillere.
I den anledning stillede [A] op sammen med de 6 nye spillere,  

 hvor de alle stod skulder mod skulder.
Klagerne har anført, at bladet ligeledes har  

 handlet i strid med god presseskik ved at bringe omtalen i bladet den 14.  

 november 2002, idet den blev bragt i sammenhæng med omtale af andre  

 angiveligt lesbiske kærestepar, hvoraf flere har offentliggjort deres  

 parforhold og ladet sig fotografere som kærestepar.
Omtalen af [A]s  

 tidligere påståede kæresteforhold til  Jannicke  Nilsen er  

 ligeledes en omtale af private forhold og i strid med reglerne for god  

 presseskik, særligt henset til at bladets tidligere chefredaktør  

 og journalisten ved Københavns Byrets dom af 14. februar 2001 blev  

 dømt for overtrædelse af straffelovens § 264 d ved at omtale  

 dette forhold.
Endelig har bladet handlet i strid med god presseskik ved  

 at bringe omtalen som yderst dominerende på bladets forside, idet  

 billede og tekst udgjorde ca. 2/3 af forsiden.
Derved er omtalen udbredt til  

 samtlige de mennesker, som ikke har købt bladet, men som har set  

 forsiden af bladet på de udsalgssteder, hvor bladet er  

 præsenteret.
Bladet har anført, at oplysningerne om klagernes  

 forhold ikke er egnede til at krænke privatlivets fred.
Der er efter  

 det oplyste tale om oplysninger, som er almindeligt kendte.
Der er tale om et  

 kærestepar, som ikke lægger skjul på deres forhold, og  

 parterne indgår ikke i andre forhold, således at oplysningerne  

 skulle kunne krænke de eventuelt besvegne parter.
Bladet har i samme forbindelse anført, at klare  

 almene interesser kræver offentlig omtale.
Omtalen ligger ikke ud over,  

 hvad offentlige personer som klagerne må tåle, når der er  

 en for offentligheden relevant sammenhæng.
Da [A] og [B] er henholdsvis  

 cheftræner og spiller i håndboldklubben Slagelse FH, er der tale  

 om et kæresteforhold mellem "chef" og  

 "medarbejder". Et forhold mellem træner og spiller vil  

 blandt andet i kraft af trænerens valg og fravalg af spillere   altid  

 have relevant sportslig interesse.
I sagen har dette aspekt vist sig i et  

 helt særligt omfang, efter at artiklen blev trykt, idet Slagelse FH i  

 forbindelse med udtagelsen af det danske kvindelandshold til EM udsendte en  

 pressemeddelelse, der blandt andet kritiserede, at [B] ikke var udtaget til  

 landsholdet.
Pressemeddelelsen viser, at kæresteforholdet mellem  

 klagerne er yderst relevant for forståelsen af den kritik, som Slagelse  

 FH og [A] fremkom med efter udtagelsen af landsholdet.
Der er tale om en helt  

 åbenbar inhabilitet, når [A] skal sammenligne sin kærestes  

 kvalifikationer med konkurrerende spillere.
Bladet har endvidere bestridt, at de billeder, som  

 ledsagede artiklen og forsiden den 7. november 2002 skulle være  

 "aldeles misvisende". Det er korrekt, at en spiller, der ikke var  

 relevant for artiklen, blev fjernet fra billedet.
Der er ingen pligt for  

 mediet til at bringe alle personer, som stod sammen, da billedet blev taget.  

 Det kan ikke i forhold til klagerne gøre nogen forskel, om der er 7, 3  

 eller 2 personer på billedet.
Det er ligeledes korrekt, at klagerne  

 blev rykket tættere sammen af bladet, således at klagerne kunne  

 være på siden, når billedet blev forstørret.
Det  

 forhold, at billedet stammer fra et pressemøde, hvor [B] blev  

 præsenteret som ny spiller, gør i lyset af  

 kæresteforholdet mellem klagerne blot billedet til det helt rigtige til  

 illustration for artiklen.
Billedet er netop ikke taget ud af sin rette  

 sammenhæng, men viser derimod blot baggrunden for artiklen  

 sammenblandingen af professionelle og private relationer mellem klagerne.
Den  

 mindre rykning af klagerne ses ikke at kunne bevirke, at billedet er i strid  

 med god presseskik, idet der alene er tale om en mindre sammenrykning af  

 klagerne, som stod ved siden af hinanden.
Der er således ikke sket en  

 ændring af billedets meningsindhold.
 Bladet har i forhold til omtalen af klagerne i artiklen  

 den 14. november 2002 og det dertil benyttede billede henvist til  

 ovennævnte.
Med hensyn til omtalen af [A] og  Jannicke  Nilsen i  

 artiklen den 14. november 2002 har bladet anført, at omtalen  

 indgår i en artikel, hvor personernes tidligere forhold er omtalt, hvor  

 dette måtte være relevant.
For så vidt [A] er det relevant  

 at vise, at hun tidligere har været kæreste med  

 indrætsudøvere, herunder  Camilla  Andersen.
Det forhold, at  

 omtale af [A]s forhold til  Jannicke  Nilsen tidligere er fundet  

 retsstridigt, er ikke nødvendigvis udtryk for, at dette også er  

 tilfældet på et senere tidspunkt.
I denne sag indgår  

 oplysningen som en enkelt oplysning blandt en lang række, som for det  

 første ikke kan anses som oplysninger om private forhold, og for det  

 andet har det en klar samfundsmæssig interesse.
Der er derfor ikke tale  

 om en tilsidesættelse af god presseskik.
Bladet har endelig anført, at den påklagede  

 markedsføring er helt sædvanlig for alle ugeblade.
God  

 presseskik tager udgangspunkt i "presseskik", dvs. den almindelige  

 adfærd blandt medierne.
Da det er almindelig adfærd blandt  

 ugebladene, at visse artikler i bladet fremhæves på forsiden, og  

 at denne forside vises og omtales i forbindelse med markedsføringen af  

 bladet, må de personer, som lovligt omtales i ugebladene,  

 "tåle" at se, at de figurerer på forsiden af bladet og  

 indirekte indgår i markedsføringen af bladet.
Bladet har derfor  

 ikke handlet i strid med god presseskik ved at vise klagerne på  

 forsiden og ved at lade bladets forside indgå i markedsføringen  

 af bladet.
Bladet valgte i øvrigt på grund af klagernes  

 efterfølgende protester at bringe en sløret version af  

 reklamerne, hvor klagerne ikke kunne genkendes, og hvor deres navne ikke blev  

 nævnt.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
Pressenævnet bemærker indledningsvis, at  

 forsiden og artiklen den 7. november 2002 og artiklen den 14. november 2002  

 omtaler klagernes påståede kæresteforhold, og at denne  

 omtale bringes uden nogen sammenhæng med spørgsmålet, om  

 dette forhold vil kunne eller har medført habilitetsproblemer internt  

 i Slagelse FH eller eksternt, f.eks. i forhold til Slagelse FHs kritik  

 af udtagelsen af landsholdsspillere til EM.
Nævnet finder herefter, at  

 der ikke er en sådan klar almen interesse i offentliggørelsen af  

 artiklernes oplysninger, at offentliggørelsen af den grund har  

 været berettiget.
Nævnet finder, at bladet har handlet i strid  

 med god presseskik, og udtaler sin alvorlige kritik.
Nævnet finder ej heller, at der i forhold til  

 oplysningen om [A]s påståede forhold til  Jannicke  Nilsen i  

 artiklen den 14. november 2002 foreligger en sådan klar almen interesse  

 i offentliggørelsen, at denne har været berettiget.
Nævnet  

 udtaler også på dette punkt sin alvorlige kritik af bladet.
 Med hensyn til bladets anvendelse af billederne af  

 klagerne bemærker nævnet, at det for læseren  

 særligt henset til forsidens og artiklernes indhold   må  

 fremstå som om, at billederne er taget af klagerne som kærestepar  

 og ikke i forbindelse med præsentation af nye spillere til Slagelse FH.  

 Nævnet finder, at bladet ved den foretagne billedmanipulation og den  

 efterfølgende anvendelse af billederne i en sammenhæng, hvor de  

 ikke hører hjemme, groft har handlet i strid med god presseskik, og  

 nævnet udtaler sin alvorlige kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af SE og  

 HØR at offentliggøre følgende:
 "Kendelse fra Pressenævnet:
Den 7. og 14. november 2002 bragte SE og HØR  

 på forsiden og i to artikler en omtale af, at håndboldklubben  

 Slagelse FHs træner [A] og spiller [B] skulle have et  

 kæresteforhold.
Bladet bragte i forbindelse hermed tre identiske  

 billeder af [A] og [B] med armene lagt på hinandens skuldre.
Dog var  

 billederne, der var taget i forbindelse med præsentationen af nye  

 spillere, skåret til, ligesom bladet havde rykket [A] og [B]  

 tættere sammen på to af billederne.
 [A] og [B] har klaget til Pressenævnet, idet de  

 finder, at bladet har handlet i strid med god presseskik.
 Pressenævnet udtaler:
Pressenævnet bemærker indledningsvis, at  

 forsiden og artiklen den 7. november 2002 og artiklen den 14. november 2002  

 omtaler klagernes påståede kæresteforhold, og at denne  

 omtale bringes uden nogen sammenhæng med spørgsmålet, om  

 dette forhold vil kunne eller har medført habilitetsproblemer internt  

 i Slagelse FH eller eksternt, f.eks. i forhold til Slagelse FHs kritik  

 af udtagelsen af landsholdsspillere til EM.
Nævnet finder herefter, at  

 der ikke er en sådan klar almen interesse i offentliggørelsen af  

 artiklernes oplysninger, at offentliggørelsen af den grund har  

 været berettiget.
Nævnet finder, at bladet har handlet i strid  

 med god presseskik, og udtaler sin alvorlige kritik.
Nævnet finder ej heller, at der i forhold til  

 oplysningen om [A]s påståede forhold til  Jannicke  Nilsen i  

 artiklen den 14. november 2002 foreligger en sådan klar almen interesse  

 i offentliggørelsen, at denne har været berettiget.
Nævnet  

 udtaler også på dette punkt sin alvorlige kritik af bladet.
 Med hensyn til bladets anvendelse af billederne af  

 klagerne bemærker nævnet, at det for læseren  

 særligt henset til forsidens og artiklernes indhold   må  

 fremstå som om, at billederne er taget af klagerne som kærestepar  

 og ikke i forbindelse med præsentation af nye spillere til Slagelse FH.  

 Nævnet finder, at bladet ved den foretagne billedmanipulation og den  

 efterfølgende anvendelse af billederne i en sammenhæng, hvor de  

 ikke hører hjemme, groft har handlet i strid med god presseskik, og  

 nævnet udtaler sin alvorlige kritik af bladet.
 København, den 12. februar 2003.
