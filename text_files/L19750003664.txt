 Ved kgl. resolution af 13. oktober 1972 har Danmark ratificeret den af den  

 internationale arbejdskonference i Geneve 1969 vedtagne konvention nr. 129 om  

 arbejdstilsyn i landbruget.
 Konventionen har følgende ordlyd:
KONVENTION nr. 129 om arbejdstilsyn i landbruget Den internationale Arbejdsorganisations generalkonference, der er blevet sammenkaldt i Geneve af Det internationale Arbejdsbureaus  

 styrelsesråd, og som den 4. juni 1969 er trådt sammen til sin 53. samling, og som har bemærket sig bestemmelserne i bestående internationale  

 ILO-konventioner om arbejdstilsyn, som f.eks. konventionen af 1947 om  

 arbejdstilsyn inden for industri og handel samt plantagekonventionen af 1958,  

 der omfatter en begrænset type af landbrugsbedrifter, og som er af den formening, at det er ønskeligt at tilvejebringe  

 internationale normer for arbejdstilsyn i landbruget i almindelighed, og som er blevet enige om vedtagelsen af visse forslag med hensyn til  

 arbejdstilsyn i landbruget, hvilket spørgsmål er opført som 4. punkt på  

 konferencens dagsorden, og som har besluttet, at disse forslag skal tage form af en international  

 konvention, vedtager i dag den 25. juni 1969 følgende konvention, der betegnes  

 konventionen af 1969 om arbejdstilsyn i landbruget:
Artikel 1 1. I denne konvention betyder udtrykket  

 »landbrugsbedrifter« bedrifter og dele af bedrifter, der driver  

 agerbrug, husdyrbrug, herunder avl og pasning af kvæg, skovbrug og gartneri,  

 foretager den første forarbejdning af egne landbrugsprodukter eller driver  

 enhver anden form for landbrugsvirksomhed.
 2. Om nødvendigt, skal vedkommende myndighed efter  

 forhandling med landbrugets mest repræsentative arbejdsgiver- og  

 arbejderorganisationer, hvor sådanne findes, fastlægge grænsen mellem  

 landbrug på den ene side og industri og handel på den anden side, således at  

 ingen landbrugsbedrift udelukkes fra den nationale arbejdstilsynsordning.
 3. Hvor der er tvivl om, hvorvidt en bedrift eller en  

 del af en bedrift er omfattet af denne konvention, skal spørgsmålet afgøres  

 af vedkommende myndighed.
Artikel 2 I denne konvention omfatter udtrykket »lovbestemmelser«, foruden  

 love og administrative forskrifter, sådanne voldgiftskendelser og kollektive  

 aftaler, der har retskraft og kan håndhæves af tilsynspersonalet.
Artikel 3 Ethvert medlem af Den internationale Arbejdsorganisation, for hvilket  

 denne konvention er i kraft, skal opretholde en arbejdstilsynsordning for  

 landbruget.
Artikel 4 Arbejdstilsynsordningen for landbruget skal finde anvendelse på  

 landbrugsbedrifter, hvor der beskæftiges arbejdere eller lærlinge, uanset  

 hvorledes de måtte være aflønnet og uanset arten af formen for eller  

 varigheden af deres kontrakt.
Artikel 5 1. Enhver medlemsstat, der ratificerer denne  

 konvention, kan ved en erklæring, der vedlægges dens ratifikation, forpligte  

 sig til at udstrække sit arbejdstilsyn i landbruget til at omfatte en eller  

 flere af følgende grupper af personer, der arbejder i landbrugsbedrifter:
 2. Enhver medlemsstat, som har ratificeret denne  

 konvention, kan senere fremsende en erklæring til Det internationale  

 Arbejdsbureaus generaldirektør, hvori den forpligter sig til at dække en  

 eller flere af de i stk. 1 nævnte persongrupper, som ikke allerede er  

 omfattet af ordningen i medfør af en tidligere afgivet erklæring.
 3. Enhver medlemsstat, som har ratificeret denne  

 konvention, skal i sine rapporter i henhold til artikel 22 i Den  

 internationale Arbejdsorganisations statut angive, i hvilken udstrækning  

 konventionens bestemmelser er sat i kraft eller påtænkes sat i kraft for  

 sådanne af de i stk. 1 nævnte persongrupper, som ikke er dækket i medfør af  

 en erklæring.
Artikel 6 1. De opgaver, der skal påhvile arbejdstilsynet i  

 landbruget, skal tage sigte på - 2. Der kan ved love eller administrative forskrifter  

 tillægges tilsynspersonalet i landbruget rådgivende eller håndhævende opgaver  

 med hensyn til lovbestemmelser vedrørende levevilkår for arbejdere og deres  

 familier.
 3. Såfremt andre opgaver måtte blive henlagt til  

 tilsynspersonalet i landbruget, må de ikke være af en sådan art, at det går  

 ud over den effektive gennemførelse af dets hovedopgaver eller på nogen måde  

 anfægter den autoritet og upartiskhed, som er nødvendig for tilsynspersonalet  

 i dets forhold til arbejdsgivere og arbejdere.
Artikel 7 1. I det omfang, hvori det er foreneligt med  

 vedkommende medlems administrative praksis, skal arbejdstilsynet i landbruget  

 være undergivet et centralt organs tilsyn og kontrol.
 2. For forbundsstaters vedkommende kan udtrykket  

 »centralt organ. betyde et organ på forbundsplan eller på delstatsplan.
 3. Arbejdstilsynet i landbruget kan for eksempel  

 gennemføres som:
Artikel 8 1. Personalet i arbejdstilsynet for landbruget skal  

 bestå af offentligt ansatte, hvis stilling og tjenestevilkår er af en sådan  

 art, at de er sikret fast ansættelse og er uafhængige af regeringsskifter og  

 utilbørlig påvirkning udefra.
 2. I det omfang, hvori det er foreneligt med de  

 enkelte landes love eller administrative forskrifter eller praksis, kan  

 medlemsstaterne i deres arbejdstilsynsordning for landbruget inddrage  

 personale eller repræsentanter for faglige organisationer, hvis virksomhed  

 kunne supplere det offentlige tilsynspersonales; de pågældende skal sikres  

 fast tjeneste og være uafhængige af utilbørlig påvirkning udefra.
Artikel 9 1. Under iagttagelse af de vilkår for ansættelse i det  

 offentliges tjeneste, som måtte være foreskrevet i de enkelte landes love  

 eller administrative forskrifter, skal tilsynspersonalet i landbruget  

 ansættes udelukkende på grundlag af dets kvalifikationer for gennemførelsen  

 af dets opgaver.
 2. Fremgangsmåden ved efterprøvning af disse  

 kvalifikationer skal fastsættes af vedkommende myndighed.
 3. Tilsynspersonalet i landbruget skal være  

 tilstrækkeligt uddannet til at udføre deres arbejde, og der skal træffes  

 foranstaltning til at give dem en egnet efteruddannelse under deres  

 ansættelse.
Artikel 10 Både mænd og kvinder skal kunne ansættes som tilsynspersonale i  

 landbrugets arbejdstilsyn; om nødvendigt, kan særlige opgaver overdrages til  

 mandlige og kvindelige tilsynsførende.
Artikel 11 Enhver medlemsstat skal træffe de fornødne foranstaltninger til at sikre,  

 at tilstrækkeligt kvalificerede fagligt sagkyndige og specialister, som kan  

 bistå ved løsning af problemer, der kræver fagkundskab, tilknyttes  

 tilsynsarbejdet i landbruget på bedst egnet måde under hensyntagen til  

 forholdene i de enkelte lande.
Artikel 12 1. Vedkommende myndighed skal træffe egnede  

 foranstaltninger til at fremme et effektivt samarbejde mellem arbejdstilsynet  

 i landbruget og offentlige myndigheder samt offentlige eller anerkendte  

 institutioner, der måtte give sig af med lignende virksomhed.
 2. Om nødvendigt, kan vedkommende myndighed enten som  

 en hjælpeforanstaltning overlade visse tilsynsopgaver på det regionale eller  

 lokale plan til egnede offentlige myndigheder eller institutioner eller  

 inddrage disse myndigheder eller institutioner i gennemførelsen af de  

 pågældende opgaver, dog forudsat at dette ikke går ud over gennemførelsen af  

 denne konventions principper.
Artikel 13 Vedkommende myndighed skal træffe egnede foranstaltninger til at fremme  

 samarbejde mellem personalet i landbrugets arbejdstilsyn og arbejdsgivere og  

 arbejdere eller deres organisationer, hvor sådanne findes.
Artikel 14 Der skal drages omsorg for, at antallet af tilsynsførende i landbruget er  

 tilstrækkeligt til at sikre en effektiv gennemførelse af tilsynets opgaver,  

 og at det er fastsat under behørig hensyntagen til:
Artikel 15 1. Vedkommende myndighed skal træffe de nødvendige  

 foranstaltninger til at forsyne tilsynspersonalet i landbruget med:
 2. Vedkommende myndighed skal træffe fornøden  

 foranstaltning til at refundere tilsynspersonalet i landbruget alle rejse- og  

 ekstraudgifter, som måtte være nødvendige for udførelsen af dets arbejde.
Artikel 16 1. Tilsynspersonalet i landbruget, der er forsynet med  

 behørig legitimation, skal være berettiget til 2. Tilsynspersonalet har ikke adgang til  

 arbejdsgiverens private bolig i medfør af stk. 1 a) eller b), medmindre det  

 sker med vedkommendes samtykke eller i medfør af en af pågældende myndighed  

 udstedt særlig tilladelse.
 3. Tilsynspersonalet skal ved inspektionsbesøg  

 underrette arbejdsgiveren eller hans stedfortræder samt arbejderne eller  

 deres repræsentanter om dets tilstedeværelse, medmindre det finder, at en  

 sådan underretning er til skade for udførelsen af dets arbejde.
Artikel 17 Arbejdstilsynet i landbruget skal i de tilfælde og på den måde, som måtte  

 blive bestemt af vedkommende myndighed, medvirke ved den forebyggende kontrol  

 med nyanlæg, nye materialer eller stoffer samt nye metoder til behandling  

 eller forarbejdning af produkter, som indebærer en sandsynlig risiko for  

 sundhed eller sikkerhed.
Artikel 18 1. Tilsynspersonalet i landbruget skal være bemyndiget  

 til at træffe foranstaltninger til afhjælpning af mangler, der konstateres i  

 anlæg, indretning eller arbejdsmetoder i landbrugsbedrifter, herunder brugen  

 af farlige materialer eller stoffer, som det måtte have rimelig grund til at  

 antage indebærer en sundheds- eller sikkerhedsmæssig risiko.
 2. For at sætte tilsynspersonalet i stand til at  

 træffe sådanne foranstaltninger skal det være bemyndiget til, med forbehold  

 af enhver lovhjemlet adgang til appel til domstol eller administrativ  

 myndighed, at påbyde eller foranledige påbud udstedt om:
 3. Såfremt den i stk. 2 omhandlede fremgangsmåde ikke  

 er forenelig med den pågældende medlemsstats administrative eller retslige  

 praksis, skal tilsynspersonalet have ret til at forelægge sagen for  

 vedkommende myndighed, for at denne kan udstede påbud eller iværksætte  

 foranstaltninger med øjeblikkelig virkning.
 4. Arbejdsgiveren og arbejdernes repræsentanter skal  

 straks underrettes om de mangler, som er konstateret af den tilsynsførende  

 under virksomhedsbesøget, samt om de påbud, han har udstedt i medfør af stk.  

 2 eller vil foranledige udstedt i medfør af stk. 3.
Artikel 19 1. Arbejdstilsynet i landbruget skal underrettes om de  

 arbejdsulykker og tilfælde af erhvervssygdomme, der indtræffer i  

 landbrugssektoren, i de tilfælde og på den måde, som det måtte være  

 foreskrevet ved de nationale love eller administrative forskrifter.
 2. tilsynspersonalet skal så vidt muligt medvirke ved  

 alle undersøgelser på stedet af årsagerne til de alvorligste arbejdsulykker  

 eller erhvervssygdomme, især hvor det drejer sig om sådanne, der rammer mange  

 arbejdere eller medfører døden.
Artikel 20 Med de undtagelser, der måtte blive fastsat ved lovgivning eller  

 administrative forskrifter i de enkelte lande, Artikel 21 Landbrugsbedrifter skal inspiceres så ofte og så grundigt, som det er  

 nødvendigt for at sikre en effektiv gennemførelse af de pågældende  

 lovbestemmelser.
Artikel 22 1. Personer, der overtræder eller forsømmer at  

 overholde lovbestemmelser, der kan håndhæves af tilsynspersonalet i  

 landbruget, skal uden forudgående varsel være hjemfaldet til øjeblikkelig  

 retsforfølgning eller administrativ påtale.
Der kan dog ved lovgivning eller  

 administrative forskrifter i de enkelte lande gøres undtagelser, hvad angår  

 de tilfælde, hvor der skal gives forudgående varsel til afhjælpning af  

 forholdet eller gennemførelse af forebyggende foranstaltninger.
 2. Det skal være overladt til tilsynspersonalets skøn  

 at give advarsel og vejledning i stedet for at rejse påtale eller henstille,  

 at påtale rejses.
Artikel 23 Såfremt tilsynspersonalet i landbruget ikke selv er bemyndiget til at  

 rejser påtale, skal det være beføjet til at forelægge indberetninger om  

 overtrædelse af lovbestemmelser direkte for en myndighed, som kan rejse en  

 sådan påtale.
Artikel 24 Egnede straffesanktioner for overtrædelse af de lovbestemmelser, der  

 håndhæves af tilsynspersonalet i landbruget, og for at lægge hindringer i  

 vejen for dettes udførelse af dets arbejde, skal fastsættes ved love eller  

 administrative forskrifter og håndhæves effektivt.
Artikel 25 1. Tilsynspersonalet eller eventuelt de lokale  

 tilsynskontorer skal være forpligtet til at indsende periodiske  

 indberetninger om resultaterne af deres virksomhed inden for landbruget til  

 den centrale tilsynsmyndighed.
 2. Disse indberetninger skal være således udarbejdet  

 og omfatte sådanne emner, som fra tid til anden måtte blive foreskrevet af  

 den centrale tilsynsmyndighed, de skal indsendes så ofte, som denne myndighed  

 måtte foreskrive, og mindst een gang om året.
Artikel 26 1. Den centrale tilsynsmyndighed skal udsende en  

 årsberetning om tilsynets virksomhed inden for landbruget, enten som en  

 særskilt beretning eller som en del af dens almindelige årsberetning.
 2. Disse årsberetninger skal udsendes inden for en  

 rimelig tid efter udgangen af det år, som behandles. og senest inden udløbet  

 af et år.
 3. Eksemplarer af årsberetningerne skal sendes til Det  

 internationale Arbejdsbureaus generaldirektør inden tre måneder efter deres  

 udsendelse.
Artikel 27 Den centrale tilsynsmyndigheds årsberetning skal især behandle følgende  

 emner, for så vidt disse henhører under denne myndigheds område:
Artikel 28 De officielle ratifikationer af denne konvention skal fremsendes til Det  

 internationale Arbejdsbureaus generaldirektør til indregistrering.
Artikel 29 1. Denne konvention er kun bindende for de medlemmer  

 af Den internationale Arbejdsorganisation, hvis ratifikationer er blevet  

 indregistreret hos generaldirektøren.
 2. Den træder i kraft et år efter det tidspunkt, da to  

 medlemsstaters ratifikationer er blevet indregistreret hos generaldirektøren.
 3. Derefter træder denne konvention i kraft for enhver  

 medlemsstat et år efter, at dens ratifikation er blevet indregistreret.
Artikel 30 1. En medlemsstat, som har ratificeret denne  

 konvention, kan opsige den efter ti års forløb fra tidspunktet for  

 konventionens første ikrafttræden ved afgivelse af en erklæring, der  

 fremsendes til Det internationale Arbejdsbureaus generaldirektør til  

 indregistrering.
En sådan opsigelse træder først i kraft et år efter datoen  

 for dens indregistrering.
 2. Enhver medlemsstat, som har ratificeret denne  

 konvention, og som ikke inden for et år efter udløbet af den i foregående  

 stykke omhandlede tiårsperiode benytter sig af den i denne artikel hjemlede  

 opsigelsesret, er forpligtet i yderligere ti år og kan derefter opsige  

 konventionen ved udløbet af hver tiårsperiode på de i denne artikel anførte  

 betingelser.
Artikel 31 1. Det internationale Arbejdsbureaus generaldirektør  

 skal underrette alle medlemmer af den internationale Arbejdsorganisation om  

 indregistreringen af alle de ratifikationer og opsigelser, som han modtager  

 fra organisationens medlemmer.
 2. Samtidig med, at generaldirektøren underretter  

 organisationens medlemmer om indregistreringen af ratifikation nr. 2, skal  

 han gøre organisationens medlemmer opmærksom på konventionens  

 ikrafttrædelsesdato.
Artikel 32 Det internationale Arbejdsbureaus generaldirektør skal med henblik på  

 indregistrering i medfør af artikel 102 i De forenede Nationers pagt til De  

 forenede Nationers generalsekretær fremsende udførlige oplysninger om de  

 ratifikationer og opsigelser, han har indregistreret i henhold til  

 bestemmelserne i de foregående artikler.
Artikel 33 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af denne konvention og overveje ønskeligheden af at sætte  

 spørgsmålet om en hel eller delvis ændring af den på konferencens dagsorden.
Artikel 34 1. Såfremt konferencen vedtager en ny konvention, der  

 helt eller delvis ændrer denne konvention, skal, medmindre andet måtte være  

 bestemt i den nye konvention, 2. Denne konvention skal under alle omstændigheder i  

 den foreliggende form og med det foreliggende indhold forblive i kraft for de  

 medlemsstater, som har ratificeret den, men som ikke har ratificeret den  

 ændrede konvention.
Artikel 35 Den engelske og franske gengivelse af denne konventions tekst er lige  

 autentiske.
 Konventionen trådte i kraft den 19. januar 1972.
 Danmarks ratifikationsinstrument deponeredes hos ILO den 30. november  

 1972, og konventionen trådte i medfør af artikel 29, stk. 3 for Danmarks  

 vedkommende i kraft den 30. november 1973.
 Ved deponeringen af sit ratifikationsinstrument har Danmark afgivet  

 erklæring om, at konventionen ikke finder anvendelse på Færøerne og Grønland.
 Konventionen er foruden af Danmark ratificeret af:
 Costa Rica, Frankrig, Guyana, Madagascar, Malawi, Nederlandene, Norge,  

 Spanien, Sverige, Syrien, Forbundsrepublikken Tyskland og Uruguay.
 Udenrigsministeriet, den 27. februar  

 1975.
K.B.
Andersen.
