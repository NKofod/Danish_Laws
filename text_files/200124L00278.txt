Betænkning afgivet af Skatteudvalget den  

 10. april 2002 Betænkning over Forslag til lov om ændring af  

 pensionsbeskatningsloven, arbejdsmarkedsfondsloven, ligningsloven og andre  

 love (Konsekvensændringer som følge af  

 førtidspensionsreformen m.v.) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 18. marts 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og Skatteministeriet sendte den 22. august  

 2001 dette udkast til udvalget, jf. alm. del   bilag 749 (2000-01).  

 Høringssvarene i hovedtræk samt skatteministerens  

 bemærkninger hertil fremgår af lovforslagets  

 bemærkninger.
3. Indstillinger og politiske bemærkninger Udvalget indstillet lovforslaget til  

vedtagelse med det stillede ændringsforslag.
 Enhedslisten bemærker følgende:
 Dette lovforslag omfatter en række justeringer i  

 skattelovgivningen som følge af førtidspensionsreformen, som  

 Enhedslisten vil stemme for.
 Enhedslisten er ganske vist principielt modstander af de  

 skattesubsidierede pensionsopsparingsordninger, som helt klart er til  

 størst fordel for mennesker med høje indkomster, men  

 Enhedslisten vil på den anden side ikke forhindre, at  

 førtidspensionisterne kan bevare de muligheder, de allerede har i dag,  

 for at få udbetalt deres opsparing inden det fyldte 60. år.
 Også de ændringer, som medvirker til at  

 sidestille personer, der modtager fleksydelse, med efterlønsmodtagere  

 i forhold til ligningsloven og ejendomsværdiskatteloven, kan  

 Enhedslisten medvirke til, ligesom det er helt oplagt at sikre, at  

 dækningen af handicapbetingede merudgifter bliver skattefri.
 Enhedslisten er grundlæggende uenig i, at  

 arbejdsløse, kontanthjælpsmodtagere, pensionister og studerende  

 hvert år skal snydes for en del af reguleringen af deres  

 indtægter, og at disse penge bagefter bruges til at finansiere  

 forskellige mere eller mindre relevante projekter, også  

 førtidspensionsreformen.
Enhedslisten går ind for, at man bidrager til det  

 offentliges udgifter efter evne, og finansiering over den såkaldte  

 satspulje er et udtryk for det stik modsatte.
Man lægger en  

 særskat på nogle af de fattigste i Danmark, og Enhedslisten  

 undrer sig over, at eksempelvis SF fortsat ønsker at medvirke til  

 det.
 Men på trods af dette vil Enhedslisten stemme for  

 lovforslaget.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af udvalget:
Til § 8 1) I stk. 5 indsættes efter »Tillægspension«: », jf. pensionsbeskatningslovens § 29 B, nr. 2,«.
[Præcisering] Bemærkninger Til nr. 1 Der foreslås en præcisering af teksten i  

 ikrafttrædelsesbestemmelsen.
Det er ikke lov om Arbejdsmarkedets  

 Tillægspension, men derimod pensionsbeskatningsloven, der  

 foreslås ændret ved lovforslagets § 1, nr. 5.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 136 Bilagsnr.
Titel 1 Meddelelse om tidspunkt for betænkningsafgivelse og frist for  

 spørgsmål m.v.
