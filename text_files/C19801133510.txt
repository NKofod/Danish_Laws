 Under henvisning til cirkulærskrivelse af 28. februar 1979 vedrørende  

 overøvrighedens opgaver i forbindelse med inddrivelse af underholdsbidrag i  

 udlandet fremsendes vedlagt en af udenrigsministeriet udarbejdet instruks  

 vedrørende repræsentationernes overførsel af inddrevne bidragsmidler samt  

 retningslinier for omfanget af inddrivelsesforsøg.
 Forinden overøvrigheden fremsender sagen til udlandet bedes den blanket,  

 der vedlægges sagen til anvendelse ved repræsentationens afregning af  

 inddrevne beløb udfyldt med det afkrævende amts navn (stempel).
 Man skal anmode amterne om at påse, at afkrævningskommunen ved  

 fremsendelsen af sagen til amtet har påført blanketten navn (stempel), og at  

 rubrikkerne vedrørende bidragsberettigedes navn og personnummer,  

 bidragspligtiges navn, adresse og personnummer, og rubrikken vedrørende  

 restance/tilgodehavender ifølge afkrævningsskrivelse er udfyldt.
 P.M.V.
 E.B.
K.A.
Knudsen Cirkulærskrivelse til samtlige amter og overpræsidenten i København.
