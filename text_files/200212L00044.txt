Fremsat den 31. oktober 2002 af  

 finansministeren (Thor Pedersen) Forslag til Lov om ændring af lov om bemyndigelse  

 til optagelse af  

 statslån, lov om arbejdsløshedsforsikring m.v. og lov om  

 indkomstbeskatning af aktieselskaber m.v.
(Etablering af én afregningskonto samt ny måde  

 for afregning af overskydende selskabsskat) § 1 I lov nr. 1079 af 22. december 1993 om bemyndigelse til optagelse af  

 statslån foretages følgende ændring:
 1. Efter § 3 indsættes:
»§ 3 a.
Finansministeren kan fastsætte regler for  

 betalingsformidling og afvikling af ind- og udbetalinger mellem staten,  

 kommuner, amtskommuner og arbejdsløshedskasser.
Ministeren kan  

 herunder bestemme, at kommuner, amtskommuner og arbejdsløshedskasser  

 skal modtage og afregne betalinger med staten i et særligt dertil  

 etableret betalingssystem.
 Stk. 2. Afregning af følgende beløb mellem  

 staten, kommuner og amtskommuner samt indbetaling af A-skat og  

 arbejdsmarkedsbidrag sker gennem en konto oprettet for hver enkelt kommune og  

 amtskommune i det under stk. 1 nævnte betalingssystem:
 1)	Kommunale skatter og kirkelige afgifter i henhold til lov om  

 kommunal indkomstskat.
 2)	Tilskud og tilsvar i henhold til lov om kommunal udligning og  

 generelle tilskud til kommuner og amtskommuner.
 3)	Refusionsbeløb og bidrag til udligningsordningen i henhold  

 til lov om udligning af visse kommunale og amtskommunale udgifter til  

 merværdiafgift og om Det Kommunale Momsfond.
 4)	Beløb, der afregnes til staten i henhold til lov om fordeling  

 mellem staten, kommunerne og amtskommunerne af skattenedslaget som  

 følge af personskattelovens skatteloft.
5)	Tilskud i henhold til lov om trafikstøtte til kommuner og  

 amtskommuner med mindre øer, 6)	Statslig refusion af ydelser efter lov om aktiv socialpolitik, lov  

 om social service, lov om børnetilskud og forskudsvis udbetaling af  

 børnebidrag, lov om social pension, lov om delpension, lov om  

 individuel boligstøtte og lov om dagpenge ved sygdom eller  

 fødsel.
 Stk. 3. Beløb, som de anerkendte  

 arbejdsløshedskasser opkræver hos medlemmerne til dækning  

 af arbejdsløshedskassernes udgifter til medlemsbidrag til staten og  

 bidrag til Arbejdsmarkedets Tillægspension ved udbetaling af dagpenge  

 m.v., jf. §§ 76 og 77 i lov om arbejdsløshedsforsikring m.v.,  

 indsættes på en konto oprettet for hver enkelt  

 arbejdsløshedskasse i det under stk. 1 nævnte  

 betalingssystem.
§ 3 b.
Finansministeren kan fastsætte regler om, at  

 kommuner og amtskommuner skal anvende det under § 3 a, stk. 1,  

 nævnte betalingssystem til udbetaling af nærmere opregnede  

 ydelser.
Stk. 2. En kommune eller amtskommune skal overføre  

 tilstrækkelige midler til sin konto i det under § 3 a,  

 stk. 1, nævnte betalingssystem, så kontoen ikke på  

 noget tidspunkt får en negativ saldo.
For ydelser udbetalt direkte fra  

 kontoen til endelig modtager skal kommunen eller amtskommunen senest på  

 tidspunktet for ydelsernes udbetaling have overført et beløb  

 til kontoen svarende til kommunens eller amtskommunens andel af den samlede  

 udbetaling før indeholdelse af A-skat og arbejdsmarkedsbidrag m.v.
§ 3 c.
Finansministeren kan fastsætte regler for  

 modregning på kontoen, herunder om at der foretages automatisk  

 modregning over kontoen ved betalinger med forfald samme dag.
 Stk. 2. På forfaldtidspunktet for en betaling til  

 staten, som er fastsat afviklet over det betalingssystem, der nævnes i  

 § 3 a, stk. 1, kan staten automatisk foretage hævning af det  

 skyldige beløb, hvis kommunen, amtskommunen eller  

 arbejdsløshedskassen ikke har sat overførslen i værk.
§ 3 d.
Finansministeren fastsætter regler om  

 hæveadgang og generelle forretningsvilkår for indskud eller  

 indestående på kontiene, hvis ikke andet fremgår af anden  

 lovgivning.« § 2 I lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002, foretages  

 følgende ændringer:
 1. § 76, stk. 2 og 3, ophæves, og i  

 stedet indsættes:
 »Stk. 2. Der oprettes en konto for hver  

 arbejdsløshedskasse i det betalingssystem, der etableres efter  

 § 3 a i lov om bemyndigelse til optagelse af statslån.
Stk. 3. Indestående på kontoen forrentes med  

 skønnet på finansloven for 2003 for renten på en  

 5-årig statsobligation fratrukket 2 pct. point.
Renten ligger fast for  

 5 år ad gangen og justeres herefter ved brug af et nyt  

 finanslovsskøn.
Tilskrevne renter tilfalder  

 arbejdsløshedskassen.
Finansministeren fastsætter regler for  

 rentetilskrivning efter forhandling med beskæftigelsesministeren.
Stk. 4. Beløb, som kassen opkræver hos  

 medlemmerne efter stk. 1, indsættes på kassens konto i det i  

 stk. 2 nævnte betalingssystem umiddelbart efter sidste rettidige  

 betalingsdag for medlemmernes indbetaling af beløbet til kassen.
Det  

 samme gælder for beløb, som kassen opkræver efter  

 § 77, stk. 7.
 Stk. 5. Sker indsættelse af beløb på  

 kassens konto i det nævnte betalingssystem, jf. stk. 2, ikke  

 rettidigt, skal kassen betale renter af beløbet til staten for hver  

 påbegyndt måned fra forfaldsdagen med 1/12 af den aktuelt  

 gældende morarente, der er fastsat efter rentelovens § 5.
Stk. 6. Beløb efter stk. 1, 1. pkt., indbetales  

 til staten månedsvis bagud fra kassens konto i det nævnte  

 betalingssystem og udgør for hver måned 1/12 af det årlige  

 beløb afrundet til nærmeste hele kronebeløb.
Beløb  

 opkrævet efter § 77, stk. 7, indbetales til staten  

 månedsvis bagud fra kontoen med 1/12 af det årlige beløb  

 afrundet til nærmeste hele kronebeløb med henblik på  

 indbetaling til Arbejdsmarkedets Tillægspension efter regler fastsat i  

 henhold til § 85 c, stk. 6, jf. § 85 c, stk. 5.
 Stk. 7. Direktøren for Arbejdsdirektoratet  

 fastsætter efter forhandling med Landsarbejdsrådet nærmere  

 regler om de i stk. 4-6 nævnte forhold«.
2. I § 77, stk. 7, ændres »kan kassen  

 opkræve et særligt bidrag« til: »opkræver kassen et  

 særligt bidrag, jf. § 85 c, stk. 5.« § 3 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 736 af 28. august 2002, foretages  

 følgende ændringer:
 1. I § 29 B, stk. 5, 3. pkt., ændres »4  

 pct.« til: »4,2 pct.«.
 2. I § 29 B, stk. 5, 5. pkt., ophæves og i  

 stedet indsættes:
»Tilbagebetaling af overskydende skat inklusiv  

 godtgørelse sker i videst muligt omfang ved modregning i ordinær  

 acontoskat vedrørende det efterfølgende indkomstår, der  

 forfalder den 20. november.
De statslige told- og skattemyndigheder anviser  

 eventuel resterende overskydende skat inklusiv godtgørelse til  

 betaling senest to bankdage efter den 20. november i kalenderåret efter  

 indkomståret, eller ved et forskudt indkomstår senest to bankdage  

 efter den 20. november i kalenderåret efter det kalenderår, som  

 det forskudte indkomstår træder i stedet for.
Er den 20. november  

 en lørdag eller søndag, anvises betalingen dog senest tre  

 bankdage efter den 20. november.« 3. I § 29 B, stk. 5, 6. pkt., der bliver 8. pkt.,  

 udgår »den 1. november«.
 4. I § 29 B, stk. 5, 8. pkt., der bliver 10. pkt.,  

 ændres »Hvis tilbagebetaling sker senere end den 20. november« til:  

 »Hvis tilbagebetaling ikke sker rettidigt, jf. 6.-7. pkt.«.
§ 4 Stk. 1. Tidspunktet for ikrafttrædelsen for §§ 1 og  

 2 eller dele af disse bestemmelser fastsættes af finansministeren.
 Stk. 2. § 3 træder i kraft dagen efter  

 bekendtgørelsen i Lovtidende.
 Stk. 3. § 3 har virkning for udbetaling af overskydende  

 skat vedrørende indkomståret 2002 og senere  

 indkomstår.
§ 5 Loven gælder ikke for Færøerne og Grønland.
Bemærkninger til lovforslaget Almindelige bemærkninger I.
Indledning Formålet med lovforslaget er en styrket styring af  

 likviditeten i staten og af statens mellemværender med kommuner,  

 amtskommuner, a-kasser m.fl.
En styrket styring kan bidrage til at forbedre  

 statens finans- og risikoforvaltning.
I lovforslaget sker styrkelsen konkret  

 gennem 1.	etablering af én afregningskonto for hver enkelt kommune,  

 amtskommune og a-kasse 2.	begrænsning af krydsende betalinger 3.	større grad af modregning 4.	øget digitalisering af administrationen Med forslagene følger regeringen den udvikling, der  

 kan iagttages i erhvervslivet, hvor der er stigende fokus på »cash  

 management«.
Forslagene kan frigøre ressourcer gennem lavere drifts-  

 og finansieringsomkostninger på både kort og lang sigt.
 I figuren vises et illustrerende eksempel på  

 virkningen af forslagene på statens samlede saldo alt andet lige.  

 Eksemplet bygger på en prognose vedrørende år 2002  

 udarbejdet i april samme år.
Den stiplede linie angiver indestående på  

 statens saldo efter gældende regler.
Den ikke-stiplede linie viser  

 indestående på statens saldo inklusiv forslagene alt andet  

 lige.
 --- Eksempel på statens indestående før  

 indførelse af afregningskonti m.v.
 ¾  

  Eksempel på statens indestående inklusiv afregningskonti  

 m.v.
Som det fremgår, vil den samlede  

 virkning af forslagene medføre, at der sker en forøgelse af  

 indeståendet i perioderne, hvor statens saldo almindeligvis er lav,  

 dvs. i slutningen og begyndelsen af hver måned samt i november  

 måned.
Det har den konsekvens, at det vil være muligt at  

 nedbringe det gennemsnitlige indestående på statens saldo i  

 Nationalbanken hen over året med i størrelsesordenen 10 mia.  

 kr.
 Forslagene skal ses som et sammenhængende hele, der  

 skal gennemføres under ét for at muliggøre den  

 nævnte nedbringelse af det gennemsnitlige indestående på  

 statens konto.
De værktøjer, som lovforslaget giver mulighed  

 for at anvende, vurderes at bidrage med en forbedring af statsfinanserne  

 på skønsmæssigt op til 110 mio. kr. i 2003  

 (3/4-årsvirkning) (ekskl. engangsgevinst). Herefter skønnes  

 forbedringen at udgøre op til ca. 150 mio. kr. årligt.
Der  

 indgår heri bidrag fra en nedbringelse af saldo, nye vilkår for  

 a-kasser samt færre bankdage på offentlige betalinger mv.  

 Forbedringerne er i øvrigt følsomme overfor  

 finansieringsomkostning og -struktur i markedet.
Der er igangsat et større arbejde om  

 "konsolidering af finans- og risikoforvaltningen" med frist for  

 afrapportering i 2003. I arbejdet deltager de økonomiske ministerier  

 samt Nationalbankens Statsgældsforvaltning.
Lovforslaget kan derfor ses  

 som regeringens første skridt hen imod en bedre konsolidering  

 af finans- og risikoforvaltningen.
I den forbindelse vil der også blive  

 set på den samlede lovgivningsstruktur på området.
 Med forslaget fjernes de lovgivningsmæssige  

 barrierer for en styrket styring af likviditeten.
II.
Forslagets enkelte elementer Lovforslaget indeholder følgende  

 elementer:
1.	Én afregningskonto for hver kommune og amtskommune 2.	Én afregningskonto for hver a-kasse 3.	Udskydelse af udbetaling af overskydende selskabsskat 4.	Udskydelse af udbetaling af hektarstøtte.
Dette  

 sidstnævnte element kan gennemføres administrativt, men er for  

 sammenhængens skyld beskrevet i det følgende.
 I tabellen er angivet de enkelte elementers bidrag til en  

 styrket styring af likviditeten.
De enkelte elementers bidrag til en styrket styring af  

 likviditeten Bedre finansforvaltning Bedre risikoforvaltning Øget digitalisering af  

 administrationen Bidrag ved begrænsning af krydsende  

 betalinger Bidrag ved modregning i statens  

 mellemværende Øvrige bidrag Én afregningskonto for hver kommune og  

 amtskommune + + + + + Én afregningskonto for hver a-kasse - - + + (+) Udskydelse af udbetaling af overskydende  

 selskabsskat + + + - + Udskydelse af udbetaling af hektarstøtte - - + - - +	angiver bidrag fra elementet -	angiver at der ikke er noget bidrag fra elementet 1. Én afregningskonto for hver kommune og  

 amtskommune Et hovedelement er oprettelsen af én  

 afregningskonto for hver kommune og amtskommune i et nyt system  

 »OffentligBetalingsService« (OBS). Systemet skal have en selvstændig  

 platform under StatensKoncernBetalinger (SKB), som i dag afvikler alle de  

 statslige udbetalinger.
StatensKoncernBetalinger administreres af Jyske Bank  

 som følge af en kontrakt indgået efter et udbud.
Det  

 påtænkte nye system kan rummes inden for kontrakten.  

 Afregningskontoen skal ejes af den pågældende kommune eller  

 amtskommune.
 Det foreslås at formidle 12-delsraten m.v., kommunal  

 og amtskommunal A-skat og arbejdsmarkedsbidrag, den sociale refusion og selve  

 udbetaling af refusionsberettigede ydelser med forfald sidste bankdag til  

 endelig modtager over én afregningskonto. 12-delsraten benyttes her  

 som et kort udtryk for kommunale skatter i henhold til lov om kommunal  

 indkomstskat, tilskud og tilsvar i henhold til lov om kommunal udligning og  

 generelle tilskud til kommuner og amtskommuner samt andre afregninger til  

 kommuner og amtskommuner, jf. lovforslagets 3 a, stk. 2, nr. 1-5.
I dag foregår disse betalinger mellem SKB og  

 kommunens eller amtskommunens konto i et privat pengeinstitut.
Staten  

 udbetaler således social refusion og 12-delsraten omtrent samtidig med,  

 at kommunen og amtskommunen indbetaler A-skat og arbejdsmarkedsbidrag.
 Forslaget om en afregningskonto for hver kommune og  

 amtskommune i OBS kan skabe en bedre finansforvaltning ved, at krydsende  

 betalinger undgås, og der åbnes adgang for automatisk modregning.  

 Endvidere opnås samtidig en gevinst på op til 2 bankdage samt  

 mindsket kreditrisiko, fordi det offentliges midler ikke længere venter  

 på at blive overført fra en pengeinstitutkonto til  

 Nationalbanken.
Bevægelserne på afregningskontoen Betalingsfrister mellem staten og kommuner og amtskommuner  

 foreslås at være uændret i forhold til i dag.
I det  

 følgende gennemgås flowet i dag og fremover.
Næstsidste bankdag I dag overføres den sociale refusion  

 næstsidste bankdag som bruttobeløb til kommunernes og  

 amtskommunernes lokale pengeinstitut.
Her »venter« midlerne én dag,  

 inden ydelserne (efter skat) udbetales til borgerne.
 Det foreslås, at den sociale refusion udbetales til  

 den oprettede konto for hver kommune og amtskommune i OBS på samme  

 tidspunkt som i dag.
 For at sikre at de sociale ydelser med udbetaling sidste  

 bankdag kan være ude hos borgerne på den konto i det  

 pengeinstitut, som den endelige modtager har valgt, foreslås det at  

 foretage udbetalingen direkte fra kommunens og amtskommunens konto i OBS.
Det foreslås derfor samtidig at pålægge  

 kommunen og amtskommunen at overføre et beløb til kontoen i  

 OBS, der dækker deres andel af de sociale ydelser udbetalt fra OBS  

 inkl.
A-skat, såfremt indeståendet på kontoen ikke er  

 tilstrækkeligt.
 I det omfang der på kontoen vil stå statslig  

 refusion vedrørende ydelser, der skal være endelig modtager i  

 hænde på andre tidspunkter end sidste bankdag i måneden,  

 vil kommunen eller amtskommunen kunne hæve dette beløb i  

 OBS.
Den sidste bankdag I dag trækkes A-skat af sociale ydelser på  

 kommunens og amtskommunens konto i pengeinstituttet den sidste bankdag, dog  

 den første bankdag i efterfølgende måned for de  

 forudbetalte ydelser i kommunen.
 Det vil ikke fremover være nødvendigt at  

 foretage dette træk, da A-skatten allerede vil stå på den  

 oprettede konto for hver kommune og amtskommune i OBS, idet den skal gå  

 ind i modregningen første bankdag i efterfølgende  

 måned.
Hvad angår de bagudlønnede, skal kommunen og  

 amtskommunen ikke som i dag hæve indestående på kontoen i  

 pengeinstituttet sidste bankdag i forbindelse med afregning af A-skat og  

 arbejdsmarkedsbidrag til staten.
Det gælder endvidere også de  

 forudlønnede i amtskommunerne.
Første bankdag Den første bankdag i efterfølgende  

 måned foreslås 12-delsraten overført til kommunens eller  

 amtskommunens konto i OBS frem for som i dag til kontoen hos et privat  

 pengeinstitut.
 Det foreslås samtidig, at der den første  

 bankdag sker modregning på kontoen af A-skat og  

 arbejdsmarkedsbidrag med forfald den sidste bankdag, dog først den  

 første bankdag for forudbetalte i kommuner.
Forrentning Af hensyn til administrativ forenkling vil der ikke ske  

 forrentning af kommuners og amtskommuners indestående på  

 OBS-kontoen, medmindre der er indgået særskilt aftale herom.
En  

 undtagelse herfra er dog nettoindestående den 1. i måneden, hvor  

 der vil ske forrentning med diskontoen.
I dag har kommuner og amtskommuner de midler, der  

 foreslås placeret på OBS-kontoen, stående på en konto  

 i et pengeinstitut.
I nedenstående tabel illustreres i forenklet form  

 gevinst og tab af rentedage for kommuner og amtskommuner ved at overgå  

 til den ny afregningskonto.
Som det fremgår, vil det stort set  

 være neutralt for kommuner at overgå til kontoen, hvad  

 angår rentedage.
For amtskommuner vil der være en gevinst.
Virkning af OBS-kontoen for kommuners og amters  

 rentedage Betalingsstrøm Virkning af OBS-konto på tab eller  

 gevinst af rentedage Kommuner Amtskommuner Betaling af A-skat og AM-bidrag for ansatte i kommuner og  

 amtskommuner a.
Bagud- og forudlønnede i amtskommuner - Amtskommuner vinder valør på  

 sidste bankdag i måneden b.
Bagudlønnede i kommuner Kommuner vinder valør på sidste  

 bankdag i måneden - c.
Forudlønnede i kommuner Neutral - Kommuners og amtskommuners udbetaling af sociale  

 ydelser Neutral Neutral Kommuners og amtskommuners betaling af A-skat og AM-bidrag  

 vedrørende sociale ydelser a.
Bagud- og forudbetalte sociale ydelser i  

 amtskommuner - Neutral b.
Bagudbetalte sociale ydelser i kommuner Neutral - c.
Forudbetalte sociale ydelser i kommuner Kommuner mister valør på sidste  

 bankdag i måneden - Statens overførsel af 12-delsrater til kommuner og  

 amtskommuner Neutral Neutral En effekt af at overgå til én  

 afregningskonto er, at færre offentlige midler vil være undervejs  

 hos pengeinstitutterne som udbetaling fra staten til kommunen og amtskommunen  

 eller som indbetaling fra kommunen og amtskommunen til staten.
I dag mister  

 især staten, men også kommunen og amtskommunen rentedage,  

 når midlerne er undervejs.
Dette tab vil der ikke være ved  

 overgang til OBS samt ved modregning over kontoen af A-skat og  

 arbejdsmarkedsbidrag.
 Digital løsning m.v.
 Afregningskontoen vil blive etableret som en digital  

 løsning, hvor kommuner og amtskommuner vil få adgang til kontoen  

 digitalt.
 Som konsekvens af lovforslaget planlægges der  

 endvidere justeringer i relevante bekendtgørelser på  

 Skatteministeriets område.
 I opkrævningsbekendtgørelsen,  

 bekendtgørelse nr. 981 af 16. november 2001, indsættes en  

 bestemmelse om, at kommuner og amtskommuner skal foretage elektroniske  

 angivelser til de statslige told- og skattemyndigheder.
I kildeskattebekendtgørelsen, bekendtgørelse  

 nr. 980 af 16. november 2001, og i  

 arbejdsmarkedsbidragsbekendtgørelsen, bekendtgørelse nr. 979 af  

 16. november 2001, fremrykkes angivelsesfristerne for A-skat og  

 arbejdsmarkedsbidrag vedrørende de forudlønnede og i  

 øvrigt forudbetalte i kommunerne med én dag.
I stedet  

 for den gældende angivelsesfrist den første bankdag i den  

 måned, som indkomsten vedrører, vil der fremover skulle ske  

 angivelse senest den sidste bankdag i måneden inden  

 indkomstmåneden.
Forfalds- og betalingsfristerne ændres  

 ikke Med disse  

 bekendtgørelsesændringer skabes tilstrækkeligt  

 informationsgrundlag for at kunne gennemføre modregningen af A-skat og  

 arbejdsmarkedsbidrag over én afregningskonto.
2. Én afregningskonto for hver a-kasse Et andet element er oprettelsen af én  

 afregningskonto for hver a-kasse i OBS.
Beskæftigelsesministeren har den 3. oktober 2002  

 fremsat lovforslag L 28, forslag til lov om ændring af lov om  

 Arbejdsmarkedets Tillægspension, lov om Lønmodtagernes  

 Garantifond m.fl. love, hvilket også omfatter lov om  

 arbejdsløshedsforsikring.
Dette lovforslag har ikke nogen betydning  

 for nærværende lovforslag.
Gældende regler og praksis Statens udgifter til arbejdsløshedsforsikring og  

 den »gamle efterlønsordning« dækkes i dag delvist ved, at de  

 anerkendte arbejdsløshedskasser for hvert medlem indbetaler et  

 obligatorisk bidrag til arbejdsløshedsforsikringen.
Endvidere skal  

 kassen for hvert medlem tilmeldt den nye frivillige efterlønsordning  

 indbetale et bidrag til denne ordning.
Arbejdsløshedskassen  

 finansierer disse udgifter ved opkrævning af bidrag fra medlemmerne.  

 Bidragenes størrelse pr. medlem er fastsat i  

 arbejdsløshedsforsikringsloven.
Herudover skal arbejdsløshedskasserne betale 1/3 af  

 udgifterne til ATP-bidrag for ledige medlemmer, der modtager  

 arbejdsløshedsdagpenge eller godtgørelse som led i  

 erhvervsrettet voksen- og efteruddannelse.
Kasserne kan efter den  

 gældende lov opkræve et særligt bidrag af medlemmerne til  

 dækning af denne udgift, dog ikke af efterlønsmodtagere m.v.
Endelig opkræver kasserne et bidrag fra medlemmerne  

 til dækning af kassens administrationsudgifter.
Størrelsen af  

 dette bidrag varierer fra kasse til kasse.
Bidragene til arbejdsløshedsforsikringen og  

 efterlønsordningen skal kassen indbetale til staten månedsvis  

 bagud med 1/12 af det årlige beløb.
Samtidig indbetales 1/12 af  

 kassens årlige ATP-finansieringsbidrag til staten, der  

 efterfølgende betales kvartalsvis til Arbejdsmarkedets  

 Tillægspension.
 Betalingsfristen for en måneds bidrag er den 10. i  

 efterfølgende måned.
Den enkelte arbejdsløshedskasse fastsætter  

 selv tidspunkterne for medlemmernes indbetaling af medlemsbidrag til kassen.  

 Beløbet kan dog tidligst forfalde til betaling den første dag i  

 den periode, bidraget gælder for.
Kasserne bestemmer ligeledes selv, om  

 bidraget opkræves forud eller bagud for en uge, en måned eller et  

 kvartal ad gangen.
 De fleste kasser opkræver medlemsbidraget forud for  

 en måned eller et kvartal ad gangen, medens kun få kasser  

 opkræver bagud.
Endelig skal det nævnes, at de fleste a-kasser har  

 aftale om administrationsfællesskab med en faglig organisation, som  

 opkræver medlemskontingent til arbejdsløshedskassen.
Den faglige  

 organisation skal før aftalens indgåelse i så fald stille  

 betryggende sikkerhed for et beløb svarende til kassens medlemsbidrag  

 til staten for den seneste måned.
Hvordan sikkerhedsstillelsen  

 foretages, skal fremgå af administrationsaftalen.
Vilkår på OBS-kontoen De beløb, medlemmerne indbetaler til dækning  

 af de statslige medlemsbidrag og ATP-finansieringsbidraget, står i dag  

 på a-kassens/den faglige organisations konto i et privat pengeinstitut,  

 indtil kassen skal indbetale bidragene til staten.
Det foreslås, at  

 disse beløb i stedet skal indsættes på kassens konto i OBS  

 umiddelbart efter den dag, som kassen har fastsat som sidste rettidige  

 indbetalingsdag for medlemmernes indbetaling.
 Da betalingstidspunkterne og betalingsformer m.v. varierer  

 fra kasse til kasse, vil forfaldsdagen for indbetaling til kontoen i OBS og  

 perioden, der skal indbetales for, ligeledes variere fra kasse til kasse.  

 Nærmere regler herom foreslås fastsat af direktøren for  

 Arbejdsdirektoratet efter forhandling med Landsarbejdsrådet.
Kontoen i OBS vil være ejet af den enkelte a-kasse.  

 Den vil være forrentet med en fast rente svarende til skønnet  

 for en 5-årig statsobligation på finansloven for 2003 med fradrag  

 af 2 pct. point.
Med gældende renteskøn svarer det til  

 diskontoen.
Renten ligger fast i 5 år.
Der vil almindeligvis ikke  

 være nogen hæveadgang på kontoen bortset fra adgangen til  

 at hæve tilskrevne renter.
 Afregningskontoen med a-kasserne vil bidrage til en bedre  

 finans- og risikoforvaltning, bl.a. fordi der herved skabes mulighed for, at  

 det tilgodehavende, som staten har hos a-kasserne, ikke belaster statens  

 likviditet.
Det bemærkes, at a-kasserne allerede er digitalt  

 koblet op på SKB.
Systemet vil kunne udvides med opkoblingen til OBS,  

 der som tidligere nævnt etableres under SKB.
3. Udskydelse af udbetaling af overskydende selskabsskat Gældende regler Efter gældende regler udbetaler staten overskydende  

 selskabsskat med tilhørende godtgørelse på 4 pct. fra den  

 1. november i året efter indkomståret.
Overskydende selskabsskat  

 opstår, når de foreløbige skattebeløb, som  

 selskabet har indbetalt, overstiger den beregnede selskabsskat for det  

 pågældende indkomstår.
Hvis den overskydende selskabsskat  

 og godtgørelse ikke udbetales senest den 20. november i året  

 efter indkomståret, modtager selskabet en skattefri rente på 0,6  

 pct. pr. påbegyndt måned.
Tilsvarende skal selskaber indbetale restskat med  

 tilhørende tillæg på 10 pct. senest den 20. november i  

 året efter indkomståret.
Restskat opstår, når de  

 foreløbige skattebeløb er mindre end den beregnede skat for  

 indkomståret.
Ved for sen indbetaling af restskat og tillæg  

 pålægges selskabet en ikke fradragsberettiget rente på 0,6  

 pct. pr. påbegyndt måned.
De fleste selskaber betaler acontoskat i løbet af  

 indkomståret.
Acontoskattebetalingerne kan opdeles i ordinær og  

 frivillig acontoskat.
Ordinær acontoskat beregnes på baggrund af  

 de seneste tre års indkomstskat og betales i to lige store rater med  

 seneste rettidige betalingstidspunkt henholdsvis den 20. marts og den 20.  

 november.
Selskaberne kan frivilligt indbetale yderligere  

 acontoskattebeløb i forbindelse med betalingen af ordinær  

 acontoskat.
Frivillige acontoskattebetalinger reguleres med et tillæg,  

 der har til formål at sikre omtrent den samme forrentning af frivillige  

 indbetalinger inden 20. marts og inden 20. november.
Frivillige  

 acontoskattebetalinger inden 20. marts tillægges 1 pct., mens  

 indbetalinger inden 20. november fratrækkes 1 pct.
Som det fremgår, er den 20. november den sidste  

 rettidige betalingsfrist, både hvad angår indbetaling af  

 acontoskat og restskat og udbetaling af overskydende skat.
Påvirkningen  

 af ind- og udbetalingerne på statens saldo sker imidlertid ikke samme  

 dag.
Det skyldes to forhold:
 For det første påbegyndes udbetalingen af  

 overskydende skat i praksis allerede i begyndelsen af november.
For det andet vil staten almindeligvis først  

 modtage acontoskat og restskat, der indbetales til pengeinstitutter m.v. den  

 20. november, to bankdage senere.
Når et selskab indbetaler  

 skattebeløb (rettidigt) via et pengeinstitut den 20. november, vil  

 indbetalingen således først påvirke saldoen på  

 statens konto den 22. november   eller senere, hvis en af datoerne falder  

 på en lørdag eller søndag.
Ved statens udbetaling af  

 overskydende skat påvirkes statens konto allerede den dag, hvor  

 udbetalingen foretages.
 Disse forhold er medvirkende til, at saldoen på  

 statens konto i en kort periode i november bliver uhensigtsmæssig  

 lav.
Forslag vedrørende bedre tidsmæssig sammenhæng Det foreslås, at overskydende selskabsskat inklusive  

 godtgørelse i videst muligt omfang modregnes i den ordinære  

 acontoskatterate, som forfalder til betaling for selskaberne samtidig med  

 udbetalingen af den overskydende selskabsskat.
 Med forslaget søges det   ligesom i tilfælde  

 med kommuner og amtskommuner   at begrænse krydsende betalinger og  

 hermed bidrage til at forbedre finansforvaltningen.
 For virksomheder, der ikke skal betale ordinær  

 acontoskat, men har overskydende selskabsskat til gode, foreslås det,  

 at overskydende selskabsskat udbetales to   i visse tilfælde tre  

 bankdage efter den 20. november.
Forslaget har til formål at skabe en bedre  

 tidsmæssig sammenhæng mellem ind- og udbetalinger  

 vedrørende selskabsskat, som hvert år gennemføres i  

 november måned.
Med forslaget vil disse ind- og udbetalinger som  

 udgangspunkt påvirke statens konto i Nationalbanken samme dag.
Forslaget bidrager endvidere til en større  

 sikkerhed om afregningstidspunktet for overskydende skat.
Det skaber bedre  

 mulighed for planlægning af statens finansforvaltning.
Sandsynligvis  

 vil det på tilsvarende vis forbedre virksomhedernes planlægning  

 af finansforvaltningen, hvor modtagelsestidspunktet af den overskydende skat  

 varierer tilfældigt fra år til år mellem  

 virksomhederne.
Rentetabet for det enkelte selskab ved forslaget er ikke  

 kendt, fordi man i princippet ikke kender til, hvornår udbetalingen af  

 den overskydende skat ville have fundet sted.
For at undgå, at  

 forslaget påfører selskaberne under ét et uønsket  

 rentetab, er det valgt, at alle virksomheder, der har overskydende skat til  

 gode, skal have en ekstra rentekompensation.
På den baggrund  

 foreslås en forhøjelse af den skattefri  

 procentgodtgørelse fra 4 pct. til 4,2 pct.
 Endelig skal det nævnes, at forslaget om modregning  

 af overskydende skat i ordinær acontoskat er en konsekvens af bedre  

 udnyttelse af de digitale muligheder i styringen.
4. Udskydelse af udbetaling af hektarstøtte Det har hidtil været et mål, at  

 hektarstøtten i videst muligt omfang udbetales på den  

 første mulige udbetalingsdag i henhold til EU-forordningerne, p.t. den  

 16. november.
Der er ikke i EU-forordningerne om hektarstøtte noget  

 krav om, at udbetaling skal ske netop på denne dato.
Dette  

 udbetalingstidspunkt medfører en uhensigtsmæssig belastning,  

 fordi statens saldo i forvejen er lav på dette tidspunkt.
Det er derfor  

 hensigten at udskyde datoen for første udbetaling af  

 hektarstøtten med ca. 1 uge, svarende til den faktiske udbetalingsdato  

 i medfør af lovforslaget for den resterende overskydende skat for  

 selskaber.
Erhvervet kompenseres for rentetabet.
Kompensationen for  

 udskydelsen af udbetalingen af hektarstøtte sker fuldt ud over for  

 landbruget gennem en udvidelse af Fødevareministeriets årlige  

 rammer med 6 mio. kr.
 Ændringen sker med virkning for 2003 og  

 efterfølgende år.
III. Økonomiske konsekvenser for det  

 offentlige Konsekvenser for staten I tabellen er sammenfattet de provenumæssige  

 effekter for staten af de enkelte forslag.
Der forventes en forbedring af statens finanser med op til  

 ca. 150 mio. kr. årligt, dog op til ca. 110 mio. kr. i 2003  

 (¾-årseffekt). Beløbene er afrundede.
Herudover vil der  

 være en engangseffekt på Drifts-, Anlægs- og  

 Udlånsbudgettet (DAU) på 3.500 mio. kr. i 2003. Endvidere vil der  

 være en isoleret merudgift på 3 mio. kr. i 2003  

 (engangseffekt).
Provenumæssige konsekvenser for staten Mio. kr.
I alt De enkelte elementers bidrag til  

 provenuet Én afregningskonto Overskydende selskabsskat Hektarstøtte A-kasse Kommune Amts- kommune Årlig effekt i alt Op til 150 heraf 1.1 Sænkning af statens saldo Op til 100 ----------------- Op til 100 ----------------- 1.2 Overflytning af statslige tilgodehavender 24 24 1.3 Rentedage 1.3.1 Bankdage 39 ---------- 39 --------- 1.3.2 Øget indestående på statens saldo  

i øvrigt 32 ---------- 24 --------- 5 3 1.3.3 Kompensation (41) --------- (24) -------- (11) (6) 1.4 Gebyrer og lign.
(7) ---------- (7) -------- 1.5 Administration (1) ---------- (1) -------- 2 Engangseffekter ved systemændringer,  

 m.v.
(3) ---------------- (3) ---------------- 3 Engangseffekter på DAU 3.500 3.500 Anm.
Alle tallene er afrundede.
 () angiver minus.
Ad 1.1. Sænkning af statens saldo i  

 Nationalbanken Statens låneoptagelse er ikke baseret  

 på, at der måned for måned, endsige med kortere intervaller  

 optages lån, der præcist svarer til den løbende  

 refinansiering af gæld minus overskud (eller plus underskud). Der  

 sigtes derimod efter en jævn finansiering hen over året bl.a. for  

 at undgå afhængighed af rente- og markedsforhold på  

 bestemte tidspunkter i løbet af året.
Det betyder modsat også, at staten i nogle perioder  

 kan have større indestående på sin konto end i andre  

 perioder som følge af forholdsvis store udsving i træk på  

 likviditet.
Et større indestående på statens konto i  

 Nationalbanken vil betyde en reduktion i indskud fra pengeinstitutter i  

 Nationalbanken.
Disse indskud forrentes med den korte rente, medens statens  

 låntagning som udgangspunkt sker til en højere rente.
Tabet for Nationalbanken og staten under ét er  

 imidlertid ikke så stort som forskellen mellem statens almindelige  

 lånerente og den korte rente.
Det skyldes, at den samlede  

 statsgældspolitik er fastsat under hensyntagen til fast samlet  

 restløbetid (teknisk set mere korrekt: samlet varighed). Marginalt set  

 vil udstedelse af f.eks. en ti-årig statsobligation placeret på  

 en pengemarkedskonto øge varigheden på statens  

nettogæld.
Det betyder helt automatisk, at man i  

 statsgældspolitikken vil tendere til at udstede relativt flere papirer  

 med kort løbetid for at fastholde den samlede varighed.
 Der er derfor et potentiale ved tiltag, der kan  

 medføre et mere jævnt træk på statens konti, jf.  

 forslaget om én afregningskonto over for kommuner, amtskommuner samt  

 ændret udbetaling for overskydende skat og hektarstøtte.
 Samlet vurderes med udgangspunkt i renter m.v. i  

 Økonomisk Redegørelse (Finansministeriet, august 2002), at  

 disse samlede omlægninger i betalingsstrømme muliggør en  

 reduktion af statens gennemsnitlige indestående hen over året i  

 Nationalbanken i størrelsesordenen 10 mia. kr., og at det kan  

 føre til en varig besparelse for staten og Nationalbanken samlet  

 på op til 100 mio. kr., men med nogle svingninger fra år til  

 år.
Ad 1.2. Overflytning af statslige tilgodehavender Det ekstra indestående på statens saldo som  

 følge af, at a-kasserne omfattes af OBS, vil udgøre fra under 1  

 mia. kr. til over 2 mia. kr.
A-kassen vil få forrentet det statslige  

 tilgodehavende med 2 pct. point under renten for en 5-årig  

 statsobligation.
Renten skønnes at overstige, hvad a-kasserne kan  

 få forrentet det statslige tilgodehavende med hos pengeinstitutterne.  

 På den anden side ligger renten under statens finansieringsomkostning,  

 hvorfor staten opnår en rentegevinst på ca. 24 mio. kr.  

 årligt.
Ad 1.3. Rentedage 1.3.1. Bankdage Staten har i dag et tab på op til to bankdage  

 på indbetalingen af forfalden A-skat og arbejdsmarkedsbidrag m.v., som  

 der ikke vil være ved overgang til én afregningskonto for  

 kommuner og amtskommuner.
Staten opnår hermed en gevinst på  

 skønsmæssigt ca. 25 mio. kr. årligt.
Ved udbetalingen af de sociale refusioner til kommuner og  

 amtskommuner har pengeinstitutterne i dag krav på renten af  

 beløbet den næstsidste bankdag, som ligeledes vil bortfalde ved  

 overgang til én afregningskonto.
Hermed opnår staten en  

 provenugevinst på 14 mio. kr.
1.3.2.+1.3.3. Øget indestående på statens saldo i  

 øvrigt og kompensation 12-delsraten indsættes på kommunernes og  

 amtskommunernes konto i OBS den første bankdag i måneden.
Hermed  

 opnår staten en rentegevinst på 24 mio. kr., som dog modsvares af  

 et provenutab på forrentningen i OBS af kommunernes og amtskommunernes  

 nettoindestående den første bankdag i måneden.
Udskydelsen af udbetalingen af overskydende selskabsskat  

 kompenseres med en forhøjelse af godtgørelsen for overskydende  

 skat med 0,2 pct.
Forslaget indebærer en rentegevinst for staten  

 på ca. 5 mio. kr. og kompensationen anslås at påføre  

 staten et provenutab på 11 mio. kr.
Udskydelsen af udbetalingen af hektarstøtten  

 kompenseres med 6 mio. kr.
Staten opnår samtidig en rentegevinst  

 på ca. 3 mio. kr.
 Når udskydelsen af den overskydende skat og  

 hektarstøtten påfører staten et nettoprovenutab, skyldes  

 det forskelle på gennemsnitsforrentningen af indestående mellem  

 staten og erhvervene.
 Ad 1.4. Gebyrer o. lign.
Der vil være årlige driftsomkostninger til  

 betalingsafvikling (gebyrer) samt administration af konti og service.
Totalt  

 set skønnes det at udgøre 7 mio. kr. årligt.
Hovedparten  

 heraf vil vedrøre gebyrer på betalingsafviklingen af udbetaling  

 af sociale ydelser fra OBS og forventes at modsvare besparelser i kommuner  

 samt amtskommuner.
 Ad 2. Engangseffekter ved systemændringer m.v.
De foreslåede ændringer skønnes at  

 medføre engangsomkostninger for Told og Skat på ca. 2 mio. kr.  

 til systemtilretninger m.v.
Omkostningerne afholdes uden om Told og Skats  

 budget.
Herudover vil der være en lignende merudgift (engangseffekt)  

 på under 1 mio. kr. i Økonomistyrelsen.
Ad 3. Engangseffekter på DAU Ændringen af kildeskattebekendtgørelsen og  

 arbejdsmarkedsbekendtgørelsen for kommunerne medfører, at der i  

 januar 2003 vil blive angivet og indtægtsført A-skat og  

 arbejdsmarkedsbidrag m.v. for forudbetalt løn og ydelser for  

 både januar og februar 2003. Engangsprovenuet herved skønnes til  

 ca. 3,5 mia. kr.
Konsekvenser for kommuner og amtskommuner Den amtslige økonomi påvirkes positivt,  

 svarende til en dags valør af indestående, der stammer fra  

 A-skat og arbejdsmarkedsbidrag m.v. fra de amtskommunalt ansatte.
Den  

 årlige amtskommunale gevinst skønnes at udgøre ca. 2 mio.  

 kr. årligt.
Kommunerne mister valør på sidste bankdag af  

 indestående, der stammer fra A-skat fra de modtagere af sociale  

 ydelser, der er forudbetalt.
Det indebærer et tab for kommunerne  

 på ca. 5 mio. kr. årligt.
Kommunerne opnår en gevinst  

 på en valørdag på den sidste bankdag i måneden  

 på den del af indeståendet, der stammer fra skat og  

 arbejdsmarkedsbidrag m.v. fra bagudbetalte kommunalt ansatte.
Det giver en  

 gevinst på ca. 4 mio. kr. årligt.
Forslaget letter den kommunale økonomi for  

 omkostningen ved at foretage udbetalingen af de sociale overførsler,  

 der skal foretages direkte fra den kommunale OBS-konto til den endelige  

 modtager.
Pr. måned har kommunerne ca. 1,4 mio. udbetalinger, der hver  

 koster 0,35 kr.
Den samlede kommunale besparelse udgør hermed ca. 6  

 mio. kr. pr. år Samlet set vil kommunerne opnå en gevinst på  

 ca. 5 mio. kr. og amtskommuner en gevinst på 2 mio. kr.
De nævnte  

 gevinster giver ikke anledning til DUT-krav i forhold til kommunerne og  

 amtskommunerne.
Ovenfor er der alene fokuseret på de umiddelbare  

 effekter af indførelse af én afregningskonto.
Der forventes at  

 komme yderligere administrative besparelser som følge af  

 forenklingen.
Erhvervsøkonomiske konsekvenser Pengeinstitutterne mister bankdage på indbetaling af  

 A-skat og arbejdsmarkedsbidrag m.v.
Samlet set beløber dette tab sig  

 til ca. 39 mio. kr. årligt.
 Forslaget om at udskyde udbetalingstidspunktet for  

 overskydende selskabsskat samt hektarstøtte er fuldt kompenseret.
IV.
Administrative konsekvenser for det offentlige SKB (OBS) er udliciteret til Jyske Bank.
Den  

 administrative belastning af lovforslaget i staten udgør under 1 mio.  

 kr. årligt, jf. pkt. 1.5 i tabel ovenfor.
 Hertil kommer de nævnte systemændringer m.v.  

 på ca. 3 mio. kr. (engangseffekt).
 Forslaget om én afregningskonto skaber grundlag for  

 yderligere administrative besparelser i kommuner, amtskommuner og staten.
V.
Administrative konsekvenser for erhvervslivet Lovforslaget har ingen administrative konsekvenser for  

 erhvervslivet.
VI.
Administrative konsekvenser for borgerne Lovforslaget har ingen administrative konsekvenser for  

 borgerne.
VII.
Miljømæssige konsekvenser Lovforslaget har ingen miljømæssige  

 konsekvenser.
VIII.
Forholdet til EU-retten Lovforslaget indeholder ikke EU-retlige aspekter.
IX.
Høring Lovforslaget har været sendt til høring hos  

 Udenrigsministeriet, Justitsministeriet, Ministeriet for Flygtninge,  

 Indvandrere og Integration, Trafikministeriet, Fødevareministeriet,  

 Miljøministeriet, Kirkeministeriet, Statsministeriet, Økonomi-  

 og Erhvervsministeriet, Beskæftigelsesministeriet, Kulturministeriet,  

 Skatteministeriet, Ministeriet for Videnskab, Teknologi og Udvikling,  

 Forsvarsministeriet, Dansk Entreprenørforening, Det Danske  

 Handelskammer, Dansk Arbejdsgiverforening, Håndværksrådet,  

 Rådet for Dansk Forsikring og Pension, Dansk Industri,  

 Socialministeriet, Undervisningsministeriet,  

 Børsmæglerforeningen, Københavns Fondsbørs,  

 Garantifonden for Danske Optioner og Futures, Amtsrådsforeningen i  

 Danmark, Skattechefforeningen, Indenrigs- og Sundhedsministeriet,  

 Finansrådet, InvesteringsForeningsRådet, Realkreditrådet,  

 Danske Finansieringsselskabers Forening, Danmarks Nationalbank, Handel,  

 Transport og Serviceerhvervene, Dansk Handel & Service,  

 Finansieringsinstituttet for Industri og Håndværk A/S, Dansk  

 Landbrugs Realkreditfond, Danmarks Skibskreditfond, Kommunernes  

 Landsforening, Skatterevisorforeningen, Københavns Kommune,  

 Frederiksberg Kommune, Landbrugsraadet, Landsorganisationen i Danmark,  

 Advokatrådet, Danske Revisorer, Landsarbejdsrådets Arbejdsudvalg,  

 De danske Landboforeninger, Arbejderbevægelsens Erhvervsråd,  

 Foreningen af Registrerede Revisorer, Skatterevisorforeningen,  

 Landsarbejdsrådet, Kontaktudvalget for Offentlig Revision, Dansk  

 Familielandbrug, Den Danske Skatteborgerforening, Foreningen af  

 Statsautoriserede Revisorer, Danmarks Rederiforening.
X.
Sammenfatning af økonomiske og  

 administrative konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner.
 Heraf:
Stat Kommuner Amter Op til 110 mio. kr., eksklusiv engangseffekt, i 2003 og  

 herefter op til 150 mio. kr.
 10 mio. kr.
 2 mio. kr.
 5 mio. kr.
- Administrative konsekvenser for stat, amter og  

 kommuner Op til 1 mio. kr. årligt 3 mio. kr. i engangseffekt Økonomiske konsekvenser for erhvervslivet - 39 mio. kr.
Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten - Bemærkninger til lovforslagets  

 enkelte bestemmelser Til § 1 Det foreslås i § 3 a at bemyndige  

 finansministeren til at fastsætte regler for betalingsformidling m.v.  

 Der oprettes en særlig platform kaldet OffentligBetalingsService (OBS)  

 i StatensKoncernBetalinger (SKB). Betalingsformidling er under konstant  

 udvikling og ændring, hvorfor det ikke er hensigtsmæssigt i  

 lovteksten at specificere, hvilke betalingssystemer der kan varetage  

 opgaven.
I § 3 a, stk. 2 og 3, foreslås, at  

 der oprettes en konto for hver kommune, amtskommune og a-kasse i OBS.
Kontoen  

 i OBS ejes af den enkelte kommune, amtskommune og a-kasse.
Der foretages i  

 bestemmelsen en opregning af, hvilke lovregulerede beløb der skal  

 betales gennem kontoen i OBS.
I § 3 b, stk. 1, foreslås, at  

 finansministeren kan fastsætte regler om, at kommuner og amtskommuner  

 skal anvende OBS til udbetaling af nærmere opregnede ydelser.
Disse  

 ydelser vil blive opdelt i to kategorier.
Den første kategori er ydelser, hvor udbetalingen  

 til borgerne sker sidste bankdag i måneden.
Disse ydelser vil blive  

 udbetalt som masseudbetalinger direkte til den endelige modtager gennem OBS.  

 Det er nødvendigt at formidle disse masseudbetalinger gennem OBS,  

 fordi den sociale refusion, som i øvrigt er et af de største  

 betalingsmæssige mellemværender mellem stat og kommuner, i dag  

 udbetales næstsidste bankdag i måneden og hermed blot en bankdag,  

 førend langt de fleste refusionsberettigede ydelser skal være  

 endelig modtager i hænde.
Udbetalingerne sker ved en konto til konto  

 overførsel med træk på den enkelte kommunes eller  

 amtskommunes konto i OBS.
Den anden kategori består af ydelser, hvor  

 udbetalingen til borgerne/virksomhederne m.v. sker på andet tidspunkt  

 end sidste bankdag i måneden.
Disse ydelser kan vælges behandlet  

 på flere måder.
En mulighed er, at kommunerne og amtskommunerne  

 anmoder om, at den sociale refusion eller anden statslig udbetalt  

 medfinansiering overføres fra kontoen i OBS til en konto i et  

 pengeinstitut som blokoverførsel.
Kommunen og amtskommunen  

 forestår herefter   f.eks. direkte fra kommunens eller amtskommunens  

 likvide kasse eller sammen med deres respektive pengeinstitut   udbetaling af  

 ydelserne.
Alternativt kan der anmodes om, at udbetalingsopgaven, på en  

 eller flere af disse ydelser eller elementer heraf, også skal varetages  

 i regi af OBS.
Der skal i givet fald indledes forhandlinger med  

 Økonomistyrelsen under Finansministeriet herom.
Der findes i en række love bemyndigelser for den  

 pågældende minister til at fastsætte regler om anvisning af  

 refusion og tilskud, jf. f.eks. § 85 i lov om social retssikkerhed, der  

 bemyndiger socialministeren til at udstede sådanne regler.
Det er  

 imidlertid fundet hensigtsmæssigt at samle beføjelsen til at  

 fastsætte regler om gennemførelsen af betalingsformidling og  

 afvikling af ind- og udbetalinger mellem staten, kommuner og amtskommuner  

 samt a-kasser hos finansministeren i stedet for at sprede beføjelsen  

 til forskellige ressortministre.
Beføjelsen for ressortministrene vil  

 være uændret, og socialministeren vil derfor efter § 85 i  

 lov om social retssikkerhed fortsat kunne fastsætte regler om f.eks.  

 regnskabsaflæggelse og revision samt andre aspekter vedrørende  

 anvisning af refusion og tilskud end selve betalingsgennemførelsen  

 på én afregningskonto.
 Reglerne om udbetalingstidspunktet for kommunale skatter,  

 tilskud og tilsvar er fastsat i lov om kommunal indkomstskat og med hjemmel i  

 lov om kommunal udligning og generelle tilskud til kommuner og amtskommuner.  

 Lovforslaget vedrører alene beføjelsen til at fastsætte  

 regler om gennemførelsen af betalingsformidling og -afvikling af ind-  

 og udbetalinger mellem staten, kommunerne og amtskommunerne.
I § 3 b, stk. 2, foreslås fastsat,  

 at kontoen i OBS ikke må få en negativ saldo.
Endvidere  

 fremgår det, at kommunen og amtskommunen skal sørge for  

 tilstrækkelige midler på kontoen til dækning af såvel  

 masseudbetalinger (efter A-skat) som indeholdelse af A-skat på disse.  

 Kommunen eller amtskommunen skal for ydelser udbetalt direkte fra kontoen til  

 endelig modtager have overført et beløb til kontoen svarende  

 til andelen af den samlede udbetaling (før indeholdelse af A-skat og  

 arbejdsmarkedsbidrag m.v.). Beløbet skal være indgået  

 på kontoen senest sidste bankdag i måneden.
I § 3 c, stk. 1, foreslås, at
der foretages automatisk modregning over kontoen ved betalinger med  

 forfald samme dag.
Formålet med én afregningskonto er bl.a. at  

 etablere mulighed for at begrænse omfanget af krydsende betalinger  

 på en enkel og effektiv måde mellem staten, kommuner og  

 amtskommuner.
De krydsende betalinger har i dag et betydeligt omfang.  

 Næstsidste bankdag udbetales således hovedparten af de sociale  

 refusioner brutto.
Sidste bankdag skal kommuner og amtskommuner indbetale  

 indeholdt A-skat og arbejdsmarkedsbidrag for deres ansatte og modtagerne af  

 overførselsindkomst vedrørende måneden.
Dog er der  

 først afregning den 1. for forudbetalte beløbsmodtagere i  

 kommuner, men denne sum vil være faldende i takt med, at de sociale  

 pensioner overgår gradvist til bagudbetaling.
Den første bankdag  

 i efterfølgende måned udbetaler staten 12-delsraten til  

 kommunerne og amtskommunerne.
I løbet af et kort tidsinterval krydser hermed  

 relativt store beløb hinanden i dag.
Tidsintervallet forøges i  

 praksis dog som følge af de sædvanlige bankdage i  

 pengeinstitutsektoren, hvor midlerne hverken er til disposition på  

 statens eller kommunernes konti.
Disse krydsende betalinger foreslås  

 afskaffet ved, at der bliver adgang til styring af ind- og udbetalinger  

 mellem stat og kommuner samt amtskommuner over én afregningskonto,  

 herunder mulighed for at foretage modregning af forfalden A-skat og  

 arbejdsmarkedsbidrag den 1. i måneden.
 Det foreslås, at finansministeren kan  

 fastsætte regler for udvidelse af modregningen på kontoen.
I § 3 c, stk. 2, foreslås, at  

 staten får adgang til at foretage hævning af det  

 skyldige beløb, hvis kommunen, amtskommunen eller  

 arbejdsløshedskassen ikke har sat overførslen i værk  

 på afregningskontoen.
Bestemmelsen er indsat for at skabe størst  

 mulig effektivitet og undgå administrationskrævende  

 morarentebetalinger m.v., hvis betalingen ikke er sat i værk.
 I § 3 d foreslås, at de nærmere  

 regler om hæveadgang og generelle forretningsvilkår samt  

 spørgsmål om forrentning fastsættes af  

 finansministeren.
Formålet med én afregningskonto er at  

 varetage opgaven med afregning mellem staten og modparten så effektivt  

 som muligt.
Kontoen kan således bidrage til, at krydsende betalinger  

 undgås på en enkel og effektiv måde.
Det er hensigten, at  

 midlerne skal stå så kort tid som muligt på  

 afregningskontiene.
Endelig skal administrationsbyrden ved kontiene  

 begrænses.
Der vil derfor ikke ske forrentning af indestående  

 på almindelige afregningskonti.
Det forudsættes, at kommuner og amtskommuner vil  

 anmode om overførsel af indestående til konti i private  

 pengeinstitutter.
Der vil være fuld hæveadgang af beløb,  

 der betales fra staten til kommunerne efter § 3 a, stk. 2, over  

 kontoen i OBS den første, dog sådan at den først kan  

 være ude på konti i pengeinstitutterne med dispositions- og  

 valørvirkning den anden.
For at undgå valørtab hos  

 kommunerne og amtskommunerne vil det i finansministerens  

 bekendtgørelse blive fastlagt som en undtagelse fra hovedreglen,  

 hvorefter indestående på de almindelige afregningskonti ikke  

 forrentes, at kommuner og amtskommuner skal have forrentet nettosaldoen  

 på kontoen den første bankdag med en kort rente (f.eks.  

 diskontoen).
 Med henblik på, at staten kan nå at  

 opkræve de tilgodehavender over kontoen, som først har forfald  

 første bankdag, vil det således ikke være muligt at  

 hæve 12-delsraten med en straksoverførsel med virkning  

 første bankdag.
Endvidere kan der være tale om, at indestående  

 på konti i særlige tilfælde bindes for en periode.  

 Aftalebinding kan ske på basis af lovgivning eller som frivillig  

 aftale.
Hvad angår a-kasserne, vil binding ske på basis af en  

 lovgivningsløsning, fordi det vedrører statslige  

 tilgodehavender hos a-kasserne.
A-kasserne tilbydes en rente svarende til en  

 5-årig statsobligation minus 2 pct. point, jf. §76, stk. 3 i lov  

 om arbejdsløshedsforsikring som affattet ved § 2 i dette  

 lovforslag.
Det er hensigten at tilbyde kommuner og amtskommuner at  

 kunne indgå aftaler om binding af midler, hvilket kan være  

 aktuelt i forhold til en periodevis overskudslikviditet hos nogle kommuner og  

 amtskommuner inden for den enkelte måned.
Disse aftaler vil blive  

 indgået på privatretlig grundlag og er derfor ikke omfattet af  

 nærværende lovforslag.
De nærmere aftalevilkår skal  

 derfor afklares senere, men kan f.eks. omfatte krav om en mindste  

 bindingsperiode.
 Rentetilskrivning på kontoen i OBS kan ikke ske  

 hyppigere end kvartalsvis bagud.
Til § 2 Til nr. 1 Til § 76, stk. 2 Det foreslås, at hver arbejdsløshedskasse  

 får en konto i OffentligBetalingsService (OBS). Bestemmelsen henviser  

 til § 3 a i lov om bemyndigelse til optagelse af statslån som  

 affattet ved § 1 i dette lovforslag.
Finansministeren vil derfor kunne  

 ændre betalingssystemet som anført i bemærkningen til  

 § 1.
Til § 76, stk. 3 Det foreslås, at kontoen forrentes til fordel for  

 kassen med skønnet for renten på en 5-årig statsobligation  

 fratrukket 2 pct. point, således som dette fremgår af finansloven  

 for 2003. Renten ligger fast for 5 år ad gangen og justeres ved  

 udgangen af den 5-årige periode på tilsvarende vis ved brug af  

 skønnet i kommende finanslov.
Tilskrevne renter tilfalder  

 arbejdsløshedskassen.
Ved at lægge renten fast for en periode  

 på 5 år vil a-kassen have stor sikkerhed for  

 renteindtægten.
Finansministeren fastsætter regler for  

 rentetilskrivning efter høring af beskæftigelsesministeren.  

 Kompetencen til at fastsætte de nærmere regler er i øvrigt  

 henlagt til direktøren for Arbejdsdirektoratet, jf. § 76,  

 stk. 7. Arbejdsløshedskassen kan frit disponere over renter, der  

 tilskrives kontoen, men kan herudover udelukkende anvende kontoens  

 indestående til indbetaling af forfaldne beløb til dækning  

 af medlemsbidrag til staten.
Til § 76, stk. 4 Det foreslås, at de beløb, som kassen  

 opkræver af medlemmerne til dækning af kassens udgifter til  

 betaling af det obligatoriske bidrag til arbejdsløshedsforsikringen,  

 det frivillige bidrag til efterlønsordningen samt til finansiering af  

 bidrag til Arbejdsmarkedets Tillægspension ved udbetaling af  

 arbejdsløshedsdagpenge m.v., skal indsættes på kontoen i  

 OBS umiddelbart efter sidste rettidige betalingsdag for medlemmernes  

 indbetaling af medlemsbidragene til kassen.
Den enkelte arbejdsløshedskasse fastsætter  

 selv tidspunkterne for medlemmernes indbetaling af det samlede medlemsbidrag  

 til kassen.
Beløbet kan dog tidligst forfalde til betaling den  

 første dag i den periode, bidraget gælder for.
Kasserne  

 bestemmer ligeledes selv, om bidraget opkræves forud eller bagud for en  

 uge, en måned eller et kvartal ad gangen.
 De fleste kasser opkræver medlemsbidraget forud for  

 en måned eller et kvartal ad gangen, medens kun få kasser  

 opkræver bagud.
Da betalingstidspunkterne og betalingsperioderne  

 således varierer fra kasse til kasse, vil forfaldsdagen for indbetaling  

 til kontoen i OBS og perioden, der skal indbetales for, ligeledes variere fra  

 kasse til kasse.
Nærmere regler herom foreslås fastsat af  

 direktøren for Arbejdsdirektoratet efter forhandling med  

 Landsarbejdsrådet, jf. forslaget til § 76, stk. 7.
Til § 76, stk. 5 Det foreslås, at kassen skal betale morarente til  

 statskassen, hvis de beløb, der opkræves af medlemmerne, ikke  

 indsættes rettidigt på kontoen i OBS.
Renten foreslås  

 fastsat til 1/12 af den aktuelt gældende morarente, der er fastsat  

 efter rentelovens § 5. Det er samme rente, som kasserne betaler efter  

 gældende lovs § 76, stk. 3, ved forsinket indbetaling af  

 medlemsbidragene til statskassen.
Til § 76, stk. 6 Det foreslås, at medlemsbidragene fra  

 arbejdsløshedskassen skal indbetales til statskassen på samme  

 måde som hidtil efter § 76, stk. 2, i den gældende lov.  

 Det vil sige månedsvis bagud med 1/12 af det årlige beløb  

 afrundet til nærmeste hele kronebeløb, men indbetalingen sker  

 herefter via OBS-kontoen.
Det bemærkes, at ATP-finansieringsbidraget ikke er  

 omfattet af de gældende regler i § 76 om indbetaling af  

 medlemsbidrag til staten.
Kassens pligt til at betale bidrag til finansiering  

 af ATP-bidrag for dagpengemodtagere m.fl. er fastsat i lovens § 85 c.  

 Bidraget indbetales til staten efter administrativt fastsatte regler sammen  

 med og på samme måde som arbejdsløshedsforsikrings- og  

 efterlønsbidragene.
Bidraget afregnes efterfølgende  

 (kvartalsvis) af staten til Arbejdsmarkedets Tillægspension efter  

 administrative regler fastsat i henhold til lovens § 85 c,  

 stk. 6.
Til § 76, stk. 7 Det foreslås, at direktøren for  

 Arbejdsdirektoratet bemyndiges til efter forhandling med  

 Landsarbejdsrådet at fastsætte nærmere regler om  

 anvendelsen af bestemmelserne efter forslagene til § 76,  

 stk. 4-6.
Det vil herved bl.a. blive præciseret for hvilke  

 perioder, der skal indbetales til OBS-kontoen i relation til de varierende  

 opkrævningsperioder hos medlemmerne.
Der vil ligeledes blive fastsat  

 nærmere regler om grundlaget for beregning af størrelsen af  

 beløbet, der skal indbetales til OBS, og om evt. efterfølgende  

 regulering af det indbetalte beløb.
Derved sikres, at det  

 opkrævede beløb indsættes på OBS-kontoen umiddelbart  

 efter medlemmernes indbetaling.
 De gældende regler om beregning af beløbet,  

 der skal indbetales til staten, og om efterfølgende regulering heraf,  

 påregnes ikke ændret.
Til nr. 2 Efter § 77, stk. 7, har  

 arbejdsløshedskasserne ret (men ikke pligt) til at opkræve  

 "et særligt bidrag" til ATP-finansieringen.
I praksis  

 opkræver kasserne bidraget med den størrelse, som er fastsat af  

 direktøren for Arbejdsdirektoratet i medfør af lovens § 85  

 c, stk. 5.
 Det foreslås at ændre bestemmelsen  

 således, at kasserne fremover har pligt til at opkræve bidraget  

 fastsat efter § 85c, stk. 5, af medlemmerne.
Til § 3 Til nr. 1 Efter gældende regler ydes en skattefri  

 godtgørelse på 4 pct. af selskabers overskydende skat.
Det  

 foreslås, at godtgørelsen forhøjes til 4,2 pct. som  

 kompensation for, at udbetalingstidspunktet for overskydende skat  

 foreslås udskudt i forhold til gældende regler.
Til nr. 2 Efter gældende regler tilbagebetales overskydende  

 skat inklusive godtgørelse fra den 1. november i kalenderåret  

 efter indkomståret, eller ved et forskudt indkomst den 1. november i  

 kalenderåret efter det kalenderår, som det forskudte  

 indkomstår træder i stedet for.
Hvis udbetalingen sker senere end  

 den 20. november skal staten forrente beløbet med 0,6 pct. pr.  

 påbegyndt måned.
I praksis påbegyndes udbetaling af  

 overskydende skat allerede i begyndelsen af november.
Det foreslås, at overskydende selskabsskat inklusiv  

 godtgørelse som udgangspunkt modregnes i den ordinære  

 acontoskatterate, som forfalder til betaling for selskaberne samtidig med  

 udbetalingen af den overskydende selskabsskat.
Det vil sige, at en eventuel  

 overskydende skat inklusiv godtgørelse vedrørende ét  

 indkomstår modregnes i den ordinære acontoskatterate  

 vedrørende det efterfølgende indkomstår, der forfalder  

 den 20. november.
Der etableres ingen modregning vedrørende eventuelle  

 frivillige indbetalinger af acontoskat, idet størrelsen af disse  

 indbetalinger   i modsætning til de ordinære acontoskatterater  

 ikke kendes.
Det foreslås endvidere, at udbetalingstidspunktet  

 for den resterende overskydende skat udskydes, således at udbetalingen  

 ikke påvirker statens konto før den dag, hvor selskabers  

 restskat og acontoskattebetalinger i november indgår på statens  

 konto.
Disse indbetalinger indgår på statens konto indtil to  

 bankdage efter, at selskabet har indbetalt beløbet til  

 pengeinstituttet.
Hvis indbetalingen er sket den 20. november, vil  

 beløbet således som udgangspunkt indgå på statens  

 konto den 22. november.
Lørdage og søndage er ikke bankdage.  

 Hvis den 20. november eksempelvis er en fredag, vil en indbetaling denne dag  

 således kunne indgå på statens konto den  

 efterfølgende tirsdag, dvs. den 24. november.
 Det foreslås på den baggrund, at  

 udbetalingstidspunktet for overskydende skat som udgangspunkt  

 fastsættes til to bankdage efter den 20. november.
Hvor den 20. november er en lørdag eller  

 søndag foreslås det dog, at tilbagebetalingen af overskydende  

 skat fastsættes til den tredje bankdag efter den 20. november.  

 Baggrunden for denne undtagelse er, at sidste rettidige indbetalingsfrist for  

 restskat og acontoskattebetalinger i disse tilfælde er den  

 første bankdag efter den 20. november.
Hvis den 20. november  

 eksempelvis er en lørdag, vil rettidig betaling kunne ske ved  

 indbetaling til pengeinstituttet den 22. november.
Indbetalingen vil  

 påvirke statens konto den 24. november, som i så fald er den  

 tredje bankdag efter den 20. november.
De foreslåede regler for udbetaling af overskydende  

 skat er fastlagt under hensyn til gældende gennemløbspraksis  

 samt sektoraftaler i pengeinstitutterne.
Hvis gennemløbstiden til  

 staten nedsættes, således at indbetaling af acontoskat og  

 restskat med stor sikkerhed er staten i hænde tidligere, vil regeringen  

 sørge for en tilsvarende fremrykning af udbetalingen af den  

 overskydende skat, som ikke modregnes i acontoskatten.
 For at opnå den tilsigtede sammenhæng mellem  

 ind- og udbetalingerne på statens konto præciseres det i  

 bestemmelsen, at det er datoen, hvor de statslige told- og skattemyndigheder  

 anviser den overskydende skat til udbetaling, der er det relevante tidspunkt.  

 Hvis skattemyndighederne anviser betalingen senere end det fastsatte  

 tidspunkt, forrentes beløbet med 0,6 pct. pr. påbegyndt  

 måned.
Til nr. 3 Der er tale om en konsekvensændring som følge  

 af, at overskydende skat ikke længere tilbagebetales fra den 1.  

 november.
Til nr. 4 Det foreslås, at staten skal forrente den  

 overskydende skat med tilhørende godtgørelse, hvis udbetalingen  

 anvises fra de statslige told- og skattemyndigheder senere end to henholdsvis  

 tre bankdage efter den 20. november, jf. forslaget under nr. 2.
Til § 4 Ikrafttrædelsen af §§ 1 og 2 forudsætter,  

 at den betalingsplatform, der skal danne grundlag for OBS, er etableret og i  

 stand til at foretage masseudbetalinger til den endelige modtager.
Derfor  

 foreslås det, at finansministeren bemyndiges til at fastsætte  

 tidspunktet for ikrafttrædelsen af disse bestemmelser.
Det vil  

 også være muligt, at bestemmelserne sættes i kraft for  

 visse ydelser, således at medtagelsen af yderligere områder  

 først sker gradvis, jf. § 3 b som affattet ved § 1.
 Ændringen af selskabsskatteloven kan sættes i  

 kraft uafhængigt af §§ 1 og 2.
Det foreslås, at udskydelsen af  

 tilbagebetalingstidspunktet og forhøjelsen af  

 procentgodtgørelsen tillægges virkning for overskydende skat  

 vedrørende indkomståret 2002 og senere indkomstår.
Det vil  

 sige, at de foreslåede ændringer i § 3 første gang  

 får virkning i forbindelse med udbetalingen af overskydende skat i  

 november 2003.
Til § 5 Loven om bemyndigelse til optagelse af statslån  

 gælder også for Færøerne og Grønland, da der  

 er tale om et rigsanliggende.
Lovændringen bør imidlertid ikke  

 gælde for Færøerne og Grønland.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 1079 af 22. december 1993 om bemyndigelse til optagelse af  

 statslån foretages følgende ændring:
 1. Efter § 3 indsættes:
»§ 3 a.
Finansministeren kan fastsætte regler for  

 betalingsformidling og afvikling af ind- og udbetalinger mellem staten,  

 kommuner, amtskommuner og arbejdsløshedskasser.
Ministeren kan  

 herunder bestemme, at kommuner, amtskommuner og arbejdsløshedskasser  

 skal modtage og afregne betalinger med staten i et særligt dertil  

 etableret betalingssystem.
 Stk. 2. Afregning af følgende beløb mellem  

 staten, kommuner og amtskommuner samt indbetaling af A-skat og  

 arbejdsmarkedsbidrag sker gennem en konto oprettet for hver enkelt kommune og  

 amtskommune i det under stk. 1 nævnte betalingssystem:
 1)	Kommunale skatter og kirkelige afgifter i henhold til lov om  

 kommunal indkomstskat.
 2)	Tilskud og tilsvar i henhold til lov om kommunal udligning og  

 generelle tilskud til kommuner og amtskommuner.
 3)	Refusionsbeløb og bidrag til udligningsordningen i henhold  

 til lov om udligning af visse kommunale og amtskommunale udgifter til  

 merværdiafgift og om Det Kommunale Momsfond.
4)	Beløb, der afregnes til staten i henhold til lov om fordeling  

 mellem staten, kommunerne og amtskommunerne af skattenedslaget som  

 følge af personskattelovens skatteloft, 5)	Tilskud i henhold til lov om trafikstøtte til kommuner og  

 amtskommuner med mindre øer.
 6)	Statslig refusion af ydelser efter lov om aktiv socialpolitik, lov  

 om social service, lov om børnetilskud og forskudsvis udbetaling af  

 børnebidrag, lov om social pension, lov om delpension, lov om  

 individuel boligstøtte og lov om dagpenge ved sygdom eller  

 fødsel.
 Stk. 3. Beløb, som de anerkendte  

 arbejdsløshedskasser opkræver hos medlemmerne til dækning  

 af arbejdsløshedskassernes udgifter til medlemsbidrag til staten og  

 bidrag til Arbejdsmarkedets Tillægspension ved udbetaling af dagpenge  

 m.v., jf. §§ 76 og 77 i lov om arbejdsløshedsforsikring m.v.,  

 indsættes på en konto oprettet for hver enkelt  

 arbejdsløshedskasse i det under stk. 1 nævnte  

 betalingssystem.
§ 3 b.
Finansministeren kan fastsætte regler om, at  

 kommuner og amtskommuner skal anvende det under § 3 a, stk. 1,  

 nævnte betalingssystem til udbetaling af nærmere opregnede  

 ydelser.
Stk. 2. En kommune eller amtskommune skal overføre  

 tilstrækkelige midler til sin konto i det under § 3 a,  

 stk. 1, nævnte betalingssystem, så kontoen ikke på  

 noget tidspunkt får en negativ saldo.
For ydelser udbetalt direkte fra  

 kontoen til endelig modtager skal kommunen eller amtskommunen senest på  

 tidspunktet for ydelsernes udbetaling have overført et beløb  

 til kontoen svarende til kommunens eller amtskommunens andel af den samlede  

 udbetaling før indeholdelse af A-skat og arbejdsmarkedsbidrag  

 m.v.
§ 3 c.
Finansministeren kan fastsætte regler for  

 modregning på kontoen, herunder om at der foretages automatisk  

 modregning over kontoen ved betalinger med forfald samme dag.
 Stk. 2. På forfaldtidspunktet for en betaling til  

 staten, som er fastsat afviklet over det betalingssystem, der nævnes i  

 § 3 a, stk. 1, kan staten automatisk foretage hævning af det  

 skyldige beløb, hvis kommunen, amtskommunen eller  

 arbejdsløshedskassen ikke har sat overførslen i  

 værk.
§ 3 d.
Finansministeren fastsætter regler om  

 hæveadgang og generelle forretningsvilkår for indskud eller  

 indestående på kontiene, hvis ikke andet fremgår af anden  

 lovgivning.« § 2 I lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002, foretages  

 følgende ændringer:
§ 76. - - - 1. § 76, stk. 2 og 3, ophæves, og i stedet  

 indsættes:
 Stk. 2. Beløb efter stk. 1 indbetales  

 månedsvis bagud og udgør for hver måned 1/12 af det  

 årlige beløb afrundet til nærmeste hele  

 kronebeløb.
 »Stk. 2. Der oprettes en konto for hver  

 arbejdsløshedskasse i det betalingssystem, der etableres efter  

 § 3 a i lov om bemyndigelse til optagelse af statslån.
 Stk. 3. Sker indbetaling af beløbet efter stk.1 ikke  

 rettidigt, skal kassen betale renter af beløbet for hver  

 påbegyndt måned fra forfaldsdagen med 1/12 af den aktuelt  

 gældende morarente, der er fastsat efter rentelovens § 5.
Stk. 3. Indestående på kontoen forrentes med  

 skønnet på finansloven for 2003 for renten på en  

 5-årig statsobligation fratrukket 2 pct. point.
Renten ligger fast for  

 5 år ad gangen og justeres herefter ved brug af et nyt  

 finanslovsskøn.
Tilskrevne renter tilfalder  

 arbejdsløshedskassen.
Finansministeren fastsætter regler for  

 rentetilskrivning efter forhandling med beskæftigelsesministeren.
Stk. 4. Beløb, som kassen opkræver hos  

 medlemmerne efter stk. 1, indsættes på kassens konto i det i  

 stk. 2 nævnte betalingssystem umiddelbart efter sidste rettidige  

 betalingsdag for medlemmernes indbetaling af beløbet til kassen.
Det  

 samme gælder for beløb, som kassen opkræver efter  

 § 77, stk. 7.
 Stk. 5. Sker indsættelse af beløb på  

 kassens konto i det nævnte betalingssystem, jf. stk. 2, ikke  

 rettidigt, skal kassen betale renter af beløbet til staten for hver  

 påbegyndt måned fra forfaldsdagen med 1/12 af den aktuelt  

 gældende morarente, der er fastsat efter rentelovens § 5.
Stk. 6. Beløb efter stk. 1, 1. pkt., indbetales  

 til staten månedsvis bagud fra kassens konto i det nævnte  

 betalingssystem og udgør for hver måned 1/12 af det årlige  

 beløb afrundet til nærmeste hele kronebeløb.
Beløb  

 opkrævet efter § 77, stk. 7, indbetales til staten  

 månedsvis bagud fra kontoen med 1/12 af det årlige beløb  

 afrundet til nærmeste hele kronebeløb med henblik på  

 indbetaling til Arbejdsmarkedets Tillægspension efter regler fastsat i  

 henhold til § 85 c, stk. 6, jf. § 85 c, stk. 5.
 Stk. 7. Direktøren for Arbejdsdirektoratet  

 fastsætter efter forhandling med Landsarbejdsrådet nærmere  

 regler om de i stk. 4-6 nævnte forhold«.
§ 77. - - - Stk. 7. Til dækning af kassens udgifter til finansiering  

 af bidrag til Arbejdsmarkedets Tillægspension ved udbetaling af  

 dagpenge m.v., jf. lov om Arbejdsmarkedets Tillægspension § 2 a,  

 stk. 1 og 3, kan kassen opkræve et særligt bidrag.
Bidraget  

 kan ikke opkræves af efterlønsmodtagere og af medlemmer, der er  

 fritaget for betaling af bidrag efter stk. 9.
2. I § 77, stk. 7, ændres »kan kassen  

 opkræve et særligt bidrag« til: »opkræver kassen et  

 særligt bidrag, jf. § 85 c, stk. 5.« § 3 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 736 af 28. august 2002, foretages  

 følgende ændringer:
§ 29 B. - - - Stk. 5. Det beløb, hvormed indkomstskatten måtte  

 være mindre end summen af ordinære acontoskatter med tillæg  

 af eventuelle frivillige acontobetalinger reguleret for tillæg efter  

 stk. 6, benævnes overskydende skat.
Ved beregning af overskydende  

 skat indgår de ordinære acontoskatter, uanset om betaling er  

 sket.
Ved tilbagebetaling af overskydende skat ydes der selskabet eller  

 foreningen m.v. en godtgørelse på 4 pct. af beløbet.
Der  

 kan kun ske tilbagebetaling af beløb, der faktisk er indbetalt.  

 Tilbagebetaling af overskydende skat inklusive godtgørelse sker fra  

 den 1. november i kalenderåret efter indkomståret, eller ved et  

 forskudt indkomstår fra den 1. november i kalenderåret efter det  

 kalenderår, som det forskudte indkomstår træder i stedet  

 for.
Ved opløsning efter § 5, stk. 1, 1. pkt., eller  

 § 7 kan tilbagebetaling af overskydende skat dog ske før den 1.  

 november.
Der ydes i disse tilfælde ikke godtgørelse efter 3.  

 pkt.
Hvis tilbagebetaling sker senere end den 20. november, forrentes  

 beløbet med 0,6 pct. pr. påbegyndt måned.
 1. I § 29 B, stk. 5, 3. pkt., ændres »4  

 pct.« til: »4,2 pct.«.
 2. I § 29 B, stk. 5, 5. pkt., ophæves og i  

 stedet indsættes:
»Tilbagebetaling af overskydende skat inklusiv  

 godtgørelse sker i videst muligt omfang ved modregning i ordinær  

 acontoskat vedrørende det efterfølgende indkomstår, der  

 forfalder den 20. november.
De statslige told- og skattemyndigheder anviser  

 eventuel resterende overskydende skat inklusiv godtgørelse til  

 betaling senest to bankdage efter den 20. november i kalenderåret efter  

 indkomståret, eller ved et forskudt indkomstår senest to bankdage  

 efter den 20. november i kalenderåret efter det kalenderår, som  

 det forskudte indkomstår træder i stedet for.
Er den 20. november  

 en lørdag eller søndag, anvises betalingen dog senest tre  

 bankdage efter den 20. november.« 3. I § 29 B, stk. 5, 6. pkt., der bliver 8.  

 pkt., udgår »den 1. november«.
 4. I § 29 B, stk. 5, 8. pkt., der bliver 10.  

 pkt., ændres »Hvis tilbagebetaling sker senere end den 20.  

 november« til: »Hvis tilbagebetaling ikke sker rettidigt, jf. 6.-7.  

 pkt.«.
§ 4 Stk. 1. Tidspunktet for ikrafttrædelsen for §§ 1 og  

 2 eller dele af disse bestemmelser fastsættes af finansministeren.
 Stk. 2. § 3 træder i kraft dagen efter  

 bekendtgørelsen i Lovtidende.
 Stk. 3. § 3 har virkning for udbetaling af overskydende  

 skat vedrørende indkomståret 2002 og senere  

 indkomstår.
§ 5 Loven gælder ikke for Færøerne og Grønland.
