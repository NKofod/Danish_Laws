Lønsumsafgift -  

 feriepengeforpligtelser Lønsumsafgift - feriepengeforpligtelse 1. Landsskatterettens kendelse - SKM2001,269 LSR Landsskatteretten har ved kendelse af 24. november 2000, SKM2001.269LSR,  

 fastslået, at en banks regnskabsmæssige og skattemæssige  

 reguleringer af feriepengeforpligtelser skulle indgå i grundlaget for  

 beregningen af lønsumsafgift.
 Landsskatteretten udtaler, at der i skattemæssig henseende kan tages  

 hensyn til feriepengeforpligtelsen, således at årets stigning i  

 skyldige feriepenge fratrækkes i den skattepligtige indkomst, mens et  

 eventuelt fald i feriepengeforpligtelsen føres til indtægt.  

 Landsskatteretten bemærker videre, at ved opgørelsen af bankens  

 regnskabsmæssige og skattemæssige resultat er ændringen i  

 feriepengeforpligtelsen udgiftsført sammen med den i årets  

 løb udbetalte løn.
 Ud fra formuleringen af lønsumsafgiftsbekendtgørelsens § 3,  

 stk. 2, finder Landsskatteretten herefter, at den årlige regulering af  

 feriepengeforpligtelsen skal medregnes i grundlaget for beregningen af  

 lønsumsafgiften.
2. Finansrådet henvendelse Finansrådet har anmodet om Told- og Skattestyrelsens stillingtagen  

 til, hvordan pengeinstitutterne, skal forholde sig med beregningen og  

 betalingen af lønsumsafgift i de tilfælde, hvor der udbetales  

 løn under ferie.
3. Den lønsumsafgiftsmæssige behandling af  

 feriepengeforpligtelsen Told- og Skattestyrelsen skal på baggrund af en drøftelse med  

 Finansrådet fastsætte følgende retningslinjer for den  

 lønsumsafgiftsmæssige behandling af feriepengeforpligtelsen.
3.1 Modregning af feriepengeforpligtelsen Feriepengeforpligtelsen ultimo et indkomstår kan modregnes  

 løbende med en 1/12 eller 1/4 i afgiftsperioderne, jf. nedenfor,  i  

 det efterfølgende indkomstår.
Dette gælder uanset om,  

 virksomhedens ansatte rent faktisk afholder ferie i afgiftsperioden eller  

 ikke.
 Det er en betingelse for at anvende ordningen, at virksomheden ultimo  

 indkomståret medregner hele feriepengeforpligtelsen til  

 afgiftsgrundlaget og ikke kun den årlige skattemæssige  

 regulering.
Ordningen vedrører udelukkende opgørelsen af  

 lønsummen efter lønsumsafgiftsloven.
Der sker således  

 ikke ændringer i den skattemæssige behandling af  

 hensættelser til feriepengeforpligtelser.
Det er frivilligt om virksomhederne løbende ønsker at  

 modregne feriepengeforpligtelsen i afgiftsgrundlaget.
Modregningen skal i  

 givet fald ske i lønsummen.
A.
Kalendermåneden som afgiftsperiode Virksomheder, der opgør afgiftsgrundlaget efter § 4, stk. 2, nr. 1  

 (metode 2), anvender kalendermåneden som afgiftsperiode, jf.  

 lønsumsafgiftslovens § 6, stk. 2 og opkrævningslovens § 4, stk.  

 2, nr. 1.
 Sådanne virksomheder kan modregne 1/12 af feriepengeforpligtelsen i  

 hver af afgiftsperioderne i det efterfølgende indkomstår.
B.
Kvartalet som afgiftsperiode Virksomheder der opgør afgiftsgrundlaget efter § 4, stk. 1 og § 4,  

 stk. 2, nr. 2-4 (metode 4 og metode 1), anvender kvartalet som  

 afgiftsperiode, jf. lønsumsafgiftslovens § 6, stk. 1.
 Sådanne virksomheden kan modregne 1/4 af feriepengeforpligtelsen i  

 hver af afgiftsperioderne i det efterfølgende indkomstår.
3.2 Anden ordning Hvis virksomheden ikke løbende ønsker at modregne  

 feriepengeforpligtelsen i afgiftsgrundlaget efter reglerne i afsnit 3.1, skal  

 virksomheden medregne årets  stigning i feriepengeforpligtelsen til  

 afgiftsgrundlaget ultimo indkomståret.
Tilsvarende vil årets fald i feriepengeforpligtelsen kunne modregnes  

 i afgiftsgrundlaget ultimo indkomståret.
Der kan alene ske modregning i  

 lønsummen.
 Såfremt virksomheden ophører modregnes  

 feriepengeforpligtelsen i den sidste afgiftsperiode.
4. Ikrafttrædelse Virksomhederne kan med virkning fra indkomståret 2002 løbende  

 modregne feriepengeforpligtelsen i afgiftsgrundlaget.
 Virksomheder, der har kalenderåret som indkomstår, og har  

 kalendermåneden som afregningsperiode, skal ved opgørelsen af  

 afgiftsgrundlaget for juli måned 2002 og indkomstårets  

 efterfølgende afregningsperioder modregne 2/12 af  

 feriepengeforpligtelsen pr. måned.
 Virksomheder, der har kalenderåret som indkomstår, og har  

 kvartalet som afgiftsperiode, skal ved opgørelsen af afgiftstilsvaret  

 for juli kvartal 2002 og den efterfølgende afregningsperiode modregne  

 1/2 af feriepengeforpligtelsen pr. kvartal.
