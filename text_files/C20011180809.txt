Cirkulære om kontrol med identifikation  

 af kvæg på slagterier (Til fødevareregionerne) I henhold til § 15 i bekendtgørelse nr. 84 af 8. februar 2001 om  

 mærkning, registrering og flytning af kvæg, svin, får og  

 geder, skal slagterier før slagtning af et stykke kvæg foretage  

 kontrol af, at det leverede slagtekvæg og leverandøren er  

 korrekt registreret i CHR og ikke underlagt restriktioner.
 I tilfælde af tvivl om et dyrs identitet, om dyret eller  

 leverandørbesætningen er pålagt  

 omsætningsrestriktioner, eller i øvrigt uoverensstemmelser med  

 registreringerne i CHR skal vedkommende fødevareregion kontaktes med  

 henblik på opsporing af dyrets identitet.
 Fødevareregionerne skal foretage kontrol af disse bestemmelser i  

 overensstemmelse med dette cirkulære.
Godkendelse af slagteriets procedurer Slagteriet kan opfylde sine forpligtelse til at foretage kontrol af  

 slagtekvægets identitet enten ved at kvæget leveres med  

 kvægpas eller ved at slagteriet foretager eller får foretaget  

 opslag i CHR.
Slagteriet skal udforme skriftlige procedurer for hvordan man vil foretage  

 den fornødne kontrol af dyrenes identitet.
Slagteriet kan vælge  

 at have procedurer for både kvæg leveret med kvægpas og for  

 opslag i CHR.
Procedurerne skal bl.a. indeholde beskrivelse af hvem der er  

 ansvarlig, kontrollens udførelse og reaktion ved problemer med  

 identifikation, herunder tilbageholdelse af dyr i stalden eller slagtede dyr  

 samt afsendelse af dyr til destruktion som SRM.
I alle tilfælde, hvor der opstår tvivl om et dyrs identitet  

 eller om dyret eller leverandørbesætningen er pålagt  

 omsætningsrestriktioner, skal den lokale fødevareregion  

 kontaktes.
Det aftales mellem slagteriet og embedsdyrlægen, hvordan  

 denne kontakt skal foregå.
På slagterier, hvor der ikke er en  

 embedsdyrlæge til stede på slagteriet under slagtningen, kan der  

 være behov for at aftale en kontaktperson i  

 fødevareregionen.
Fødevareregionen skal gennemgå slagteriets skriftlige  

 procedurer med henblik på godkendelse.
Fødevareregionen  

 træffer beslutning om, hvem i fødevareregionen der foretager  

 gennemgangen og meddeler godkendelsen.
Godkendelsen skal foreligge senest den  

 19. marts 2001.
Afvisning fra slagtning Hovedprincippet er, at endelig identifikation af dyr og  

 leverandørbesætning skal ske før slagtningen finder sted.  

 Af praktiske grunde er det dog i visse tilfælde ikke muligt at foretage  

 endelig identifikation.
Såfremt kontrollen af kvægpas eller  

 dyrenes CKR-nummer og leverandørens CHR-nummer ved opslag i CHR,  

 herunder fødevareregionens opsporing af dyrets identitet, når  

 der er tvivl om denne, ikke kan gennemføres før dyrene slagtes,  

 skal alle dele af dyrene holdes tilbage på slagteriet eller destrueres  

 som specificeret risikomateriale (SRM), indtil identiteten er kontrolleret.  

 Tilbageholdte dele skal være entydigt mærket eller opbevares  

 adskilt, så forveksling med dele fra andre dyr ikke kan ske.
Hovedet  

 skal bevares for at give mulighed for at udtage prøvemateriale i  

 henhold til reglerne om overvågning af BSE, og prøvemateriale  

 fra rygmarven skal udtages i henhold til reglerne om BSE-test af dyr på  

 30 måneder eller derover.
 Hovedet og prøvemateriale fra rygmarven skal opbevares på  

 køl.
 Prøve fra et dyr må ikke afsendes til undersøgelse,  

 før dyrets identitet er afklaret.
Tilbageholdelse sker under veterinærkontrollens ansvar.
Delene skal  

 tilbageholdes indtil fødevareregionen har afsluttet sin  

 undersøgelse af sagen og truffet beslutning om kødet kan  

 anvendes til konsum eller skal destrueres som SRM.
Tro og love erklæring Tro og love erklæringen afgives af den faktiske leverandør af  

 det pågældende dyr og vil i visse tilfælde kunne afklare  

 dyrets identitet.
 Tro og love erklæringen skal være underskrevet af  

 leverandøren og indeholde oplysning om dyrets CKR-nummer, køn,  

 race og fødselsdato, CHR-nummer på  

 leverandørbesætningen, samt erklæring om at dyret eller  

 leverandørbesætningen ikke er underlagt  

 omsætningsrestriktioner.
Oplysningerne på tro og love erklæringen skal sammenholdes med  

 dyret (evt.
CKR-nummer, køn, race og alder).
 Oplysningerne om, at dyret eller besætningen ikke er underlagt  

 omsætningsrestriktioner skal i nødvendigt omfang kontrolleres  

 ved opslag i CHR.
Opsporing ved tvivl om identitet Såfremt der skal foretages opsporing af et dyrs identitet er det  

 vedkommende fødevareregions ansvar at foretage denne opsporing.  

 Fødevareregionen træffer beslutning om, hvem i  

 fødevareregionen der foretager arbejdet.
Det kan således  

 besluttes, at det ikke i alle tilfælde skal være  

 veterinærafdelingen.
Der kan være behov for samarbejde med andre  

 fødevareregioner.
Det kan aftales mellem fødevareregionen og  

 slagteriet, at slagteriet i visse tilfælde foretager kontakt til  

 leverandør m.v.
 Afklaring af tvivlsspørgsmål kan i visse tilfælde  

 afgøres ved at leverandøren afgiver en tro og love  

 erklæring som beskrevet ovenfor.
Såfremt det f.eks. drejer sig om at dyret stadig ikke er registreret  

 som overført til en ny besætning kan det være hurtigere at  

 leverandøren kontakter CHR-kontoret og anmoder om opdatering af CHR.
I  

 praksis sker det ved indtastning af oplysningen i Kvægdatabasen.
Ved  

 fornyet opslag i CHR via det særlige opslagsbillede, jf. nedenfor, vil  

 systemet automatisk søge i Kvægdatabasen, således at der  

 nu vises det korrekte tilhørsforhold til leverandørens  

 besætning.
Fødevareregionen vurderer fra sag til sag, hvilken dokumentation  

 der er behov for, for at afklare dyrets identitet.
Det skal desuden i alle  

 tilfælde kontrolleres, at dyret eller  

 leverandørbesætningen ikke er pålagt  

 omsætningsrestriktioner.
Hvis fødevareregionen vurderer det nødvendigt, skal dyret  

 afvises fra slagtning og sendes til destruktion som SRM.
Inden dyret sendes  

 til destruktion skal fødevareregionen sikre sig identiteten af  

 leverandørbesætningen.
Dyret skal under transporten fra slagteri  

 til SRM-virksomhed ledsages af et dokument, der angiver CHR-nummeret på  

 leverandørbesætningen.
Dokumentet skal være underskrevet  

 af fødevareregionen.
Identifikation ved kvægpas Hvis kvæg er leveret med et gyldigt kvægpas, skal slagteriet  

 sikre sig, at nummeret på dyrets øremærke stemmer overens  

 med CKR-nummeret på kvægpasset, samt at dyrets køn, race  

 og alder passer med det anførte.
Herudover skal det kontrolleres, at  

 det på kvægpasset anførte CHR-nummer stemmer overens med  

 leverandørens CHR-nummer.
 Slagteriet skal opbevare kvægpasset i 5 år som dokumentation  

 for at fornøden identifikation har fundet sted.
 Fødevareregionen skal stikprøvevis overvåge  

 slagteriets kontrol af kvægpas samt opbevaringen af kvægpas.
Identifikation ved opslag i CHR Hvis slagteriet vælger at foretage opslag i CHR kan det enten  

 foretages gennem on-line adgang til CHR på slagteriet eller ved at  

 træffe aftale med en brancheorganisation eller anden institution med  

 opkobling til CHR om at denne institution foretager opslagene.
Opslag kan  

 tidligst finde sted én arbejdsdag før slagtedagen, f.eks. om  

 fredagen for dyr som skal slagtes om mandagen.
Slagteriet skal sikre sig dokumentation for at fornøden  

 identifikation har fundet sted.
Det kan f.eks. ske ved en almindelig  

 udprintning eller en datalogning fra CHR inden dyret slagtes.
Såfremt  

 en anden institution med opkobling til CHR har foretaget opslagene, skal den  

 fornødne dokumentation herfor være slagteriet i hænde,  

 inden dyret slagtes.
Dokumentationen skal opbevares i 5 år.
 Fødevareregionen skal stikprøvevis overvåge  

 slagteriets kontrol ved opslag i CHR samt opbevaringen af dokumentation.
Der er udviklet et særligt billede til onlinesøgning i CHR,  

 som kan anvendes ved indtastning af dyrets CKR-nummer og leverandørens  

 CHR-nummer, og som giver et svar på, om dyret er korrekt identificeret  

 samt om dyret eller leverandørbesætningen er pålagt  

 omsætningsrestriktioner.
Ved hjælp af nogle standardsvar  

 forklares, om der er problemer med identifikationen, om der er pålagt  

 omsætningsrestriktioner, eller om der skal tages prøver, og om  

 der i givet fald skal udtages en prøve, fordi dyret er 30  

 måneder eller derover, eller om der skal tages prøve, fordi der  

 er tale om et kohortedyr.
Der er ved at blive udviklet en funktion, således at onlinesystemet  

 automatisk skifter over til søgning i kvægdatabasen,  

 såfremt opslag i CHR viser, at der er problemer med identifikationen af  

 dyret.
Nye oplysninger om omsætning af dyr osv. bliver indtastet i  

 Kvægdatabasen og efterfølgende overført til CHR.  

 Oplysningerne vil derfor være til stede i Kvægdatabasen én  

 dag tidligere end i CHR.
 Der er ligeledes ved at blive udviklet mulighed for at systemet automatisk  

 anvender Kvægdatabasen ved systemnedbrud i CHR, idet oplysninger om  

 omsætningsrestriktioner på dyr eller besætninger vil blive  

 kopieret fra CHR til Kvægdatabasen.
Endelig arbejdes der på et andet billede til onlinesøgning,  

 hvor kun dyrets CKR-nummer skal indtastes.
Herefter skal det manuelt  

 kontrolleres, at det leverandør CHR-nummer, som er registreret sammen  

 med dyrets CKR-nummer, er det korrekte.
Såfremt det ikke er  

 tilfældet, skal det faktiske leverandør CHR-nummer kontrolleres,  

 så man er sikker på leverandørbesætningen ikke er  

 underkastet omsætningsrestriktioner.
Det skal ligeledes kontrolleres,  

 at der i øvrigt ikke er problemer med dyrets registrering, herunder at  

 dyret ikke er underlagt omsætningsrestriktioner.
Endelig skal de  

 nødvendige forhold til afgørelse af, om dyret skal testes for  

 BSE, kontrolleres, herunder hvilken type BSE-test der i givet fald skal  

 foretages.
Der er en række typiske problemer, som kan opstå ved opslag i  

 CHR.
I det første af de ovenfor beskrevne systemer er der en  

 række standardsvar, som beskrives nærmere i det følgende.  

 Disse dækker også de situationer, der vil opstå ved brug af  

 det andet af de beskrevne systemer.
 Standardsvarene i CHR er opdelt i 3 grupper, hvor de første (1-10)  

 betyder, at dyret ikke må slagtes til konsum, de næste (11-12) at  

 dyret kan slagtes til konsum og at der skal foretages BSE-test, og det sidste  

 (13) at dyret kan slagtes til konsum uden BSE-test:
1)	Dyret må ikke slagtes.
Dyret er ikke registreret i CHR 2)	Dyret må ikke slagtes.
Dyret er dødt 3)	Dyret må ikke slagtes.
Dyret er eksporteret 4)	Dyret må ikke slagtes.
Dyret er ikke registreret i  

 besætningen 5)	Dyret må ikke slagtes.
Dyret er solgt til levebrug 6)	Dyret må ikke slagtes.
Dyret er under offentligt tilsyn 7)	Dyret må ikke slagtes.
Der er udleveret blåt  

 øremærke til dyret 8)	Dyret må ikke slagtes.
Leverandørbesætning findes  

 ikke 9)	Dyret må ikke slagtes.
Besætningen er under offentligt  

 tilsyn 10)	Dyret må ikke slagtes.
Besætningen er ophørt 11)	Dyret må slagtes, men skal testes.
Der er udleveret  

 grønt øremærke til dyret.
12)	Dyret må slagtes, men skal testes.
Dyret er over 30  

 måneder gammelt.
 13)	Dyret må slagtes, og skal ikke testes.
Svar 1. Dyret må ikke slagtes.
Dyret er ikke  

 registreret i CHR Dette svar fremkommer, såfremt et dyr aldrig er tilmeldt CHR.
Svar 2. Dyret må ikke slagtes.
Dyret er  

 dødt Dette svar fremkommer, såfremt et dyr er registreret som dødt  

 i CHR (afmeldt som selvdødt).
Svar 3. Dyret må ikke slagtes.
Dyret er  

 eksporteret Dette svar fremkommer, såfremt et dyr er registreret som eksporteret  

 i CHR.
Svar 4. Dyret må ikke slagtes.
Dyret er ikke  

 registreret i besætningen Dette svar fremkommer, såfremt et dyr ikke er registreret i CHR som  

 hørende til den oplyste leverandørbesætning og kan  

 skyldes to forhold:
 1)	Dyret er registreret i CHR som slagtet.
Svar 5. Dyret må ikke slagtes.
Dyret er solgt til  

 levebrug Dette svar fremkommer, såfremt et dyr er registreret i CHR som solgt  

 til levebrug.
Det vil f.eks. være tilfældet, hvis en  

 besætning sælger et dyr til en handelsmand og melder det ud til  

 ham med koden »levebrug«.
Hvis handelsmanden så  

 afleverer dyret på slagteri og angiver landmanden som  

 leverandør, vil man få at vide, at dyret er afgået til  

 levebrug.
Svar 6. Dyret må ikke slagtes.
Dyret er under  

 offentligt tilsyn Dette svar fremkommer, såfremt et dyr er registreret i CHR som  

 værende under offentligt tilsyn.
Dyret må kun slagtes, hvis det  

 ledsages af en passérseddel.
Fødevareregionen vurderer det videre forløb, såfremt  

 passérsedlen mangler.
Såfremt dyret bliver slagtet og  

 tilbageholdt i afventen af afklaring, skal fødevareregionen vurdere,  

 om der er risiko for kontamination af slagtegangen, således at der skal  

 stilles krav om rengøring og desinfektion af slagtegangen.
Svar 7. Dyret må ikke slagtes.
Der er udleveret  

 blåt øremærke til dyret Dette svar fremkommer, såfremt et dyr er registreret i CHR som  

 indført fra UK.
Til disse dyr er der udleveret blå  

 øremærker.
Disse dyr må ikke slagtes.
Dyret skal sendes  

 til destruktion som SRM.
Inden dyret sendes til destruktion skal  

 fødevareregionen sikre sig identiteten af  

 leverandørbesætningen.
Dyret skal under transporten fra slagteri  

 til SRM-virksomhed ledsages af et dokument, der angiver CHR-nummeret på  

 leverandørbesætningen samt oplysning om at det er et UK-dyr.  

 Dokumentet skal være underskrevet af fødevareregionen.
Svar 8. Dyret må ikke slagtes.  

 Leverandørbesætning findes ikke Dette svar fremkommer, såfremt der tastes forkert og det forkert  

 indtastede CHR-nummer ikke eksisterer, eller der er oplyst et  

 ikke-eksisterende CHR-nummer.
Svar 9. Dyret må ikke slagtes.
Besætningen  

 er under offentligt tilsyn Dette svar fremkommer, såfremt leverandørbesætningen er  

 registreret i CHR som værende under offentligt tilsyn.
Dyret må  

 kun slagtes, hvis det ledsages af en passérseddel.
Fødevareregionen vurderer det videre forløb, såfremt  

 passérsedlen mangler.
Såfremt dyret bliver slagtet og  

 tilbageholdt i afventen af afklaring, skal fødevareregionen vurdere,  

 om der er risiko for kontamination af slagtegangen, således at der skal  

 stilles krav om rengøring og desinfektion af slagtegangen.
Svar 10. Dyret må ikke slagtes.
Besætningen  

 er ophørt Dette svar fremkommer, hvis en producent på papiret melder alle dyr  

 ud af sin besætning og melder den ophørt, selvom der faktisk  

 stadig er dyr tilbage i besætningen.
Svar 11, 12 og 13. Dyret må slagtes Kontrol af kvægpas eller opslag i CHR viser, at der ikke er  

 problemer med identifikationen af dyret, og at dyret eller besætningen  

 ikke er underlagt omsætningsrestriktioner.
Dyret kan slagtes som  

 normalt.
Dyret er ikke forsynet med godkendt(e)  

 øremærke(r) Såfremt et kreatur modtages uden godkendte øremærker,  

 skal dyret principielt afvises fra slagtning.
I tilfælde hvor  

 fødevareregionen vurderer, at der kan være mulighed for at  

 identificere et kreatur uden øremærkning, f.eks. hvis der er  

 friske udrivninger i øret som efter et afrevet øremærke,  

 kan fødevareregionen forsøge en sådan identifikation og  

 tillade anvendelse til konsum, såfremt det lykkes.
Kan dyret ikke identificeres skal det destrueres som SRM.
Inden dyret  

 sendes til destruktion skal fødevareregionen sikre sig identiteten af  

 leverandørbesætningen.
Dyret skal under transporten fra slagteri  

 til SRM-virksomhed ledsages af et dokument, der angiver CHR-nummeret på  

 leverandørbesætningen.
Dokumentet skal være underskrevet  

 af fødevareregionen.
Ikrafttræden Cirkulæret træder i kraft straks.
Der skal føres  

 kontrol med, at slagterierne overholder bestemmelserne i § 15 i  

 bekendtgørelse om mærkning, registrering og flytning af  

 kvæg, svin, får og geder fra den 5. marts 2001. De første  

 2 uger betragtes som indkøringsfase.
