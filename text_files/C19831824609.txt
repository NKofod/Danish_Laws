1. Ved lov nr. 239 af 8. juni 1979 og lov nr. 486 af  

 5. november 1980 er boligaktieselskaber og boliganpartsselskaber sidestillet  

 med andelsboligforeninger med hensyn til fællesskabets stiftelse, procedure  

 ved overdragelse af andel (aktie eller anpart), prisfastsættelse ved  

 overdragelse af andel (aktie eller anpart) m.v.
Ligningsrådet har herefter  

 bestemt, at SD-cirkulære 1982-2 om andelsbolighaveres fradrag for rente af  

 gæld til andelsboligforeninger og beskatning ved lav boligafgift skal finde  

 tilsvarende anvendelse på aktionærer og anpartshavere i boligaktieselskaber  

 og boliganpartsselskaber.
 2. Har aktionæren (anpartshaveren) udstedt gældsbrev  

 til selskabet, skal dette bedømmes efter retningslinierne i SD-cirkulære  

 1982-2, punkt 2.1.
 2.1. Foreligger der en i forhold til "normalleje" lav  

 boligafgift, skal den faktisk betalte leje ikke som hidtil sammenholdes med  

 en omkostningsbestemt leje, men med en efter SD-cirkulære 1982-2 opgjort  

 "normalleje".
2.2. Er den faktiske betalte boligafgift herefter mindre en den opgjorte  

 "normalleje", indkomstbeskattes aktionæren (anpartshaveren) af  

 forskelsbeløbet.
Der foretages ikke regulering af selskabets  

 skatteansættelse, og der gives ikke aktionæren skattegodtgørelse af  

 forskelsbeløbet.
 3. Dette cirkulære gælder fra og med indkomståret  

 1981. Det i SD-cirkulære 1982-2, punkt 3, anførte finder tilsvarende  

 anvendelse for ejere af aktier eller anparter i boligaktieselskaber  

 (boliganpartsselskaber).
