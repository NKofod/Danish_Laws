Skriftlig fremsættelse (29. marts 2006) Skateministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 ændring af pensionsbeskatningsloven og  

 personskatteloven (Fradrag for bidrag til arbejdsløshedsforsikring og  

 personfradrag til begrænset skattepligtige personer) (Lovforslag nr.
L 206).
Lovforslaget indeholder to af de initiativer, der blev foreslået  

 i rapporten af 2. februar 2006 fra den dansk-tyske arbejdsgruppe til  

 forbedring  

 af den grænseoverskridende mobilitet.
Arbejdsgruppen er en del af  

 Sønderborgerklæringen, som blev underskrevet af statsminister Anders Fogh  

 Rasmussen  

 og forbundskansler Gerhard Schröder den 29. marts 2005.
 For det første foreslås det at udvide fradragsretten for  

 bidrag til arbejdsløshedsforsikring til alle begrænset skattepligtige  

 personer.  

 En begrænset skattepligtig person er en person, der bor i udlandet og har  

 indkomst med kilder fra Danmark, f.eks. lønindkomst.
For det andet foreslås det, at personer, der er begrænset  

 skattepligtige til Danmark i en kortere periode end et år, får mulighed for  

 at  

 vælge at få et dansk personfradrag kombineret med en helårsomregning af deres  

 delårsindkomst.
Hvis de ikke vælger personfradraget og helårsomregningen vil  

 beskatningen ske efter gældende regler, dvs. på baggrund af den faktiske  

 delårsindkomst.
 Forslagene er udformet generelt, så de f.eks. både kommer  

 dansk-tyske og dansk-svenske grænsependlere til gode, og dermed bidrager til  

 at  

 fremme integrationen i begge grænseregioner.
 Det foreslås, at lovforslaget får virkning fra og med  

 indkomståret 2006.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til Folketingets  

 velvillige  

 behandling.
