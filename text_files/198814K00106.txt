Nr BTL 106 Betænkning over Forslag til lov om ændring af forskellige lovbestemmelser  

 som følge af nedlæggelsen af Hovedstadsrådet   

 Nr L 106 1988-89, 1. samling Afgivet af Kommunaludvalget Afgivet: 19890309 Udvalget har behandlet lovforslaget i nogle møder.
 Udvalget har endvidere modtaget mundtlige og/eller skriftlige henvendelser  

 fra:
Dansk Byplanlaboratorium, Det Konservative Folkeparti, Amtsrådsgruppen, og Københavns Amtsråd.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

 vedtagelse med de af indenrigsministeren stillede ændringsforslag.
 Et mindretal (Socialdemokratiets medlemmer af udvalget) vil  

 redegøre for sin stilling til lovforslaget ved 2. behandling.
 Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
Ændringsforslag Af indenrigsministeren, tiltrådt af et flertal (udvalget med  

 undtagelse af S og SF):
Til § 1 1) Nr. 1 affattes således:
 » 1. I § 43, stk. 2, 1. pkt., udgår », jf. §  

 44«, og som 3. pkt. indsættes:
»For kommuner i hovedstadsområdet fordeles halvdelen af kommunens  

 udlån mellem kommunerne i dette område efter reglerne om fordeling af  

 boligstøtte i lov om individuel boligstøtte.«» Bemærkninger Til nr. 1 Efter den gældende ordning fordeles kommunernes udlån i hovedstadsområdet  

 således, at halvdelen af lånet ydes direkte af Hovedstadsrådet til  

 Boligselskabernes Landsbyggefond og halvdelen af beliggenhedskommunen.  

 Baggrunden herfor er, at boligproblemerne i hovedstadsområdet betragtes som  

 et fælles problem for kommunerne i hovedstadsområdet.
Det vil derfor være  

 naturligt at erstatte den hidtidige udligningsordning med en anden  

 udligningsordning.
I modsat fald ville hele det kommunale lån ved ophævelsen  

 af Hovedstadsrådet påhvile beliggenhedskommunen.
Det foreslås at fordele udgiften efter de regler, der gælder for fordeling  

 af boligstøtte i lov om individuel boligstøtte.
Efter disse regler fordeles  

 udgiften i forhold til de enkelte kommuners skattepligtige indkomster for  

 personer, således som disse indkomster er opgjort i henhold til lovgivningen  

 om kommunal udligning i indkomståret forud for det finansår, fordelingen  

 vedrører.
 Denne udligningsordning findes i forvejen i et vist omfang i den  

 offentligt støttede boligsektor, jf. herved § 1, stk. 4, i lov om midlertidig  

 offentlig støtte til almennyttigt boligbyggeri og statsstøttede kollegier  

 (lovbekendtgørelse nr. 480 af 16. august 1982) og § 63 a, stk. 6, i lov om  

 boligbyggeri om fordelingen af den kommunale andel af udgiften til  

 rentebidrag til offentligt støttede andelsboliger.
