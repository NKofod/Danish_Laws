Begrænset skattepligt - indeholdelse af  

 udbytteskat - dobbeltbeskatningsoverenskomsten mellem Danmark og USA Spørgsmål 1. Kan Ligningsrådet bekræfte, at det amerikanske selskab, A  

 Corp. uden at påberåbe sig den dansk-amerikanske  

 dobbeltbeskatningsoverenskomst ikke bliver begrænset skattepligtig til  

 Danmark af udbytter fra B Holding A/S, jf. selskabsskattelovens § 2, stk. 1,  

 litra c)? 2. Hvis svaret på spørgsmål 1 er Nej, kan  

 Ligningsrådet bekræfte, at A Corp. ved at påberåbe  

 sig den dansk-amerikanske dobbeltbeskatningsoverenskomst ikke bliver  

 begrænset skattepligtig til Danmark af udbytter fra B Holding A/S, jf.  

 selskabsskattelovens § 2, stk. 1, litra c)? Svar Ad 1 og 2. se sagsfremstilling og begrundelse De faktiske forhold og retsgrundlaget A Corp. stiftede  i 1999 det danske selskab B Holding A/S, der fungerer  

 som holdingselskab for driftsselskaber i en række tredjelande.
 B Holding A/S behandles som et selvstændigt skattesubjekt i Danmark  

 og USA.
Mellem A Corp. og B Holding A/S er indskudt et hollandsk kommanditselskab,  

 H CV.
H CV´s eneste aktiver er aktierne i B Holding A/S og aktierne i et  

 holdingselskab på Bermuda, som ejer en række andre  

 driftsselskaber i koncernen.
Komplementar i H CV er D Corp., der er et  

 helejet datterselskab af A Corp. og kommanditist er A Corp.
A.
Corp. ejer 95  

 pct. af andelen i H CV.
D Corp. ejer de resterende 5 pct.
 H CV er skattemæssigt transparent efter intern skatteret i Danmark  

 og Holland, men et selvstændigt skattesubjekt efter amerikanske  

 regler.
B Holding A/S blev etableret før vedtagelsen af lov nr. 282 af 25.  

 april 2001, som ændrede reglerne om begrænset skattepligt af  

 udbytter til udenlandske moderselskaber.
Rådgivers formål med den  

 bindende forhåndsbesked er at få bekræftet, at en udlodning  

 af udbytter til A Corp. også efter den nye formulering af  

 selskabsskattelovens § 2, stk. 1, litra c) er skattefri i Danmark.
 Ifølge SEL § 2, stk. 1, litra c), er udbytter til udenlandske  

 selskaber skattefri, hvis følgende forudsætninger er opfyldt:
1.	Selskabet (moderselskabet) ejer mindst 25% af aktiekapitalen i det  

 udbyttegivende selskab (datterselskabet), 2.	Ejerskabet på 25% eksisterer i en sammenhængende periode  

 på mindst 12 måneder, 3.	Udbyttet udloddes inden for denne periode, 4.	Datterselskabet er omfattet af begrebet selskab i  

 moder-/datterselskabsdirektivet, og 5.	Beskatningen af udbyttet skal frafaldes eller nedsættes efter  

 bestemmelserne i moder-/datterselskabsdirektivet eller efter en  

 dobbeltbeskatningsoverenskomst med den stat, hvori moderselskabet er  

 hjemmehørende.
 Ændringen af bestemmelsen, der skete ved lov nr. 282 af 25. april  

 2001, var indsættelsen af den under punkt 5 ovenfor anførte  

 yderligere betingelse for skattefriheden.
Ligningsrådet blev anmodet om at lægge til grund for sin  

 afgørelse, at betingelserne 1 - 4 er opfyldt.
Afgørende for  

 besvarelsen er således kun, om  betingelsen under punkt 5 er opfyldt.
 Endvidere er der i den nye dansk-amerikanske  

 dobbeltbeskatningsoverenskomst af 19. august 1999 indsat en bestemmelse,  

 ifølge hvilken en indkomst, der er oppebåret gennem en enhed,  

 der er skattemæssigt transparent i henhold til lovgivningen i den ene  

 af de kontraherende stater, anses for at være oppebåret af en  

 person, der er hjemmehørende i en stat, i det omfang denne indkomst  

 efter skattelovgivningen i en sådan kontraherende stat behandles som  

 indkomst for en hjemmehørende person, jf. art. 4, stk. 1, litra  

 d).
 Ligningsrådet blev endelig anmodet om at lægge til grund for  

 sin afgørelse, at art. 22 (Begrænsning af aftalefordele) i den  

 dansk-amerikanske dobbeltbeskatningsoverenskomst ikke finder anvendelse.
Rådgivers bemærkninger Ad spørgsmål 1.
 Som anført ovenfor anses H CV efter intern dansk skatteret for  

 transparent og heraf følger, at A Corp. skattemæssigt anses for  

 direkte at eje en ideel andel på 95 pct. af aktierne i B Holding  

 A/S.
Skattefriheden for udbytter til udenlandske moderselskaber følger  

 af intern dansk skatteret og ikke af den dansk-amerikanske  

 dobbeltbeskatningsoverenskomst.
En skatteyder kan altid vælge, om en  

 dobbeltbeskatningsoverenskomst ønskes påberåbt eller ej.
I  

 det følgende lægges det til grund, at A Corp. ikke  

 påberåber sig den dansk-amerikanske  

 dobbeltbeskatningsoverenskomst.
Det nærmere indhold af 5. betingelse i selskabsskattelovens § 2,  

 stk. 1, litra c) kan udledes af forarbejderne til lov nr. 282 af 25. april  

 2001. Efter lovforslag nr.
L 99 af 10. november 2000 var 5. betingelse  

 udformet således:
'Det er en betingelse, at moderselskabet er  

 hjemmehørende i en stat, som er medlem af EU, i en stat, som Danmark  

 har en dobbeltbeskatningsoverenskomst med, på Færøerne  

 eller i Grønland...' Ifølge lovforslaget var det tilstrækkeligt, at moderselskabet  

 var hjemmehørende i en overenskomststat.
I de almindelige  

 bemærkninger til lovforslaget anføres det, at formålet med  

 lovforslaget var at 'genindføre udbytteskat for moderselskaber i  

 ikke-EU-lande uden en dobbeltbeskatningsoverenskomst med Danmark'.  

 Formålet var således at ramme moderselskaber i skattelylande.
Da  

 A Corp. er hjemmehørende i USA, blev selskabet ikke omfattet af den  

 skærpede beskatning i lovforslaget.
Under folketingsbehandlingen af  lovforslaget blev et  

 spørgsmål  af Skatteministeren  besvaret med, at udbyttet  

 også skulle være omfattet af dobbeltbeskatningsoverenskomsten.  

 Ifølge Skatteministeren var der kun tale om en præcisering af  

 forslaget.
Skatteministeren forudsatte således, at når  

 moderselskabet var hjemmehørende i en overenskomststat, ville det  

 være omfattet af overenskomsten med Danmark, hvorved udbyttet  

 også var omfattet af overenskomsten.
For at undgå  

 fortolkningstvivl ændrede Skatteministeren lovforslaget, således  

 at præciseringen kom til at fremgå af lovteksten.
Uden denne  

 præcisering kunne et skattefritaget selskab, som var  

 hjemmehørende i en overenskomststat, modtage skattefri udbytter fra  

 Danmark og skattefri selskaber vil normalt ikke være omfattet af en  

 overenskomst med Danmark.
Skatteministeren forklarede nærmere, at  

 præciseringen skulle sikre, at moderselskabet '...beskattes efter de  

 almindelige regler for selskaber i det pågældende land'. Teknisk  

 set skete dette ved et krav om, at udbyttet skulle være omfattet af  

 overenskomsten, da dette forudsatte, at moderselskabet var omfattet af  

 overenskomsten og dermed var normalt beskattet.
Et udbytte er omfattet af en overenskomst, hvis 1) moderselskabet er  

 omfattet af art. 1 i overenskomsten, og hvis 2) moderselskabet er rette  

 indkomstmodtager af udbyttet.
A Corp. er - som andre amerikanske selskaber -  

 fuldt skattepligtig til USA som følge af registrering.
A Corp. er således omfattet af art. 1 i den dansk-amerikanske  

 dobbeltbeskatningsoverenskomst og vil endvidere være rette  

 indkomstmodtager af et udbytte fra B Holding A/S, idet H CV efter dansk  

 skatteret er transparent.
A Corp. opfylder derfor efter rådgivers  

 opfattelse 5. betingelse i selskabsskattelovens § 2, stk. 1, litra c), for at  

 modtage skattefri udbytter fra B Holding A/S.
Dette findes at være i  

 overensstemmelse med formålet med lov nr. 282 af 25. april 2001,  

 hvorefter normalt beskattede moderselskaber i overenskomststater ikke skal  

 rammes af den skærpede udbyttebeskatning.
 Ad spørgsmål 2.
 Hvis Ligningsrådet anser A Corp. for at være begrænset  

 skattepligtig til Danmark i tilfælde af, at den dansk-amerikanske  

 dobbeltbeskatningsoverenskomst ikke bliver påberåbt,  

 ønsker selskabet i stedet bekræftet, at det ikke, som  

 følge af ovennævnte art. 4, stk. 1, litra d), i den  

 dansk-amerikanske dobbeltbeskatningsoverenskomst, bliver begrænset  

 skattepligtig til Danmark af udbytter fra B Holding A/S, hvis det  

 vælger at påberåbe sig den dansk-amerikanske  

 dobbeltbeskatningsoverenskomst.
Art. 4, stk. 1, litra d), findes ikke i OECD Modelaftalen, men er hentet  

 fra den amerikanske modelaftale.
Bestemmelsen er nærmere beskrevet i  

 "United States Model Income Tax Convention of September 20, 1996 - Technical  

 Explanation". Ifølge rådgiver kan der i denne "Technical  

 Explanation" findes støtte for, at bestemmelsen ikke finder anvendelse  

 i et tilfælde som det foreliggende.
 Efter rådgivers opfattelse følger det af "Technical  

 Explanation", at forudsætningen for anvendelsen af art. 4, stk. 1,  

 litra d) er, at rette indkomstmodtager i henhold til intern ret i kildestaten  

 er den transparente enhed.
Dette mener rådgiver ikke er tilfældet i  

 nærværende sag, da H CV ikke har  eget kontor, ingen ansatte,  

 ingen erhvervsvirksomhed og ikke medfører fast driftssted for A Corp.  

 Alle beslutninger vedrørende aktiebesiddelserne bliver desuden truffet  

 af A Corp. i USA.
Aktierne i B Holding A/S har derfor ikke  

 erhvervsmæssig tilknytning til H CV i Holland.
Endvidere henviser  

 rådgiver til TfS 1989, 605 H, hvor et schweizisk kommanditselskabs  

 indtægter fra salg af rågummi og udbytter fra et schweizisk  

 aktieselskab efter dansk skatteret skulle allokeres til de danske  

 selskabsdeltagere frem for til det schweiziske kommanditselskab, der formelt  

 ejede indkomstgrundlaget.
A Corp. i USA vil derfor være rette indkomstmodtager af udbytter fra  

 H CV.
Betingelserne for at bringe art. 4, stk. 1, litra d), i anvendelse er  

 derfor ikke opfyldt.
Ved en udlodning af udbytter fra B Holding A/S, vil A  

 Corp. derfor blive anset for at være rette indkomstmodtager efter  

 overenskomsten, hvorfor udbytterne vil være omfattet af  

 overenskomsten.
 Hvis A Corp. påberåber sig den dansk-amerikanske  

 dobbeltbeskatningsoverenskomst, vil 5. betingelse i selskabsskattelovens § 2,  

 stk. 1, litra d), være opfyldt, hvorfor der ikke skal betales dansk  

 udbytteskat.
Ligningsrådets afgørelse Ad spørgsmål 1 En skatteyder kan undlade at påberåbe sig en  

 dobbeltbeskatningsoverenskomst, idet en sådan overenskomst kun kan  

 lempe en beskatning, aldrig indføre en beskatningsadgang, der ikke har  

 hjemmel i den nationale skattelovgivning.
Efter Ligningsrådets  

 opfattelse er dobbeltbeskatningsoverenskomsterne med hensyn til skattefrihed  

 for udbytter til udenlandske moderselskaber imidlertid ved lov nr. 282 af 25.  

 april 2001 blevet inkorporeret i den interne danske skatteret hvilket  

 betyder, at Danmark kun skal  fritage for dansk udbytteskat til udenlandske  

 moderselskaber i det omfang, at Danmark  i henhold til en  

 dobbeltbeskatningsoverenskomst skal frafalde eller nedsætte  

 udbytteskatten.
 Ligningsrådet er af den opfattelse, at bestemmelsens aktuelle  

 formulering er  afgørende, og at det er ud fra denne formulering klart  

 fremgår, at skattefritagelsen for udbytter til et udenlandsk  

 moderselskab er betinget af, at udbytteskatten i henhold til en  

 dobbeltbeskatningsoverenskomst skal nedsættes eller frafaldes.
Ministeren anførte da også bl.a. i  svar til Skatteudvalget (  

 se f. eks bilag 45) "at et amerikansk moderselskab ikke automatisk kan  

 modtage udbytter fra dets danske datterselskab uden dansk beskatning.
Danmark  

 vil nemlig beskatte udbyttet, hvis det amerikanske selskab ikke er berettiget  

 til fordele efter dobbeltbeskatningsoverenskomsten mellem Danmark og USA,  

 fordi selskabet ikke opfylder betingelserne i overenskomstens artikel om  

 begrænsning af aftalefordele." Ud over at nævne artiklen om begrænsning af aftalefordele  

 kunne ministeren  have tilføjet art. 4, stk. 1, litra d), i  

 overenskomsten, idet denne bestemmelse også, såfremt  

 betingelserne er opfyldt, betyder, at en aftalestat kan nægte at  

 indrømme aftalefordele.
 Spørgsmål 1 besvares med Nej.
Ad spørgsmål 2 Som anført ovenfor mener rådgiver ikke, at art. 4, stk. 1,  

 litra d), i den dansk-amerikanske dobbeltbeskatningsaftale er relevant i  

 nærværende sag.
 Ligningsrådet skal hertil bemærke, at den citerede passus fra  

 den amerikanske modelaftale ikke kan tillægges betydning i  

 nærværende sag, idet de amerikanske skattemyndigheder har  

 udarbejdet en detaljeret "Technical Explanation" til den nye  

 dansk-amerikanske dobbeltbeskatningsaftale af 19. august 1999.
 Omtalen af art. 4, stk. 1, litra d), i nævnte "Technical  

 Explanation" indeholder ikke den  af rådgiver citerede passus, men der  

 er angivet et eksempel, der er meget lig situationen i nærværende  

 sag: "For eksempel anses indkomst fra kilder i Danmark, - der er erhvervet af  

 en enhed, der er stiftet i overensstemmelse med dansk lovgivning, og som af  

 USA anses som en juridisk person, der er ejet af en amerikansk  

 aktionær, der skattemæssigt er hjemmehørende i USA, - ikke  

 for erhvervet af aktionæren selvom enheden, i henhold til  

 skattelovgivningen i Danmark, behandles som skattemæssigt transparent.  

 Tværtimod behandles indkomsten i skattemæssig henseende som  

 erhvervet af en enhed, hjemmehørende i Danmark." (Told- og  

 Skattestyrelsens oversættelse). Vedrørende eksemplet skal  

 bemærkes, at det forhold, at enheden ligger i en tredjestat, ikke  

 ændrer resultatet.
 Dommen, der er gengivet i TfS 1989, 605 H , kan ifølge  

 Ligningsrådets opfattelse ikke tillægges betydning i  

 nærværende sag.
 Spørgsmål 2 besvares med Nej.
