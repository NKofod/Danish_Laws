Privat kørsel i værkstedsvogn  

 skulle ikke beskattes, når kørslen sker uden afvigelser fra den  

 erhvervsbetingede kørselsrute Spørgsmål Vil en medarbejder, der kører i en værkstedsbil til skiftende  

 arbejdssteder, blive beskattet i følgende situationer:
a.) 	på vejen hjem fra dagens sidste, skiftende arbejdssted  

 standses for at foretage private indkøb ? b) 	på vejen fra hjemmet til dagens første, skiftende  

 arbejdssted, medtager barn til instituttion/ skole, idet vejen falder  

 naturligt forbi institutionen/skolen? Svar a.) 	Nej, se indstilling og begrundelse b) 	Nej, se indstilling og begrundelse Beskrivelse af de faktiske forhold En stor gruppe medarbejdere ved XX A/S har skiftende arbejdssteder og  

 kører til disse direkte fra bopælen i en af selskabets  

 værkstedsbiler.
Medarbejderne møder kun på arbejdspladsen  

 (i virksomheden), hvis der skal fyldes op med reservedele m.v. i  

 værkstedsbilen, eller hvis der er indkaldt til møde.
 Selskabets værkstedsbiler er særligt indrettet og  

 medfører nødvendigt materiel til at kunne varetage  

 arbejdsopgaver på skiftende arbejdssteder.
 Det er selskabets vurdering, at værkstedsbilerne efter deres art og  

 fremtræden ikke er anvendelig som alternativ til en privat bil.
 Endvidere er det selskabets opfattelse, at den konkrete fortolkning af  

 reglerne i ligningslovens § 16, stk. 3 og i TSS-cirkulære 1999-48  

 (senest 2001-45) ikke er til hinder for et generelt positivt svar  

 vedrørende arbejdssituationerne.
Styrelsens indstilling og begrundelse Beskatning af fri bil til rådighed sker i henhold til ligningslovens  

 (LL) § 16, stk 4. Det er dog kun de biler, der efter deres art og  

 fremtræden kan være anvendelige som alternativ til en privat bil,  

 der er omfattet af LL § 16, stk. 4, jf.
LV 2001, afsnit A.B.1.9.2.
 Endvidere fremgår følgende af LV 2001, afsnit A.B.1.9.2:
- 	Der er køretøjer, der ikke umiddelbart anses for  

 omfattet af reglerne om fri bil til rådighed.
Det gælder f.eks.  

 lastvogne, kranvogne, og andre specialkøretøjer.
Disse  

 køretøjer anses ikke for egnede som alternativ til en privat  

 bil, og privat kørsel i sådanne køretøjer  

 udløser derfor ikke beskatning efter LL § 16, stk. 4. Det  

 forudsættes herved, at køretøjet ikke må anvendes -  

 og rent faktisk ikke bliver anvendt - til privat kørsel i  

 øvrigt.
 - 	Det beror på en konkret vurdering af det  

 pågældende køretøj, hvorvidt der er tale om en bil  

 omfattet af reglerne om fri bil til rådighed (LL § 16, stk. 4) eller om  

 der er tale om et køretøj, som er omfattet af reglerne om  

 særlige køretøjer, og hvor værdiansættelsen  

 af privat kørsel sker i henhold til LL § 16, stk. 3 eller  

 TSS-cirkulære 2001-45, pkt. e.
 - 	Kørsel mellem hjem og arbejdsplads i et  

 specialkøretøj betragtes som fri befordring, og den ansatte  

 beskattes ikke af kørsel mellem hjem og arbejdsplads, hvis den  

 pågældende ikke har taget et befordringsfradrag efter reglerne i  

 ligningslovens § 9 C.
 Da der ikke spørges på en konkret værkstedsvogn  

 forudsætter Told- og Skattestyrelsen i sin indstilling til  

 Ligningsrådet, at der er tale om værkstedsvogne omfattet af  

 reglerne for særlige køretøjer.
 De 2 situationer, som spørgsmålet vedrører, må  

 anses for at være "privat kørsel i tilknytning til  

 erhvervsmæssig kørsel", idet de 2 beskrevne ærinder vil  

 finde sted på selve turen mellem bopæl og arbejdsplads og er  

 begrænset af denne kørsel.
I TSS-cirkulære 2001-45, pkt. e, fremgår, at privat  

 kørsel i tilknytning til erhvervsmæssig kørsel i  

 særlige køretøjer beskattes med en km-takst, hvis den  

 private kørsel overstiger en bundgrænse på 1.000 km om  

 året.
Værdien af den private kørsel, som overstiger 1.000  

 km om året, opgøres i 2002 til 2,84 kr. pr. km.
1000 km-grænsen er en bundgrænse, dvs der kun sker beskatning  

 af den private kørsel ud over 1000 km-grænsen.
Værdien af  

 de overskydende km er omfattet af bagatelgrænsen i LL § 16, stk. 3 og  

 suppleres af denne.
Goder, som er omfattet af bagatelgrænsen,  

 beskattes, hvis godernes samlede værdi i indkomståret overstiger  

 et grundbeløb (4.600 kr. i 2002).
 Såfremt den pågældende ikke har andre personalegoder  

 omfattet af bagatelgrænsen i LL § 16, stk. 3, vil en privat  

 kørsel i tilknytning til erhvervsmæssig kørsel i 2002  

 på 2.500 km ikke udløse beskatning, jf. nedenfor.
Privat kørsel 2.500 km Bundgrænsen - 1.000 km Overskydende km 1.500 km Værdien af den private kørsel er herefter:
De overskydende 1.500 km x 2,84 kr. (2002) = 4.260 kr.
 Da bagatelgrænsen på 4.600 kr. i 2002 overstiger værdien  

 af den private kørsel på 4.260 kr., skal der ikke ske beskatning  

 i denne situation.
 Er den private kørsel i tilknytning til den erhvervsmæssige  

 kørsel i 2002 i stedet 3.500 km vil den skattepligtige værdi  

 skulle beregnes som nedenfor.
Privat kørsel 3.500 km Bundgrænsen - 1.000 km Overskydende km 2.500 km Værdien af den private kørsel er herefter:
De overskydende 2.500 km x 2,84 kr. (2002) = 7.100 kr.
 Hele beløbet på 7.100 kr. vil herefter skulle beskattes,  

 medmindre den pågældende vælger at betale (egenbetaling)  

 det beløb til arbejdsgiveren, som bagatelgrænsen overskrides  

 med.
I Ligningsvejlening 2001, afsnit A.B.1.9.2. henvises til  

 Ligningsrådets svar i en bindende forhåndsbesked offentliggjort i  

 TfS 1994, 667. Svaret er givet før anvisningen om "særlige  

 køretøjer"kom med i Personalegodecirkulæret. (Anvisningen  

 havde virkning fra indkomståret 1995.) Af Ligningsrådets svar på spørgsmål 7 i TfS 1994,  

 667 fremgår, at forudsætningen - for at kørsel i en  

 værkstedsvogn mellem bopæl og arbejdsplads ikke beskattes som fri  

 bil til rådighed - er at kørsel og valg af kørselsrute  

 kun må have til formål at befordre den pågældende  

 mellem bopæl og arbejdsplads(er).
Det er Told- og Skattestyrelsens opfattelse, at såfremt der  

 foretages indkøb eller afleveres/hentes barn i tilknytning til den  

 erhvervsbetingede kørsel i værkstedsvognen, vil sådan  

 kørsel betragtes som fri befordring, jf.
LV 2001, afsnit A.B.1.9.2. og  

 ikke som privat kørsel.
Det er endvidere styrelsens opfattelse, at uvæsentlige afvigelser  

 på op til et par hundrede meter fra et erhvervsbetinget  

 kørselsmønster ikke anses som privat kørsel, så  

 længe kørslen sker i arbejdsgiverens interesse.
Det vil sige, at  

 det er virksomhedens forhold, der er bestemmende for, at der køres og  

 målet for kørslen.
 Er det private svinkeærinde på mere end et par hundrede meter  

 vil afvigelsen fra den ordinære rute anses som privat  

 kørsel.
Hvis de private ærinder derimod medfører valg af en helt  

 anden kørselsrute, som dog ikke behøver at være  

 længere end den mest naturlige erhvervsbetingede kørselsrute,  

 vil hele denne kørsel anses for privat og indgå i beregningen af  

 1.000 km-grænsen, jf.
TSS-cirkulære 2001-45, pkt e.
 Told- og Skattestyrelsen indstiller til Ligningsrådet, at svare nej  

 til, at der skal ske beskatning i såvel situation a.) som situation  

 b.), såfremt den private kørsel sker uden afvigelser fra den  

 erhvervsbetingede kørselsrute.
 Ligningsrådet tiltræder Told- og Skattestyrelsens  

 indstilling.
