Cirkulæreskrivelse om meddelelse om  

 ophør med udøvelse af selvstændig virksomhed som  

 hovedbeskæftigelse i et selskab, hvor medlemmet endnu ikke har solgt  

 sine aktier/anparter Kommentar m.v.:
 3 afgørelser, hvor medlemmerne havde drevet  

 selvstændig virksomhed som hovedbeskæftigelse i selskabsform.  

 Medlemmerne drev selskaberne sammen med medejere og var i alle tilfælde  

 blevet opsagt fra deres stilling og tvunget ud af selskabet af medejerne.  

 Medlemmet var bundet af en aktionær- eller anpartshaveroverenskomst til  

 at sælge deres aktier/anparter til medejerne.
I alle tilfælde blev medlemmerne anset for at  

 være endeligt afskåret fra - og dermed ophørt mere end  

 midlertidigt med - den selvstændige virksomhed fra det tidspunkt, hvor  

 de havde fratrådt deres stilling i virksomheden og hvor  

 opsigelsesvarslet var udløbet, på trods af at medlemmerne  

 på dette tidspunkt endnu ikke havde afhændet deres  

 aktier/anparter.
Disse blev solgt til medejerne på et senere tidspunkt.
 Meddelelse om afgørelsen:
 Sag nr. 1:
Medlemmet havde i 1990 startet selvstændig  

 virksomhed.
Medlemmet var i starten direktør for selskabet og ejede  

 50% af aktierne.
Senere ændredes aktieandelen til 37%. Fra 1995 var  

 medlemmet driftsleder.
Medlemmet blev den 27. september 1996 opsagt til  

 fratræden med udgangen af februar 1997. Medlemmet blev fritstillet i  

 opsigelsesperioden.
På grund af  uoverensstemmelser blev medlemmet den  

 28. januar 1997 bortvist fra virksomheden.
Ifølge aktionæroverenskomsten for  

 aktionærerne i selskabet, skulle en aktionær, der ønskede  

 at sælge sine aktier, først tilbyde disse til de øvrige  

 aktionærer.
Ved udtræden af selskabet havde de øvrige  

 aktionærer pligt til at købe den udtrædendes aktier.
Medlemmet havde den 4. september 1996 tilbudt sine aktier  

 til de andre aktionærer i selskabet.
Dette salg blev dog ikke  

 umiddelbart til noget.
Den 15. januar 1997 begærede medlemmet sig  

 udtrådt af selskabet og krævede i henhold til  

 aktionæroverenskomsten, at de øvrige aktionærer  

 købte aktieposten.
 Aktierne blev solgt til de øvrige aktionærer  

 den 9. september 1997.
 Direktoratet tiltrådte a-kassens  

 afgørelse om, at medlemmet først den 9. september 1997 kunne  

 anses for ophørt mere end midlertidigt med drift af selvstændig  

 virksomhed.
 Begrundelsen herfor var, at medlemmet denne dato havde  

 endeligt afhændet og overdraget sin aktiepost i selskabet.
 Ankenævnet traf afgørelse om, at  

 medlemmet den 1. marts 1997 opfyldte betingelserne for at være  

 ophørt mere end midlertidigt med drift af selvstændig  

 virksomhed.
 Nævnet begrundede afgørelsen med, at  

 medlemmet havde modtaget løn for tiden indtil den 1. marts 1997 og at  

 han på dette tidspunkt var afskåret fra at deltage i driften af  

 virksomheden, idet selskabet forinden havde fritstillet ham indtil den 1.  

 marts 1997 og bedt ham om at holde sig væk fra selskabet.
 Ankenævnet lagde også vægt på, at  

 de øvrige aktionærer ifølge aktionæroverenskomsten  

 havde pligt til at overtage medlemmets aktier, da medlemmet havde  

 begæret sig udtrådt af selskabet den 15. januar 1997.
 Sag nr. 2:
 Medlemmet havde drevet selvstændig virksomhed i  

 selskabsform, idet medlemmet havde været ansat i et selskab, hvor han  

 ejede 12 % af aktierne.
 Medlemmet blev opsagt af de øvrige ejere med 6  

 måneders varsel til den 30. juni 1995. Medlemmet meddelte den 9. juni  

 1995, at han udtrådte af selskabets bestyrelse.
Det var i aktionæroverenskomsten bestemt, at hvis  

 medlemmet fratrådte sit arbejde i virksomheden, var de øvrige  

 aktionærer berettiget og forpligtet til at overtage hans aktier til  

 disses indre værdi.
På grund af skattemæssige forhold blev  

 medlemmets aktier først endeligt købt af selskabet den 3.  

 november 1995.
 Direktoratet tiltrådte a-kassens  

 afgørelse om, at medlemmet ikke kunne anses for ophørt mere end  

 midlertidigt den 30. juni 1995.
Direktoratet lagde vægt på, at medlemmet  

 fortsat var i besiddelse af aktierne i selskabet.
Medlemmet ville tidligst  

 være dagpengeberettiget fra den dato, hvor han havde afhændet  

 sine aktier i selskabet.
 Ankenævnet afgjorde, at medlemmet kunne anses  

 for endeligt ophørt i selskabet den 30. juni 1995.
 Nævnet lagde vægt på, at de  

 øvrige aktionærer i selskabet var forpligtet til at overtage  

 medlemmets aktier på det tidspunkt, hvor beslutningen om hans  

 fratræden blev taget, at  medlemmet efter den 30. juni 1995 var  

 afmeldt offentlige registre, at medlemmet ikke længere var  

 medlem af bestyrelse eller direktion, at han ikke på anden  

 måde havde indflydelse eller økonomiske interesser i  

 virksomheden, idet han blandt andet havde fraskrevet sig enhver ret til at  

 disponere i henhold til sine aktier og dermed afgivet stemmeretten til fordel  

 for to af de øvrige aktionærer.
 Sag nr. 3:
Medlemmet havde siden august 1997 været ansat som  

 driftschef og var i december 1997 blevet medejer i virksomheden med 40% af  

 anparterne og blev medlem af bestyrelsen.
I december 1998 fik selskabet  

 tilført ny kapital og ejerforholdene ændredes, således at  

 medlemmet herefter ejede 7% af virksomhedens anparter.
Medlemmet blev opsagt fra sin stilling den 22. april 1999  

 til fratræden den 31. juli 1999. Medlemmet blev fritstillet med  

 øjeblikkelig virkning og blev tvunget til at udtræde af  

 bestyrelsen.
På grund af økonomiske problemer og  

 betalingsstandsning fik medlemmet ikke løn i opsigelsesperioden.
Ifølge selskabets vedtægter var anparterne  

 ikke frit omsættelige, men ved  salg skulle anparterne først  

 tilbydes de øvrige anpartshavere.
Den 28. februar 2000 indgik  

 medlemmet forlig om salg af anparterne.
 Medlemmet ønskede dagpenge fra den 22. april  

 1999.
 Direktoratet traf afgørelse om, at medlemmet  

 havde drevet selvstændig virksomhed som hovedbeskæftigelse og  

 først kunne anses for ophørt med den 31. juli 1999.
 Medlemmet kunne ikke anses for ophørt tidligere, da  

 ansættelsen reelt først ophørte den 31. juli 1999.
 Medlemmet kunne anses for ophørt på denne  

 dato - selv om medlemmets anparter endnu ikke var solgt - da medlemmet havde  

 været afskåret fra indflydelse på selskabets drift siden  

 den 22. april 1999.
 Ankenævnet tiltrådte direktoratets  

 afgørelse.
