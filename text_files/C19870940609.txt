 Med cirkulæreskrivelse af 11. oktober 1983 fremsendte  

 Civilforsvarsstyrelsen udkast til diverse standardmateriale til brug ved  

 politikredsenes evakueringsplanlægning, herunder et eksempel på  

 evakueringsplan for et evakueringsområde.
 Samtidig meddelte styrelsen, at der ville blive givet en nærmere  

 orientering om de videre overvejelser med hensyn til at tilvejebringe  

 standardiserede planer for evakuering af institutioner.
Efter at sagen påny har været behandlet i Civilforsvarsstyrelsens  

 samarbejdsudvalg med politiet, er udarbejdet vedlagte tilrettede eksempel på  

 en svakueringsplan for et evakueringsområde ( bilag 1).(* 1) I forhold til det tidligere fremsendte udkast indeholder planeksemplet en  

 række mindre ændringer (markeret med streg i margin), hvoraf der navnlig kan  

 peges på følgende:
- evakueringssektionen som særligt planlægningsorgan udgår, - bilag 12 »Evakuering af arresthuse« udgår og erstattes af  

 medfølgende materiale om evakuering af kriminalforsorgens institutioner (jfr.  

 nærmere nedenfor).
 Planeksemplet betragtes herefter som det endelige standardmateriale til  

 brug ved politikredsenes evalueringsplanlægning, idet de tidligere som udkast  

 fremsendte oversigter over indholdet af en samlet evakueringsplan, indgår  

 heri.
 Styrelsen anmoder om, at evakueringsplaner, udarbejdet på grundlag af det  

 tidligere materiale, ajourføres i overensstemmelse med ovennævnte ændringer.
 Følgende kan oplyses om status med hensyn til tilvejebringelse af  

 standardplaner for institutionsevakuering:
 En arbejdsgruppe, nedsat af Civilforsvarsstyrelsen, har udarbejdet en  

 redegørelse vedrørende evakueringsplaner for kriminalforsorgens  

 institutioner, bl.a. indeholdende en standardevakueringsplan for et  

 statsfængsel/arresthus.
 Civilforsvarsstyrelsen har anmodet Direktoratet for Kriminalforsorgen om  

 at benytte dette materiale som grundlag for udarbejdelse af konkrete  

 evakueringsplaner for de enkelte institutioner under kriminalforsorgen.
 Til orientering vedlægges kopi af styrelsens brev af dags dato til  

 Direktoratet for kriminalforsorgen ( bilag 2) (* 2), samt et eksemplar af  

 arbejdsgruppens redegørelse ( bilag 3) (* 3).
 Civilforsvarsstyrelsen vil senere udsende en mere generelt anvendelig  

 standardplan beregnet til brug ved evakueringsplanlægning inden for øvrige  

 institutionsområder.
 Planen påregnes udsendt til en land række offentlige myndigheder, herunder  

 politikredsene.
