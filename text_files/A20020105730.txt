Lov om ændring af lov om afgift af  

 polyvinylklorid og ftalater  

 (pvc og visse blødgøringsmidler) samt andre afgiftslove (Regelforenkling af visse afgifter) VI MARGRETHE DEN ANDEN, af Guds Nåde Danmarks Dronning,  

 gør vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 954 af 20. december 1999 om afgift af polyvinylklorid og  

 ftalater (pvc og visse blødgøringsmidler), som ændret ved  

 § 33 i lov nr. 165 af 15. marts 2000 og § 38 i lov nr. 1029 af 22.  

 november 2000, foretages følgende ændringer:
 1. Lovens titel affattes således:
 »Lov om afgift af polyvinylklorid og ftalater  

 (pvc-afgiftsloven)«.
 2. § 1, stk. 2, affattes således:
»Stk. 2. Afgiften betales på grundlag af de satser, der  

 er nævnt i bilag 2, og vægten af pvc og eventuelle ftalater i  

 varen, jf. dog stk. 3-6. Det er en betingelse for at betale afgiften  

 på grundlag af de reducerede satser, der er nævnt i bilag 2, at  

 den afgiftspligtige over for de statslige told- og skattemyndigheder kan  

 godtgøre, at en afgiftspligtig vare ikke indeholder ftalater.« 3. I § 1 indsættes efter stk. 2 som nyt  

 stykke:
»Stk. 3. Det er en betingelse, at den afgiftspligtige  

 virksomhed over for de statslige told- og skattemyndigheder kan  

 godtgøre vægten af pvc og eventuelle ftalater i varen, jf.  

 stk. 2. Kan vægten af pvc og eventuelle ftalater ikke  

 godtgøres, betales afgift af varens nettovægt.« Stk. 3-5 bliver herefter stk. 4-6.
 4. § 1, stk. 5, som bliver stk. 6, affattes  

 således:
»Stk. 6. For gulv- og vægbelægninger  

 henhørende under position 3918.10.10 i EUs kombinerede  

 nomenklatur, korkfliser henhørende under position 4505 i EUs  

 kombinerede nomenklatur og tagrender og nedløbsrør  

 henhørende under position 7216 i EUs kombinerede nomenklatur er  

 den afgiftspligtige vægt varens nettovægt.« 5. I § 3 ophæves stk. 2 og 3,  

 og i stedet indsættes:
 »Stk. 2. Andre virksomheder, som fra udlandet modtager varer,  

 som er nævnt i bilag 1, med henblik på videresalg, kan anmelde  

 virksomheden til registrering hos de statslige told- og  

 skattemyndigheder.
Stk. 3. Virksomheder omfattet af stk. 1 eller 2, som har  

 et årligt salg af afgiftspligtige varer svarende til en afgift på  

 under 2.500 kr., skal dog ikke registreres eller betale afgift.
Den  

 årlige periode er kalenderåret eller regnskabsåret.
Stk. 4. Der udstedes et bevis for registrering til de  

 registrerede virksomheder.
En registrering gælder for minimum 2  

 år, medmindre virksomheden ophører med at drive afgiftspligtig  

 virksomhed.« 6. I § 17 indsættes efter stk. 3 som nyt  

 stykke:
»Stk. 4. Varemodtagere, der modtager afgiftspligtige varer  

 svarende til en afgift på under 2.500 kr. årligt, skal ikke  

 anmeldes efter stk. 1 hos de statslige told- og skattemyndigheder,  

 afgive anmeldelse eller indbetale afgiften.
Den årlige periode er  

 kalenderåret eller regnskabsåret.« Stk. 4 og 5 bliver herefter stk. 5 og 6.
7. I § 30, stk. 1, nr. 4, ændres »§ 17,  

 stk. 4, 1. pkt.« til: »§ 17, stk. 5, 1. pkt.« § 2 I lov om afgift af affald og råstoffer, jf. lovbekendtgørelse  

 nr. 570 af 3. august 1998, som ændret bl.a. ved lov nr. 1034 af 23.  

 december 1998, § 20 i lov nr. 165 af 15. marts 2000 og § 1 i lov  

 nr. 1295 af 20. december 2000 og senest ved § 1 i lov nr. 487 af 7. juni  

 2001, foretages følgende ændringer:
 1. I § 9, stk. 3, indsættes som nr. 8  

 og 9:
 »8)	Olie- og kemikalieforurenet sand fra kommunal strandrensning i  

 hele, selvstændige læs.
9)	Papirslam, som anvendes ved industriel produktion.« 2. I § 9 indsættes efter stk. 3 som nyt  

 stykke:
»Stk. 4. Affald i form af sten, tegl og brokker og lettere  

 forurenet jord, der overholder de afskæringskriterier, der er angivet i  

 vejledning nr. 7, 2000, fra Miljøstyrelsen, kan tilføres  

 deponeringsanlæg, uden at der skal svares affaldsafgift.
Mængden  

 af sten, tegl og brokker og lettere forurenet jord kan samlet årligt  

 maksimalt udgøre 2 pct. af den samlede tilførte  

 affaldsmængde og skal tilføres anlægget i hele,  

 selvstændige læs.
De to fraktioner må kun anvendes  

 afgiftsfrit til daglig afdækning og interimsveje.« Stk. 4 bliver herefter stk. 5.
 3. I § 10, stk. 1, sidste pkt., ændres  

 »stk. 2 og 3« til: »stk. 2-5«.
 4. § 10, stk. 4, ophæves, og i stedet  

 indsættes:
»Stk. 4. Afgiften udgør 330 kr. pr. t affald, der efter  

 Miljøministeriets bekendtgørelse om affald skal  

 forbrændes, og som efter dispensation fra Miljøstyrelsen  

 tilføres i hele, selvstændige læs og deponeres med henblik  

 på senere forbrænding.
Det er en betingelse, at affaldet  

 opbevares fysisk adskilt fra andet affald til deponering.
 Stk. 5. Der skal ikke svares afgift ved forbrænding af  

 affald, hvor der er svaret afgift efter stk. 4. Det skal dokumenteres,  

 at der er svaret afgift efter stk. 4.
 Stk. 6. Den afgiftspligtige mængde skal opgøres  

 ved hjælp af en vægt, jf. dog stk. 3 og 7. Told- og  

 Skattestyrelsen fastsætter nærmere regler for krav til  

 vægten.
Stk. 7. Ved forbrænding af affald, hvor det er teknisk  

 vanskeligt at anvende en vægt, kan den afgiftspligtige vægt  

 opgøres ved måling af energiindholdet ved hjælp af en  

 energimåler.
Ved kendskab til fraktionens energiindhold pr. t samt  

 forventet tab anvendes disse værdier til beregning af fraktionens  

 afgiftspligtige vægt, jf. stk. 1. I modsat fald anvendes 0,1 t/GJ  

 for træaffald og 0,15 t/GJ for andet affald.
Told- og Skattestyrelsen  

 fastsætter nærmere regler for opgørelse og måling af  

 affaldets energiindhold og krav til målerne.
Stk. 8. Hvis den i stk. 4 nævnte dispensation er  

 udløbet og ikke er forlænget, skal der svares afgift, som om  

 affaldet var deponeret.
Afgiften skal svares efter den sats, som var  

 gældende på tidspunktet for tilførsel, fraregnet allerede  

 betalt afgift.« 5. I § 11, stk. 4, indsættes efter 1. pkt.  

 som nyt punktum:
»Medforbrænding af affald omfatter ikke produktion  

 af energi.« 6. I § 11, stk. 7, indsættes som  

litra d:
»d)	Anlæg til deponering af jord fra afvaskning af  

 roer.« 7. § 12, stk. 1, affattes således:
»Registrerede virksomheder, jf. § 11, skal  

 opgøre den afgiftspligtige vægt for en afgiftsperiode på  

 grundlag af den mængde affald, der er tilført virksomheden i  

 perioden, fratrukket vægten af den del af det afgiftspligtige affald,  

 der igen er fraført virksomheden i perioden, jf. dog stk. 2 og 3.  

 Hvis vægten af det fraførte affald er større end  

 vægten af det tilførte affald i perioden, overføres den  

 overskydende vægt til fradrag i følgende afgiftsperioder.  

 Affald, som er deponeret efter § 10, stk. 4, kan ved  

 fraførsel ikke fradrages i den tilførte mængde.« 8. § 12 a ophæves.
 9. I § 33, stk. 1, indsættes efter nr. 3 som  

 nyt nummer:
 »4)	undlader at svare afgift, som om affaldet var deponeret, hvis  

 tilladelsen efter § 10, stk. 4, er udløbet og ikke  

 forlænget, jf. § 10, stk. 8,«.
 Nr. 4-8 bliver herefter nr. 5-9.
 10. § 33, stk. 1, nr. 6, der bliver nr. 7,  

 affattes således:
 »7)	undlader at benytte en vægt eller en energimåler, som  

 overholder de af Told- og Skattestyrelsen fastsatte regler, jf. § 10,  

 stk. 6 og 7,«.
§ 3 I lov om afgift af visse emballager, poser, engangsservice og pvc-folier,  

 jf. lovbekendtgørelse nr. 101 af 13. februar 2001, foretages  

 følgende ændringer:
 1. Lovens titel affattes således:
 »Lov om afgift af visse emballager, poser,  

 engangsservice og pvc-folier (emballageafgiftsloven)«.
 2. I § 1, nr. 2, ændres »tilsat« til:  

 »med«.
 3. I § 1, nr. 3, ændres »ikke er tilsat«  

 til: »er uden«.
 4. § 1, nr. 8, affattes således:
»8)	Smøreolier, hydraulikolier og lignende varer  

 henhørende under position 2710 og 3819, smøremidler og andre  

 varer henhørende under position 3403 samt varer, der er  

 afgiftspligtige i henhold til lov om energiafgift af mineralolieprodukter  

 m.v.
Procesolier, transformatorolier, formolier, rustbeskyttende olier og  

 fedter henhørende under position 2710 omfattes dog ikke af  

 afgiftspligten.« 5. § 1, nr. 13, affattes således:
»13)	Kemiske stoffer og produkter, der er omfattet af  

 Miljøministeriets bekendtgørelse nr. 329 af 16. maj 2002 om  

 klassificering, emballering, mærkning, salg og opbevaring af kemiske  

 stoffer og produkter, og som af producenten eller importøren er  

 klassificeret som farlige efter reglerne i bekendtgørelsen, eller som  

 opfylder farlighedskriterierne i bekendtgørelsen, dog bortset fra  

 genpåfyldelige trykbeholdere omfattet af § 2, nr. 1, litra a,  

 eller § 2, nr. 4, i Arbejdstilsynets bekendtgørelse nr. 289 af  

 24. april 2001 om transportabelt trykbærende udstyr.« 6. § 2, stk. 1 og 2, ophæves, og i  

 stedet indsættes:
 »Beholdere af karton eller af laminater af forskellige  

 materialer er omfattet af afgiften efter stk. 2, hvis beholderen er  

 beregnet til at blive påfyldt varer omfattet af § 1, nr. 1 eller  

 2, eller er påfyldt varer omfattet af § 1, nr. 1 eller 2.
Stk. 2. Afgiften af de beholdere, der er nævnt i  

 stk. 1, udgør pr. stk.
1) med et rumindhold under 10 cl 0,15 kr.
2) med et rumindhold ikke under 10 cl og ikke over 40 cl 0,30 kr.
3) med et rumindhold over 40 cl, men ikke over 60 cl 0,50 kr.
4) med et rumindhold over 60 cl, men ikke over 110 cl 1,00 kr.
5) med et rumindhold over 110 cl, men ikke over 160 cl 1,50 kr.
6) med et rumindhold over 160 cl 2,00 kr.
 Stk. 3. Beholdere af andre materialer end de, der er  

 nævnt i stk. 1, er omfattet af afgiften efter stk. 4, hvis  

 beholderen er beregnet til at blive påfyldt varer omfattet af § 1,  

 nr. 1 eller 2, eller er påfyldt varer omfattet af § 1, nr. 1 eller  

 2.
Stk. 4. Afgiften af de beholdere, der er nævnt i  

 stk. 3, udgør pr. stk.
1) med et rumindhold under 10 cl 0,25 kr.
2) med et rumindhold ikke under 10 cl og ikke over 40 cl 0,50 kr.
3) med et rumindhold over 40 cl, men ikke over 60 cl 0,80 kr.
4) med et rumindhold over 60 cl, men ikke over 110 cl 1,60 kr.
5) med et rumindhold over 110 cl, men ikke over 160 cl 2,40 kr.
6) med et rumindhold over 160 cl 3,20 kr.« Stk. 3-7 bliver herefter stk. 5-9.
 7. I § 2, stk. 4, der bliver stk. 6,  

 ændres »stk. 3« til: »stk. 5«.
 8. I § 2, stk. 5, der bliver stk. 7,  

 ændres »stk. 4« til: »stk. 6«.
 9. I § 2, stk. 6, der bliver stk. 8,  

 ændres to steder »stk. 3« til: »stk. 5«.
 10. I § 2, stk. 7, der bliver  

 stk. 9, ændres to steder »stk. 3« til: »stk. 5«.
 11. I § 3 a ændres »§ 2 a, § 2 b eller  

 § 2c« til: »§§ 2 a, 2 c eller 2 d«.
 12. I § 21 b, stk. 1, nr. 2, ændres  

 »stk. 3-7« til: »stk. 5-9«.
§ 4 I lov om afgift af chokolade- og sukkervarer m.m., jf.  

 lovbekendtgørelse nr. 567 af 3. august 1998, som ændret senest  

 ved § 10 i lov nr. 1029 af 29. november 2000, foretages følgende  

 ændringer:
 1. Lovens titel affattes således:
 »Lov om afgift af chokolade- og sukkervarer m.m.  

 (chokoladeafgiftsloven)«.
 2. § 8, stk. 1, nr. 7, affattes  

 således:
»7)	Varer, der returneres til virksomheden, såfremt  

 køberen godtgøres varens pris indbefattet afgiften.
Alene den  

 virksomhed, der tager varen retur, har fradragsret.
Fradragsretten  

 gælder alene for varer, der er produceret eller forhandlet af  

 virksomheden, men er ikke betinget af, at det er virksomheden, der oprindelig  

 har afgiftsberigtiget varerne.« § 5 Stk. 1. Loven træder i kraft den 1. januar 2003.
 Stk. 2. Der kan ikke ske fradrag i tilførte  

 mængder affald efter § 2, nr. 7, i denne lov ved fraførsel  

 af affald, som er midlertidigt deponeret til forbrændingssats inden  

 denne lovs ikrafttræden.
Givet på Christiansborg Slot, den 17.  

 december 2002 Under Vor Kongelige Hånd og Segl Margrethe R.
