 Et barn fandtes at have bevaret hjemsted her i landet og at være  

 berettiget til børnetilskud, efter at barnets far F, som havde  

 forældremyndigheden over barnet, havde taget ophold i udlandet.
 Barnet havde siden forældrenes skilsmisse haft ophold hos sin mor M,  

 som fra december 1980 havde haft plejetilladelse til barnet og afholdt  

 udgifterne ved barnets forsørgelse.
 REDEGØRELSE FOR SAGEN:
Et barn havde siden forældrenes skilsmisse opholdt sig hos sin mor M,  

 uanset at faderen F havde forældremyndigheden over barnet.
I december 1980  

 fik M plejetilladelse til barnet, idet F søgte at etablere sig andetsteds -  

 både bolig- og arbejdsmæssigt.
M fik herefter udbetalt børnetilskud til  

 barnet indtil april kvartal 1983, hvor udbetalingen blev standset på grund  

 af, at F havde taget ophold i udlandet, hvor han havde skaffet sig arbejde.
 AFGØRELSEN, DER KLAGES OVER:
Amtsankenævnet tiltrådte socialforvaltningens afslag på udbetaling af  

 børnetilskud.
Nævnet fandt, at M ikke var berettiget til børnetilskud fra  

 april kvartal 1983, idet F, der var indehaver af forældre myndigheden, på  

 ansøgningstidspunktet havde ophold i udlandet, jfr. lov om børnetilskud og  

 andre familieydelser § 11, stk. 1, nr. 5.
 KLAGEN TIL ANKESTYRELSEN:
 Sagen blev anket af M.
 LOVGRUNDLAG:
 Lov om børnetilskud og andre familieydelser, §§ 11, stk. 1, nr. 2 og 5,  

 14. Socialministeriets cirkulære af 29. november 1978 om lov om børnetilskud  

 og andre familieydelser, pkt. 19.
 ANKESTYRELSENS AFGØRELSE:
 Ankestyrelsen finder, at barnet har beholdt hjemsted her i landet, uanset  

 af F er rejst til udlandet.
 Ankestyrelsen har herved lagt vægt på, at barnet har opholdt sig hos M  

 siden forældrenes skilsmisse, og at M har afholdt udgifterne ved barnets  

 forsørgelse.
 Ankestyrelsen ændrer således amtsankenævnets afgørelse.
