 I medfør af § 2 i lov nr. 332 af 19. juni 1974 om erstatning for  

 atomskader (nukleare skader) bestemmes herved, at små mængder af nuklear  

 substans, som af indehaveren af et nukleart anlæg forsendes til en modtager  

 til brug for denne, er undtaget fra lovens bestemmelser i det tidsrum, hvori  

 de er uden for et nukleart anlæg, såfremt forsendelsen ved afsendelsen fra et  

 sådant anlæg opfylder bestemmelserne i den af OECD's Atomenergiorganisation  

 (NEA) den 26. november 1964 vedtagne resolution, der er optaget som bilag til  

 bekendtgørelsen.
 Undervisningsministeriet, den 19.  

 november 1974.
 Tove Nielsen.
 / Hans von Buelow.
 Bilag.
 26. november 1964.
NEAs styrelseskomite Bestemmer:
 1. Nukleare substanser, som af indehaveren af et  

 nukleart anlæg forsendes til en modtager til brug for denne, undtages fra  

 konventionen af 29. juli 1960 om ansvar overfor tredjemand på den nukleare  

 energis område i det tidsrum, hvori de er uden for et nukleart anlæg,  

 forudsat at forsendelsen ved afsendelse fra et sådant anlæg opfylder  

 bestemmelserne i tillægget til denne resolution samt andre relevante krav  

 indeholdt i den på det pågældende tidspunkt gældende udgave af Den  

 internationale Atomenergiorganisations regler om sikkerhedsforanstaltninger  

 ved transport af radioaktive stoffer.
 2. Bestemmelserne i tillægget til denne resolution vil  

 senere kunne ændres under hensyn til erfaringer indhøstet ved deres  

 anvendelse eller til eventuelle relevante ændringer, som måtte blive  

 foretaget i ovennævnte regler.
Tillæg til resolution om undtagelse af små mængder nuklear substans fra  

 konventionen af 29. juli 1960 om avsvar overfor tredjemand på den nukleare  

 energis område.
 Generelt.
 1. I disse bestemmelser har betegnelserne  

 »gruppe«, »spaltelige stoffer«, »kolli« og  

 »radioaktivt stof i speciel form« (* 1) den betydning, som er dem  

 tillagt af paragraf A-2 i 1964-udgaven af Den internationale  

 Atomenergiorganisations regler om sikkerhedsforanstaltninger ved transport af  

 radioaktive stoffer (i det følgende kaldet »Transportreglerne«).
 Bestemmelser om samtlige radioaktive isotoper.
 2. Den samlede aktivitet i en forsendelse, som  

 indeholder en enkelt radioaktiv isotop eller flere radioaktive isotoper inden  

 for samme gruppe, må højst være som følger:
 En radioaktiv isotop, hvis identitet ikke kendes, skal betragtes som  

 hørende til gruppe I.
3. Den samlede aktivitet i en forsendelse af  

 radioaktive isotoper, som udgør radioaktivt stof i speciel form, må ikke  

 overstige 500 curie.
Dersom isotoperne udgør radioaktivt stof i speciel form  

 i kraft af indkapsling i overensstemmelse med Transportreglernes paragraf  

 A-2. 12(b), skal endvidere indkapslingen være udformet og bestemt til at  

 forblive intakt under brug.
4. Hvis en forsendelse indeholder radioaktivt stof i  

 speciel form samt radioaktive isotoper, som falder uden for denne kategori,  

 eller sådanne isotoper inden for forskellige grupper, hvad enten de  

 pågældende stoffer er emballeret særskilt eller sammen, med summen af de  

 brøker, som fremkommer ved division af hver af de tilstedeværende isotopers  

 aktivitet med den i ovenstående stk. 2 og 3 foreskrevne relevante  

 maksimumsaktivitet højst være 1. Hvis aktiviteten af enkelte isotoper i en  

 sådan blandet forsendelse ikke kendes, skal den laveste maksimumsaktivitet  

 foreskrevet for nogen af disse isotoper anvendes som divisor for deres  

 samlede aktivitet.
Såfremt ingen af de enkelte aktiviteter kendes, må  

 forsendelsens samlede aktivitet ikke overstige det laveste maksimum  

 foreskrevet for nogen af de tilstedeværende isotoper.
 Tillægsbestemmelser om spaltelige stoffer.
 5. Forsendelser af spaltelige stoffer skal opfylde de  

 for dem relevante blandt de foregående bestemmelser og skal endvidere:
