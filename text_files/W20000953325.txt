Landsskatteretskendelse Køb af aktier, lånefinansieret -renteudgifter vedr, finansiering Reference:
SL § 6, stk. 1, litra 2 A klagede for indkomstårene 1993-1996 inkl, over, at  

 skatteankenævnet ikke havde godkendt fradrag for renteudgifter  

 vedrørende finansiering af aktier i B A/S samt over, at aktier og  

 gæld i B A/S ikke var godkendt medregnet i skattepligtig formue.
Det fremgik af sagens oplysninger, at klageren havde  

 deltaget i et projekt baseret på lånefinansieret køb af  

 aktier i B A/S.
Klageren havde tegnet aktier for nominelt 1.000.000 kr. til  

 kurs 105. Finansieringen af aktiekøbet var sket ved optagelse af  

 lån formidlet af C Bankieraktieselskab, nemlig via investeringskredit  

 på 910.000 kr. i D Ltd./E Ltd. underskrevet den 29. december 1993 af F  

 befuldmægtiget samt via indskudslån på 80.000 kr. optaget  

 den 28. december 1993 i C Bankieraktieselskab/G, mens resten formentlig var  

 betalt kontant.
 Klageren havde fratrukket renteudgifter vedrørende  

 lånene med henholdsvis 86.450 kr, 207.788 kr., 226.494 kr og 279.621  

 kr. for indkomstårene 1993, 1994, 1995 og 1996. Heraf udgjorde  

 renteudgifter vedrørende indskudslån henholdsvis 13.398 kr,  

 8.835 kr. og 3.367 kr. for indkomstårene 1994, 1995 og 1996.
 Klageren havde vedrørende aktier og lånene  

 endvidere i den skattepligtige formue selvangivet henholdsvis 60.000 kr.,  

 202.947 kr., -453.955 kr. og -648.824 kr. for indkomstårene 1993, 1994,  

 1995 og 1996. Heraf udgjorde gæld vedrørende indskudslån  

 henholdsvis 80.000 kr., 61.140 kr. og 31.811 kr. for indkomstårene  

 1993, 1994 og 1995.
 Told- og Skattestyrelsen havde den 1. november 1996  

 fremsendt en skrivelse til de kommunale ligningsmyndigheder, hvoraf  

 følgende blandt andet fremgik:
 "Vedrørende ændring af ansættelsen for  

 indkomstårene 1993, 1994 m.f l. for investorer, der har deltaget i  

 skattearrangementer udbudt af C Bankieraktieselskab eller H ApS, baseret  

 på lånefinansieret køb af aktier.
 Lysavis, arrangement nr. ...
 Ligningsrådet havde på sit møde den 22.  

 oktober 1996 tiltrådt en indstilling fra Told- og Skattestyrelsen om,  

 at der for arrangementerne - B A/S og I AIS - på baggrund af de  

 foreliggende oplysninger og de dokumenter, der er tilvejebragt i  

 sagskomplekset, ikke foreligger en tilstrækkelig dokumentation for den  

 økonomiske realitet i konstruktionerne.
 For så vidt angår K A/S forventes det, at der  

 kan foreligge en redegørelse samt en skatteretlig vurdering af dette  

 arrangement ultimo 1996.
Baggrund X kommune har i samarbejde med Told- og Skatteregion Y  

 foretaget en undersøgelse af en række skattearrangementer udbudt  

 og administreret af 0 Bankieraktieselskab.
 Det primære formål med undersøgelsen  

 har været at konstatere, hvorvidt arrangementerne indeholder en  

 økonomisk og forretningsmæssig realitet, herunder at  

 afdække og verificere det økonomiske fundament samt i hvilket  

 omfang der er foregået en faktisk pengestrøm mellem de  

 involverede parter.
 Tilsidesættelse af rentefradragsretten for  

 indkomstårene 1993, 1994 m.f 1.
 Under henvisning til vedlagte redegørelser, hvor  

 der bl.a. er redegiort for konstruktionens opbygning, de skattemæssige  

 virkninger for de enkelte investorer, de deltagende selskabers stiftelses-,  

 ejer- og kapitalforhold, herunder den foretagne vurdering af det materiale  

 samt meddelte oplysninger, der er tilvejebragt i forbindelse med de foretagne  

 undersøgelser, er det styrelsens opfattelse, at der ikke foreligger en  

 tilstrækkelig dokumentation for den økonomiske realitet i  

 arrangementerne.
Rentefradrag efter statsskattelovens § 6, stk. 1, litra e,  

 forudsætter bl.a., at der er økonomisk realitet i den  

 gældsforpligtelse, der gøres gældende at have  

 påhvilet de enkelte investorer.
Det er derfor styrelsens opfattelse, at  

 der ikke foreligger et tilstrækkeligt grundlag for indrømmelse  

 af fradrag for renteudgifter for de omhandlede lån for  

 indkomståret 1993 og følgende indkomstår, ligesom der  

 følgelig ikke vil kunne indrømmes reduktion af anden  

 indkomstskat ved opgørelsen af tab på aktierne ved  

 afståelsen.
 Efter en samlet vurdering er det styrelsens opfattelse, at  

 arrangementerne ikke dækker over nogen økonomisk realitet, men  

 derimod er udtryk for regnskabsmæssige konstruktioner uden  

 forretningsmæssigt indhold, alene etableret af skattemæssige  

 hensyn.
 En ændret skatteretlig vurdering af arrangementerne  

 vil derfor kræve, at der kan fremlægges en fuldstændig  

 dokumentation for de økonomiske bevægelser i arrangementerne,  

 jf. side 15 i redegørelsen.
 Told- og Skattestyrelsen skal herved anmode de  

 berørte ligningsmyndigheder om at iværksætte en konkret  

 sagsbehandling for de enkelte investorer, idet der for så vidt  

 angår begrundelsespligten jf. forvaltningslovens §§ 22 og 24, i  

 forbindelse med gennemførelse af ansættelsesændringer, kan  

 anvendes styrelsens vurderinger under "Told- og Skattestyrelsens  

 bemærkninger".
 Oplysningerne om deltagende investorer blev meddelt de  

 berørte kommuner i forbindelse med Told- og Skattestyrelsens  

 orienteringsskrivelse af 22. marts 1996.
 Det kan yderligere oplyses, at samtlige renteudgifter af  

 de omhandlede lån er indberettet til rentekontrolordningen via C  

 Bankieraktieselskab, således at renteudgifterne fremgår af  

 skatteydernes kontrolbilag R75.
 Til brug for en samlet resultatopgørelse over  

 kontrolindsatsen, bedes vedlagte skema indsendt til Told- og Skattestyrelsen,  

 når sagen er færdigbehandlet ved den kommunale  

 ligningsmyndighed.
Med henblik på at sikre en ensartet  

 skattemæssig behandling af de deltagende investorer, står X  

 kommune samt styrelsen til rådighed for drøftelse og vurdering  

 af eventuelle tvivlsspørgsmål, ligesom styrelsen vil koordinere  

 eventuel verifikation i udlandet af dokumentationsmateriale, som måtte  

 blive forelagt i forbindelse med ansættelsesændringerne." Told- og Skattestyrelsen havde udarbejdet følgende  

 redegørelse vedrørende projektet:
"1. INDLEDNING Told- og skatteregion Y har med bistand fra X kommunes  

 skatteforvlaltning foretaget en revisionsmæssig undersøgelse af  

 3 investerings-/skatteprojekter, der er udbudt henholdsvis administreret af C  

 Bankieraktieselskab.
Resultaterne af undersøgelsen mv. er  

 efterfølgende forelagt for Told- og Skattestyrelsen til  

 bedømmelse.
 C Bankieraktieselskab (et selskab i L gruppen, der ejes af  

 direktør og hovedanpartshaver F) formidlede ultimo 1993 og i  

 løbet af 1994 som udbyder henholdsvis administrator  

 lånefinansieret erhvervelse af aktier i selskaberne:
1. B A/S (Udbud & administration: C Bankieraktieselskab) 2. I A/S (Udbud & administration: H A/S - Administrationen er  

 efterfølgende overtaget af C Bankieraktieselskab) 3. K A/S.
(Udbud & administration: C Bankieraktieselskab) Arrangementerne 1. og 2. bygger i al væsentlighed  

 på en af selskabet L A/S udviklet finansieringskonstruktion,  

 benævnt Terranova-modellen".
 For så vidt angår arrangement nr. 3  

 (lånefinansieret køb af aktier i K A/S) adskiller arrangementet  

 sig derved, at formålet med kapitaliseringen af selskabet er at  

 tilvejebringe kapitalgrundlag med henblik på opkøb af danske  

 selskaber (jointventure). En beskrivelse af arrangementet vil blive forelagt  

 for Ligningsrådet på et senere møde.
 "Terranova-modellen"/konstruktionen baserer sig på 3  

 særskilte men indbyrdes forbundne/afhængige hovedelementer:
 1.
De danske investorers lånefinansierede erhvervelse  

 af aktier i et dansk holdingselskab/moderselskab 2.
Reinvestering af moderselskabets kapital i et til  

 lejligheden stiftet datterselskab beliggende på Madeira 3.
Datterselskabet investerer provenuet/kapitalen i  

 operationelle leasingkontrakter Investeringsarrangementerne er udbudt i samarbejde med M  

 Limited, England, der har formidlet investorernes lånefinansiering og  

 forestået indgåelse af leasingaftaler mv.
 Formålet med investeringen var dels at eliminere  

 skat ved efter mindst 3 års ejertid at afstå aktierne i det  

 danske moderselskab med tab, hvorved skatteværdien af den negative  

 aktieindkomst kunne modregnes i anden slutskat, dels i ejertiden  

 løbende at opnå fradrag for renter af  

 lånet/investeringskreditten, der finansierede investorernes anskaffelse  

 af aktierne.
 Da arrangementerne (B A/S og I A/S) baserede sig på  

 Terranova-modellens byggestene, og således indholdsmæssigt i al  

 væsentlighed er identiske, mens der ikke er sammenfald mellem den  

 deltagende kreds af selskaber i de to arrangementer, beskrives i det  

 følgende alene de danske investorers lånefinansierede  

 erhvervelse af aktier i B A/S.
 For så vidt angår lånefinansieret  

 køb af aktier i I A/S henvises til bilag 1 A.
 2. MINIMUMSINVESTERING SAMT FINANSIERINGEN  

 HERAF:
Optagelse af udlandslån kr. 455.000 Egenfinansiering kr.   70.000 I alt kr. 525.000 der anvendes til køb af aktie nom. kr. 500.000 a  

 kurs 105, i alt kr. 525.000.
 Rentefradrag:
- ved anskaffelse af aktien i 1993 - rente: 19 % p.a.
Indkomståret 1993 kr.  43.452 Indkomståret 1994 kr.   96.425 Indkomståret 1995 kr. 110.674 Indkomståret 1996 kr.  62.710 Rentefradrag i alt 1993-1996 kr. 313.261 Budgetteret tab ved afståelse af aktie:
- efter mindst 3 års ejertid Anskaffelse nom. kr. 500.000 kurs 105 kr. 525.000 Afståelse nom. kr. 500.000 kurs 57 kr. 285.000 Budgetteret tab/negativ aktieindkomst kr. 240.000 Resultatet efter skat:
 Skatteværdi af rentefradrag 1993-1996:
kr. 313.261 x gns. 46 % kr. 144.100 *) Skatteværdi af negativ aktieindkomst 1996:
kr. 240.000 x gns. 36 % kr.  86.400 Skatteværdi i alt kr. 230.500 - egenbetaling af renter kr. -79.235 - egenfinansiering kr. -70.000 Investors provenu kr.  81.265 *) Skatteværdien af negativ aktieindkomst kan  

 modregnes i øvrig slut skat.
Det er ved beregningen forudsat, at kautionisten iht. den  

 indgåede kautionserklæring  

 indfrierinvesteringskreditten/lånet, og at kautionisten ikke kan  

 udøve regres mod investor.
Der henvises til den uddybende beskrivelse  

 af dette forhold nedenfor.
Provenutab Da der ifølge foreliggende investorfortegnelse er  

 tegnet i alt 162 aktier a nom. 500.000 i B A/S, kan det skattemæssige  

 provenu opgøres til (162 x kr. 230.500) i alt ca. kr. 37.341.000.
3. BESKRIVELSE AF ARRANGEMENTET På grundlag af oplysninger indhentet dels hos C  

 Bankier-aktieselskab dels via politiet i X, har Told- og skatteregion Y med  

 bistand fra X kommunes skatteforvaltning foretaget en beskrivelse af  

 arrangementets konstruktion.
Der er i den forbindelse foretaget  

 undersøgelser med henblik på at verificere konstruktionens  

 økonomiske indhold, herunder ved indhentelse af oplysninger via  

 kreditbureauet IBIS International om de i arrangementet deltagende selskabers  

 kapital-, ejer- og stiftelsesforhold.
 Med udgangspunkt i Terranova-modellens 3 hovedelementer,  

 jf. ovenfor, kan arrangementets konstruktion og de enkelte delelementer  

 beskrives således:
A.
Investorers lånefinansierede erhvervelse af  

 aktier i B A/S Ifølge prospektet tager arrangementet sit  

 udgangspunkt i en kapitaludvidelse af selskabet N ApS (under  

 navneændring til B A/S), der forud for nytegningen af aktier har en  

 aktiekapital på kr. 500.000, der ejes af C Bankieraktieselskab.
 Investorerne kan i tegningsperioden (8. november 1993 til  

 31. december 1994) erhverve aktier i selskabet a nom. kr. 500.000 til kurs  

 105.
 Ifølge oplysninger fra Erhvervs- og  

 Selskabsstyrelsen ændres selskabets navn den 14. december 1994 til B  

 ApS.
 Endvidere er der den 15. marts 1995 registreret en  

 kapitaludvidelse, hvorefter selskabets kapital udgør kr.  

 80.500.000.
 Selskabet ses således ikke at være omdannet  

 til et A/S, som forudsat i prospektet.
Investorernes tegning/anskaffelse af aktier er i al  

 væsentlighed lånefinansieret.
Således er investorernes  

 aktiekøb for en andel på 86 2/3 % af anskaffelsesprisen mod  

 sikkerhed i aktierne lånefinansieret ved optagelse af lån (kr.  

 455.000 pr. aktie) i henholdsvis Israel (der formentlig umiddelbart efter  

 eller samtidig med overdrager låneporteføljen til E Ltd.,  

 England) eller direkte i E Ltd., England.
Egenfinansiering Den resterende del, investorernes egenfinansiering, kr.  

 70.000 eller 13 1/3 % af anskaffelsessummen erlægges (ifølge  

 foreliggende forretningsgangsbeskrivelse) ved betaling til C  

 Bankieraktieselskab på en af følgende måder:
- kontant indbetaling af den fulde egenfinansiering, kr.  

 70.000 eller - kontant indbetaling af kr. 30.000, og optagelse af  

 indskudslån på kr. 40.000 hos C Bankieraktieselskab.
 Det har ikke været muligt at tilvejebringe  

 oplysninger om, i hvilket omfang investorerne har erlagt egenfinansieringen  

 kontant eller ved delvis lån~finansiering i C Bankieraktieselskab.
Lån optaget i D Ltd. overdraget til E Ltd.,  

 England Optagelse af lån i D Ltd.
D Ltd. har pr. den 30.12.1993 ydet et lån til  

 investorerne på i alt kr. 67.300.000, jf. foreliggende kontoudtog  

 (bilag A), hvoraf fremgår at beløbet den 30.12.1993 er indsat  

 på B A/S' konto i banken.
Samme dag overføres beløbet  

 tilsyneladende via 0 bank til P bank, England, jf. foreliggende anmodning om  

 SWIFT-overførsel fra C Bankieraktieselskab af 30.12.1993 og  

 førstnævnte kontoudtog.
 Det bemærkes, at der ikke foreligger dokumentation  

 for de enkelte investorers låneoptagelse i D Ltd. i form af kontoudtog  

 for de udlånskonti, der modsvarer det beløb der jf. ovenfor er  

 overført til B A/S indlånskonto.
 Af foreliggende korrespondance kan det udledes, at der  

 på dette tidspunkt er modtaget tegningsordrer på i alt 52 aktier.  

 Herudover tegner F sig pr. den 30.12.1993 for i alt 96 aktier, der  

 efterfølgende forventes overdraget til eksterne investorer.
Hæftelse & kaution Ifølge prospektmateriale optages lånet i D  

 Ltd., Israel mod sikkerhed i aktierne og på almindelige vilkår om  

 personlig hæftelse.
 Imidlertid indgås samtidig mellem på den ene  

 side D Ltd., som långiver og E Ltd., som kautionist en  

 selvskyldnerkaution, den såkaldte "Fidelity Guarantee".
 Selvskyldnerkautionen medfører:
- at banken, såfremt investor ikke inden 7 dage efter  

 påkrav fra banken indfrier lånet, accepterer at søge sig  

 fyldestgjort i de til grund for lånene stillede sikkerheder  

 (realisation af aktierne) og kun at gøre regres mod kautionisten for  

 det resterende beløb for fuld indfrielse af lånet.
- at kautionisten accepterer kun at kunne gøre regres  

 mod investor i de tilfælde, hvor investor ved gældseftergivelse  

 fra kautionisten opnår en positiv skattepligtig formue.
 Herved konverteres investorernes lånevilkår  

 til vilkår om limited eller non-recource, idet banken i forhold til  

 investor alene kan søge sig fyldestgjort i de til grund for  

 lånene stillede sikkerheder (realisation af aktierne).
Deponering af aktier til sikkerhed for lånet Det fremgår af foreliggende korrespondance mellem C  

 Bankieraktieselskab og samarbejdspartneren i England, M Limited i januar og  

 februar 1994, at der ikke er sket deponering af aktierne ved optagelse af  

 lånet i D Ltd. den 30.12.1993. M Ltd. forespørger bl.a. ved brev  

 af 1. februar 1994 om, på hvilket tidspunkt C Bankieraktieselskab vil  

 foretage deponering (bilag B).
 Først ved brev af 9. februar 1994 fremsender C  

 Bankieraktieselskab sikkerheder i form af interimsbeviser til banken i Israel  

 (bilag C). C Bankieraktieselskab meddeler i den forbindelse banken, at der  

 iht. den danske lovgivning ikke kan ske udstedelse af aktier, før der  

 er sket endelig registrering i Erhvervs- og Selskabsstyrelsen, hvorfor  

 aktierne først kan forventes deponeret indenfor 3 uger.
 Overdragelse af D Ltd.'s udlånsportefølje  

 til E Ltd.
 Trods eventuelle låneaftaler indgået mellem D  

 Ltd. og investorerne, og den mellem banken og E Ltd. indgåede  

 selvskyldnerkaution ("Fidelity Guarantee") overdrages bankens  

 låneportefølje til E Ltd., som ny långiver.
 Overdragelsestidspunkt er ikke nærmere dokumenteret  

 i form af aftalegrundlag mellem D Ltd. og E Ltd., ligesom der ikke foreligger  

 dokumentation for overførsel af et beløb fra E Ltd. til D Ltd.  

 svarende til bankens samlede udlån til de danske investorer.
 Imidlertid fremgår det af brev af 12. september 1994  

 fra advokaten for E Limited til låntager (bilag D), at den på  

 vegne af låntager indgåede låneaftale med D Bank med  

 tilhørende håndpantsætnings- og garantiaftaler den 23.  

 juni 1994 er overdraget til E Limited.
 Henset til foreliggende kontoudtog udstedt af E Ltd.,  

 hvoraf fremgår, at der på B A/S' konto pr. den 31. december 1993  

 indestår kr. 79.800.000, er det muligt, at E Ltd. har overtaget den  

 omhandlede udlånsportefølje allerede den 31. december 1993,  

 altså dagen efter D Ltd.'s udlån den 30. december 1993.  

 Kontoudtoget vedlægges (bilag E).
 Ovennævnte deponering af interimsbeviser, (brev af  

 9. februar 1994 fra C til D Ltd.) taler imod formodningen om overtagelse af  

 låneporteføljen den 31. december 1993. Forholdet kan ikke  

 nærmere belyses.
Lån optaget direkte i E Ltd., England Der foreligger ikke egentlig dokumentation for antallet af  

 investorer, der har finansieret 86 2/3 % af anskaffelsesprisen på  

 aktierne ved optagelse af lån direkte hos E Ltd., England.
 Selskabets direkte udlån til investorerne kan dog  

 anslås således:
86 2/3 % af aktiens anskaffelsesværdi kr. 525.000 x 162 tegnede aktier kr. 73.710.000 - finansieret ved lån i D Ltd., overdraget til E  

 Ltd., jf. ovenfor kr. 67.300.000 Anslået direkte udlån fra E Ltd.
kr.  6.410.000 For dette udlån indgås mellem på den ene  

 side E Ltd., som långiver og Q Limited, England som kautionist en  

 selvskyldnerkaution ("Fidelity Guarantee), svarende til den ovenfor beskrevne  

 mellem D Ltd. og E Ltd.
Lånenes rente- og betalingsvilkår For såvel lån ydet af DLtd./E Ltd. og af E  

 Ltd. direkte samt for indskudslånene ydet af C Bankieraktieselskab er  

 vilkårene følgende:
 Lånene, der er afdragsfrie, forfalder til betaling  

 på anfordring efter påkrav fra långiver, herunder i  

 tilfælde af misligholdelse af rentebetalingen, jf. herom nedenfor.  

 Såfremt meddelelse om indfrielse ikke er fremsat af långiver  

 inden 30. januar 2000 forfalder lånet fuldt ud pr. denne dag.
Der beregnes en rente på 19 % p.a., der tilskrives  

 halvårligt forud.
I de første 3 år af lånets  

 løbetid, betales den tilskrevne rente delvist, idet investorerne  

 kvartalsvist er forpligtet til at erlægge en nærmere angiven del  

 af renterne - i praksis svarende til 55 % af skatteværdien af  

 rentefradraget.
Efter 3 år skal renteudgifterne betales fuldt ud.
 Via tilmelding til PBS, betaler investorerne således  

 hvert kvartal en andel af de påløbne renter til C  

 Bankieraktieselskab, mens den resterede del tilskrives lånet.
 Renteindbetalingerne fra investorerne, der som nævnt  

 svarer til 55 % af rentefradragets skattemæssige værdi, fordeles  

 mellem de deltagende parter som rente/provision i henhold til en  

 nærmere aftalt fordelingsnøgle.
B.
Reinvestering af B A/S' kapital i et 100% ejet  

 datterselskab beliggende på Madeira Ifølge prospektmaterialet anvendes provenuet fra  

 nytegningen af aktiekapital således:
 Pr. tegnet aktie:
Salgssum nom. 500.000 å kurs 105 kr.525.000 - emissionspræmie, C Bankieraktieselskab kr..25.000 nettoprovenu/aktiekapital kr.500.000 Nettoprovenuet indskydes i det 100% ejede datterselskab  

 på Madeira.
 Det samlede provenu fra nytegning af aktier i  

 tegningsperioden kan opgøres således:
162 aktier a nom 500.000 kurs 105 i alt kr. 85.050.000 svarende til et eller flere kapitalindskud i  

 datterselskabet henholdsvis en løbende indtægt  

 (emissionspræmie) til C Bankieraktieselskab i tegningsperioden  

 således:
Emissionspræmie, C Bankieraktieselskab kr.
4.050.000 Samlet kapitalindskud i datterselskab kr.
81.000.000 I alt kr.
85.050.000 Der foreligger ikke dokumentation for kapitaliseringen af  

 datterselskabet i form af kopi af bankoverførsler.
C.
Datterselskabets investering i operationelle  

 leasingkontrakter Den i tegningsperioden i alt indskudte kapital anvendes  

 således, idet der mellem B A/S og datterselskabet er indgået en  

 administrationsaftale, hvorefter moderselskabet forestår  

 datterselskabets administration med et honorar på 8 % af den indskudte  

 kapital:
Indskudt kapital i datterselskab kr.
81.000.000 - administrationshonorar 8% kr......6.480.000 Nettoprovenu kr.
74.520.000 Ifølge prospektmateriale mv. investerer  

 datterselskabet nettoprovenuet samt et yderligere lån på kr.  

 31.395.500, optaget hos E Ltd. den 30. december 1994, i operationelle  

 leasingkontrakter.
 Ifølge foreliggende oplysninger er der mellem  

 datterselskabet som køber og R Ltd., som sælger ultimo 1994  

 indgået to enslydende aftaler om køb af leasingaktiver (2 fly  

 til en værdi af kr. 52.325.000 pr. stk.) for i alt kr. 104.650.000.
 Flyene leases til S Ltd., der videreleaser flyene til R  

 Ltd., (den oprindelige sælger af flyene, jf. ovenfor), hvilket  

 medfører, at der i realiteten er tale om et "sales and lease back"  

 arrangement.
Arrangementets afslutning - Konstruktionens  

 sammenbrud Det er ikke udfra det foreliggende materiale muligt  

 præcist at beskrive, hvorledes arrangementet afsluttes.
 Imidlertid må det på baggrund af det  

 foreliggende materiale lægges til grund, at parterne har  

 følgende intentioner:
 Efter 3 års løbetid, skal investorerne  

 løbende betale de tilskrevne renter 100% og ikke som hidtil kun 55% af  

 skattebesparelsen af rentefradraget.
 Da kravet om en ejertid på mindst 3 år efter  

 aktieavancebeskatningslovens regler er opfyldt og da aktiernes iht. de  

 foreliggende budgetter på dette tidspunkt har den laveste værdi  

 (ca. kurs 57), vil investorerne ved udtræden af arrangementet  

 opnå den størst mulige skattefordel - det størst mulige  

 aktietab.
For på dette tidspunkt at udtræde af  

 arrangementet, er det forudsat at investorerne misligholder lånet og  

 ikke honorerer det krav der fremsættes af långiver, E Limited om  

 indfrielse af lånene incl. tilskrevne ej betalte renter.
Der kan i den  

 forbindelse henvises til skrivelse af 20.12.1995 til investorerne fra C  

 Bankieraktieselskab til investorerne, der vedlægges som bilag F.
I henhold til den/de indgåede  

 kautionserklæringer, har investorerne 7 dage til at honorere  

 långivers krav.
Idet det som ovenfor anført må antages, at  

 ingen af investorerne vil honorere dette krav, er långiver henvist til  

 at realisere aktierne.
Angiveligt realiseres aktierne til den budgetterede  

 indre værdi ca. kurs 57, svarende til kr. 285.000. Långiver vil  

 herefter for det resterende udestående (hovedstol kr. 455.000 +  

 tilskrevne, ej betalte renter) være henvist til i første omgang  

 at søge sig fyldestgjort hos kautionisten og evt, efterfølgende  

 hos investor, der i henhold til kautionserklæringen er forpligtet til  

 at betale, såfremt en eftergivelse af gælden ville medføre  

 en positiv skattepligtig formue.
 I konsekvens af E Limited's overtagelse af aktierne vil  

 selskabet kunne foretage de dispositioner, der er nødvendige for at  

 få konstruktionen til at bryde sammen bilag G, side 6-7).
4. OPLYSNINGER OM DE DELTAGENDE SELSKABERS  

 KAPITALFORHOLD mv M Limitid, England Selskabet er som indledningsvist nævnt C  

 Bankieraktieselskabs samarbejdspartner i England vedrørende dette  

 projekt.
 I henhold til den foreliggende korrespondance mellem  

 parterne forestod M Ltd. bl.a.:
- etablering af kontakt til og indgåelse af aftale med  

 en bank, der var villig til at finansiere investorernes køb af aktier  

 i det danske moderselskab.
- administration af kapitalbevægelser i England  

 (selskabet er agent for E Limited) - anvise leasingudstyr til B A/S' 100% ejede datterselskab  

 på Madeira S LTD., England Selskabet er 1. leasingtager af flyene.
 - samme adresse som M Ltd.
D LTD., Israel Den långivende bank, der udtræder af  

 arrangementet.
 Via kreditbureauet IBIS International er indhentet  

 følgende oplysninger om selskabet:
 1.
 Stiftet 21.3.1935.
 2.
 Delvis datterselskab af T.
 3.
 86% af aktiekapitalen ejes af den israelske regering.
 4.
 Har 5.500 medarbejdere.
 5.
 Én af Israels største lokale banker.
E LIMITED, Bermuda Selskabet, der overtager den samlede långivning i  

 arrangementet.
 Via kreditbureauet IBIS International er der indhentet  

 følgende oplysninger:
 1.
 Stiftet 30.4.1993.
 2.
 Kapital $ 12.000.
 3.
Selskabet har på Bermuda status som et fritaget  

 selskab.
D.v.s., at selskabet er ejet af ikke-Bermudanere, for at drive  

 forretning udenfor Bermuda, men fra et kontor på Bermuda.
 4.
 Selskabets agent har afslået at opgive nogen  

 finansielle oplysninger om selskabet, og de har forbud ifølge  

 lovbestemmelser mod at give sådanne informationer om deres klient.
 5.
 Registreret som et investeringsselskab.
 6.
 Selskabets hovedadresse kendes ikke.
 7.
 Er ikke forpligtet til at oplyse direktører og  

 aktionærer.
 Selskabet driver forretning fra samme adresse i England  

 som M Limited, men dog uden at være registreret på adressen.
Q Ltd., Bermuda Selskabet er kautionsstiller.
 Via kreditbureauet IBIS International er der indhentet  

 følgende oplysninger:
 1.
 Stiftet 3.4.1993.
 2.
Kapital $ 12.000 3.
Selskabet har på Bermuda status som et fritaget  

 selskab.
D.v.s., at selskabet er ejet af ikke-Bermudanere, for at drive  

 forretning uden for Bermuda, men fra et kontor på Bermuda.
 4.
 Selskabets agent har afslået at opgive nogen  

 finansielle oplvsninger om selskabet, og de har forbud ifølge  

 Lovbestemmelser mod at give sådanne informationer om deres klient.
 5.
 Registreret som et investeringsselskab og  

 holdingselskab.
 6.
 Selskabets hovedadresse kendes ikke.
 7.
 Er ikke forpligtet til at oplyse direktører og  

 aktionærer.
100 % ejet datterselskab, Madeira Datterselskabet, der investerer i operationelle  

 leasingkontrakter.
 Selskabet er beliggende på samme adresse som et  

 advokatkontor, der bl.a. administrerer selskaber for personer, der ikke bor  

 på Madeira.
5. KORRESPONDANCE & MØDE MED C  

 BANKIERAKTIESELSKAB I forbindelse med X kommune, skatteforvaltningen og told-  

 og skatteregion Y's undersøgelser, er selskabet gentagne gange anmodet  

 om at give fremmøde for drøftelse af arrangementets  

 konstruktion, ligesom selskabet er anmodet om at dokumentere arrangementets  

 økonomiske indhold, senest ved Told- og Skatteregion Y's brev af 23.  

 august 1996.
Der har været afholdt to korte møder med  

 repræsentanter for C Bankieraktieselskab, der ikke kastede nyt lys over  

 skattearrangementet.
Endvidere er told- og skatteregion Y's brev af 23.  

 august 1996, hvori regionen anmodede om yderligere dokumentationsmateriale,  

 ikke besvaret af C Bankieraktieselskab.
 Selskabet havde sålédes ikke  

 fremsendt/fremlagt den helt centrale dokumentation, der er afgørende  

 for at kunne verificere arrangementets økonomiske og  

 forretningsmæssige realitet og dermed foretage en endelig  

 skattemæssig vurdering.
TOLD- OG SKATTESTYRELSENS BEMÆRKNINGER På baggrund af det foreliggende materiale har  

 styrelsen som udgangspunkt forsøgt at klarlægge samt analysere  

 det egentlige økonomiske fundament, der må anses for  

 grundlæggende for konstruktionens gennemførelse.
 Der er i alt tale om et samlet grundbeløb på  

 ca. 116,5 mio. kr., hvoraf ca. 105 mio. kr. skal kanaliseres til  

 datterselskabet på Madeira, med henblik på køb af  

 leasingaktiver, mens resten ca. 11,5 mio kr. fordeles mellem de involverede  

 parter til dækning af honorar, provisioner mv.
 I hovedtræk sammensætter beløbet sig  

 efter styrelsens opfattelse således:
* Lån i D Ltd.
 kr.
67.300.000 Lån i E Ltd.
 kr.
6.400.000 Egenfinansiering/lån optages hos eller gennem C Bankieraktieselskab kr. 11.300.000 Datterselskabets direkte lån hos E Ltd.
kr.  31.500.000 I alt kr. 116.500.000 * Jf. foranstående redegørelse har E Ltd.  

 overtaget låneporteføljen fra D Ltd.
 E Ltd. står herefter alene som långiver for et  

 samlet udlån på 100 til 110 mio. kr.
 Det bemærkes, at der ikke foreligger dokumentation  

 eller en nærmere redegørelse for E Ltd. 's modydelse for den  

 overtagne låneportefølje på ca. 67 mio. kr., der må  

 antages at skulle ske i form af overførsel af kontante midler eller  

 andre værdier til D Ltd.
 Henset til de oplysninger om E Ltd.'s stiftelses-og  

 kapitalforhold, som er indhentet via et internationalt kreditbureau, stiller  

 Told- og Skattestyrelsen sig tvivlende overfor, at selskabet har været  

 i stand til at finansiere et udlån på ca. 100-110 mio. kr. alene  

 i dette arrangement.
 Endvidere er det Told- og Skattestyrelsens opfattelse, at  

 det ikke reelt vil være muligt for selskabet Q Ltd., når henses  

 til de foreliggende oplysninger om selskabets kapitalforhold at opfylde de  

 kautionsforpligtelser, der er indbygget i arrangementet, hvorfor kautionen  

 må anses for uden særlig værdi for långiver.
 Hertil forekommer det at være en usædvanlig  

 forretningsmæssig disposition at foretage udlån af denne  

 størrelse til brug for indskud i B A/S uden anden sikkerhed en  

 håndpant i de udstedte aktier.
Det er endvidere konstateret, at B A/S's kontante  

 indestående hos det långivende selskab, E Limited, if. kontoudtog  

 (bilag E), igennem hele 1994 har andraget 75 til 80 mio. kr.
Beløbet  

 har henstået uforrentet, hvilket er usædvanligt, såfremt  

 det forudsættes, at det er selskabets direktion og bestyrelses opgave  

 at varetage aktionærernes interesser bedst muligt, hvilket ville  

 indebære, at selskabets likvide formue som minimum blev placeret til  

 pengemarkedsrenten.
Endvidere bygger hele modellen alene på en  

 udnyttelse af de danske skatteregler, og er ikke på nogen måde  

 forretningsmæssigt begrundet, idet hele konstruktionen er forudsat at  

 skulle medføre et tab for aktionærerne.
Den gæld, der  

 måtte opstå ved långivers realisation af aktierne,  

 elimineres ved den særlige kautionsaftale, hvorved investorerne er  

 økonomisk sikret ved en form for non-recourse vilkår.
 Selve konstruktionen er beskrevet af C Bankieraktieselskab  

 i vedlagte bilag G (Forslag til køb af relevant transportudstyr, side  

 6 og 7), hvor det bl.a. fremgår, at det er hensigten at hele  

 konstruktionen skal bryde sammen efter aktionærernes udtræden og  

 efter at leasingaktiverne er leveret tilbage til de oprindelige  

 sælgere.
 På grund af de foreliggende oplysninger og de  

 dokumenter, der er tilvejebragt i forbindelse med undersøgelsen, er  

 det styrelsens opfattelse, at der ikke foreligger en tilstrækkelig  

 dokumentation for den økonomiske realitet i konstruktionen.
Det forekommer endvidere usandsynligt, at de  

 dispositioner, som arrangementet forudsætter er foretaget, og  

 arrangementet synes derfor alene at eksistere på papiret.
Det er  

 således ikke dokumenteret, at der er overført låneprovenu  

 til eller på vegne af låntager.
Hele arrangementet består  

 alene af bogholderimæssige posteringer uden underliggende  

 økonomisk realitet.
Gælden og forrentningen af lånene i  

 henhold til de indgåede aftaler har herved ikke påhvilet  

 investorerne som en reel retlig bindende forpligtelse.
Rentefradrag efter statsskattelovens § 6, stk. 1, litra e  

 forudsætter bl.a. at der er økonomisk realitet i den  

 gældsforpligtelse, der gøres gældende at have  

 påhvilet de enkelte investorer.
Det er derfor styrelsens indstilling,  

 at der ikke foreligger et tilstrækkeligt grundlag for  

 indrømmelse af fradrag for renteudgifter for de omhandlede lån  

 for indkomståret 1993 og følgende indkomstår, ligesom der  

 følgelig ikke vil kunne indrømmes fradrag for tab på  

 aktierne ved afståelsen.
 Efter en samlet vurdering er det styrelsens opfattelse, at  

 det foreliggende arrangement ikke dækker over nogen økonomisk  

 realitet, men derimod er en regnskabsmæssig konstruktion uden  

 forretningsmæssigt indhold, der er etableret af skattemæssige  

 hensyn.
 Det er styrelsens opfattelse, at en ændret vurdering  

 af arrangementet vil kræve, at der kan fremlægges en  

 fuldstændig dokumentation for de økonomiske bevægelser i  

 arrangementet.
 Det påhviler derfor den enkelte skatteyder bl.a. at  

 dokumentere, at långiver har haft det nødvendige kapitalgrundlag  

 samt, at låneprovenuet rent faktisk er overført til B A/S og  

 datterselskabet på Madeira.
 Dokumentationen skal som minimum bestå i:
 1.
 Verificerbare kontobilag fra E Ltd.'s bankforbindelse vedrørende  

 udbetaling/overførsel af låneprovenuet til det aktieudstedende  

 selskab B A/S og selskabet på Madeira til dokumentation af henholdsvis  

 modtagerens identitet og det faktisk overførte  

 bløb/låneprovenu.
 2.
 Dokumentation for udmøntningen af datterselskabets  

 investeringsstrategi og de i den forbindelse foretagne transaktioner mellem  

 bl.a. långiver, datterselskabet, leasingtager(ere) og sælgeren af  

 flyene, i form af verificerbare overførselsbilag fra parternes  

 bankforbindelser til dokumentation af henholdsvis modtagerens identitet og de  

 faktiske overførte beløb.
 Såfremt denne dokumentation kan præsteres  

 på tilfredsstillende måde, vil der være grundlag for  

 påny at vurdere den økonomiske realitet, hvorefter der vil  

 være basis for en samlet skatteretlig vurdering af konstruktionen".
 Redegørelsen er vedlagt:
 A:
 Kontoudtog fra D Ltd.
 B:
 Brev af 1. feb. 1994 fra M Ltd. til C Bankieraktieselskab  

 angående deponering.
 C:
 Brev af 9. feb. 1994 fra C til M vedrørende  

 deponering af interimsbeviser.
 D:
 Brev af 12. sep. 1994 fra advokaten til investor  

 angående E Ltd.'s overtagelse af lån m.v. fra M.
 E:
Kontoudtog fra E Ltd. vedr.
B A/S's  

 indlånskonto.
 F:
 Brev af 20. dec. 1995 fra C til investor.
 G:
 "Forslag til køb af relevant transportudstyr".
 Endvidere er vedlagt:
- Prospekt - Budgethæfte - Vedtægter - Loan Application E Limited - Loan Application D - Fidelity Guarantee mellem C Ltd. og Q Ltd.
- Fidelity Guarantee mellem D og E Ltd.
- Pledge til E Limited (håndpantsætning) - Pledge til D (håndpantsætning)" Skatteforvaltningen havde ikke godkendt fradrag for nogen  

 del af de af klageren selvangivne renteudgifter i forbindelse med køb  

 af aktier i B A/S, da forvaltningen ikke havde fundet det dokumenteret, at  

 der var økonomisk realitet i det indgåedé  

 arrangement.
 Forvaltningen havde endvidere nægtet klageren at  

 medregne aktier og gæld vedrørende B A/S i opgørelsen af  

 den skattepligtige formue.
Skatteankenævnet havde ikke godkendt fradrag for de  

 af klageren fratrukne renteudgifter vedrørende lån optaget hos D  

 Ltd./E Ltd., da der ikke var tale om et låneforhold, hvor  

 renteudgifterne var fradragsberettiget efter statsskattelovens § 6, stk. 1,  

 litra e.
Det var nævnets opfattelse, at der ikke havde påhvilet  

 klageren en reel retlig forpligtigelse til at tilbagebetale og forrente  

 lånet i sin helhed.
 Nævnet havde bl.a. henset til, at banken i  

 forhold til klageren alene kunne søge sig fyldestgjort i de til grund  

 for lånene stillede sikkerheder nemlig aktierne i B A/S, at det  

 på forhånd fastlagte aftalekompleks efter sit indhold havde  

 været uden forretningsmæssig værdi for klageren som  

 investor, og at klageren havde været uden faktisk eller retlig  

 indflydelse på investeringens forløb.
 Skatteankenævnet havde dog anset klageren for at  

 have den fulde hæftelse vedrørende indskudslån på  

 80.000 kr. optaget i C Bankieraktieselskab, og havde derfor godkendt fradrag  

 for renteudgifterne på henholdsvis 13.398 kr., 8.835 kr og 3.367 kr.  

 for indkomstårene 1994, 1995 og 1996 i henhold til den foreliggende  

 amortisationstabel, samt godkendt medregnet gæld i den skattepligtige  

 formue på henholdsvis 80.000 kr., 61.140 kr. og 31.811 kr. for  

 indkomstårene 1993, 1994 og 1995. Nævnet havde henset til, at  

 klageren var indtrådt som ny debitor i lånearrangementet mellem G  

 A/S og C Bankieraktieselskab, og at gældsbrevet kunne danne grundlag  

 for udlæg efter retsplejelovens § 478.
Klagerens repræsentant havde overfor  

 Landsskatteretten nedlagt påstand om, at fradrag for renteudgifter samt  

 opgørelse af skattepligtig formue for indkomstårene 1993 til  

 1996 inkl. godkendtes som selvangivet.
Til støtte herfor havde  

 repræsentanten bl.a. anført, at han var af den opfattelse,  

at investeringskreditten ikke var ydet på hverken  

 "non-recoursevilkår" eller "non-recourse-lignende-vilkår", samt  

at der forelå en reel retlig forpligtigelse for klageren.
Repræsentanten havde endvidere henvist til en af F  

 udarbejdet redegørelse af 25. januar 1999 inkl. bilag, hvor F bl.a.  

 beskriver de anvendte finansieringsmodeller for erhvervelse af aktier i B A/S  

 og I A/S.
F var direktør for C Bankieraktieselskab på  

 tidspunktet, hvor aktierne i B A/S blev udbudt.
 I redegørelsen var bl.a. gjort gældende,  

at der fandtes 8 forskellige finansierings- og  

 administrationsmodeller, som var nærmere beskrevet i hvert sit diagram,  

 at de kommunale myndigheder ikke alle havde kontrolleret, hvilke dokumenter,  

 den enkelte skatteyder havde underskrevet, at det var bevist ved flere  

 fogedsager mod låntagerne, at låntagerne hæftede for  

 lånet, at der fandtes to hovedtyper af lån, nemlig  

 investeringskreditter og indskudslån, at indskudslånene  

 ikke var omfattet af selvskyldnerkautionen, at kautionisten ikke altid var  

 udelukket fra at gøre regres mod debitor, at kreditter ydet af  

 C Bankieraktieselskab kunne danne baggrund for umiddelbar tvangsfuldbyrdelse,  

 jf. retsplejelovens § 478, at C Bankieraktieselskab var blevet  

 beskattet af renteindtægterne på investeringskreditterne,  

at I A/S var blevet sat i skat af en fixeret renteindtægt af  

 selskabets indestående af aktiekapitalen, at der som  

 dokumentation for realiteten i pengeoverførslerne var fremlagt kopi af  

 SWIFT-overførsel på ca. 67 mio. kr., at E Ltd. via  

 refinansiering hos eksempelvis D Ltd. havde været i stand til at  

 refinansiere de ydede lån og kreditter, at C Bankieraktieselskab  

 havde kapitalforhold, som mulig-gjorde långivningen uden  

 refinansiering, at debitorerne havde modtaget kontoudtog med angivelse  

 af betalte rentebeløb, at der forelå en reel retlig  

 forpligtigelse til at betale gælden med renter, at der var tale  

 om selvstændige aktieselskaber med individuelle aktionærer, samt  

at det ikke havde betydning for en aktionærs rentefradragsret,  

 hvad selskabet havde anvendt sin kapital til.
 Over for Landsskatteretten havde klagerens  

 repræsentant endvidere indleveret en rapport vedrørende B A/S,  

 som var udarbejdet og underskrevet den 19. januar 2000 af et revisionsfirma  

 på foranledning af anklagemyndigheden i straffesagen mod F.
 Repræsentanten havde over for Landsskatteretten  

 gjort gældende, at rapporten bl.a. beviste, at der faktisk var  

 tale om reelle pengestrømme, at kapitalen dermed skiftede ejer  

 i sagerne, samt at  der var dokumentation for datterselskabet på  

 Madeira's køb af fly/sale and lease-back arrangement.
 Repræsentanten fandt det endvidere bekymrende at  

 konstatere, at indholdet af rapporten fra revisionsfirmaet - på  

 afgørende punkter - adskilte sig fra den redegørelse, som Told-  

 og Skattestyrelsen i 1996 udsendte til landets kommuner, og som - helt  

 generelt - havde dannet grundlag for de lokale skattemyndigheders behandling  

 af skattefradrag vedrørende B A/S.
 Repræsentanten var af den opfattelse, at der  

 vedrørende nærværende sag fra Z Kommune tilsyndeladende  

 alene var tilbage at diskutere, hvorvidt investeringskreditten var ydet  

 på nonrecourse vilkår.
 Repræsentaten havde over for Landsskatteretten bl.  

 a. opsummeret, at der for investorerne var tale om et aktiekøb  

 og ikke en erhvervsinvestering, at der for den enkelte investor alene  

 skulle ses på aktiekøbet og låntagningen hertil, at  

 de underliggende selskabers finansiering ikke kunne berøre investors  

 fradragsret, at et evt, konstateret non-resourse lån ikke var  

 nok til at underkende fradragsretten for investor, og at der  

 måtte ses selvstændigt på hvert låneforhold, herunder  

 på forskellen mellem investeringskreditten og indskudslånene.
Det blev endvidere påpeget, at en del af de  

 tilskrevne renter på investeringskreditten skulle anses som betalt  

 inden for det aftalte maximum på kreditten, mens ca. 25% var betalt via  

 indbetalinger fra investorerne.
Hvis investorerne ikke fik fradrag for alle  

 renterne, så måtte de som minimum få fradrag for de betalte  

 renter.
Med hensyn til bilag F i redegørelsen fra Told- og  

 Skattestyrelsen, som var et ikke underskrevet brev fra C Bankieraktieselskab,  

 hvori det anførtes, at en investors investeringskredit var ydet  

 på non-recourse vilkår, forklarede repræsentanten, at der  

 her alene var tale om et udkast til et brev til en investor, og at brevet var  

 udarbejdet i forbindelse med en investors forestående boligkøb,  

 således at investor kunne forevise brevet til sin långiver i  

 forbindelse med låntagningen til boligkøb.
Repræsentanten  

 anførte, at udkastet først var sendt til firmaets advokat, der  

 ikke kunne tilslutte sig, at brevet blev givet til investor, da indholdet  

 ikke var i overensstemmelse med de faktiske forhold.
Udkastet til brevet var  

 derfor aldrig sendt til nogen investor.
 Repræsentanten påpegede, at netop bilag F var  

 indgået med stor vægt i afgørelserne fra ankenævnet  

 i Z, men at der som anført ikke kunne tillægges dette udkast  

 særlig stor betydning i sagen.
 Repræsentanten havde endvidere gjort gældende,  

 at der ikke var foretaget en selvstændig ligning af klageren, idet  

 skattemyndighederne bla. ensidigt havde fuldt Told- og Skattestyrelsens  

 rapport.
Told- og Skattestyrelsen havde udtalt, at man ikke fandt  

 grundlag for at tilsidesætte ansættelsen som ugyldig som  

 følge af formelle fejl.
Told- og Skattestyrelsens rapport havde  

 på tilstrækkelig vis oplyst om de faktiske forhold, og kommunen  

 havde herefter selvstændigt behandlet investor med tilstrækkelig  

 omhu.
Told- og Skattestyrelsen var endvidere af den opfattelse,  

 at den af revisionsfirmaet udarbejdede rapport understøttede Told- og  

 Skattestyrelsens rapport, idet det af rapporten bl.a. fremgik, at der  

 for så vidt angik de involverede selskaber var tale om, at det var den  

 samme personkreds, der stod bag, samt at den eneste pengestrøm  

 var en betaling på 60-80 mio. kr., der i øvrigt kørte  

 rundt i systemet den samme dag.
Realiteten i projektet var derfor ikke  

 dokumenteret med den anførte rapport.
Landsskatteretten havde afsagt kendelse i en lignende sag,  

 651-1890-1385 af 27. oktober 1998, offentliggjort i TfS 1999.143. I denne sag  

 gjorde Told- og Skattestyrelsen gældende, at den samlede konstruktion  

 skulle vurderes under et, og at det i sagen fremlagte materiale ikke  

 dokumenterede de økonomiske bevægelser, men alene baserede sig  

 på en række gensidige erklæringer mellem de involverede  

 parter.
Styrelsen fandt således, at der ikke var tilvejebragt  

 tilstrækkelig dokumentation for arrangementets økonomiske og  

 forretningsmæssige realitet.
Der var herved særligt henset til  

 boniteten i E Ltd, der fremstod som den egentlige långiver med mellem  

 100 og 110 mill. kr.
 Landsskatteretten stadfæstede sagen med  

 følgende begrundelse:
 "Vedrørende formaliteten.
 ....................
 Vedrørende realiteten.
Rentefradragsretten i henhold til statsskattelovens § 6,  

 stk. 1, litra e, forudsætter, at den underliggende gældsfordring  

 ikke blot er aktuel, men også er udtryk for en reel og faktisk  

 forpligtelse.
Det er således ikke i skatteretlig henseende  

 tilstrækkeligt, at der foreligger en civilretlig forpligtelse til at  

 forrente en gældspost.
Da der er rejst begrundet tvivl om den  

 skattemæssige og økonomiske realitet i arrangementet finder  

 retten, at bevisbyrden for, at der er økonomisk realitet i  

 arrangementet i den foreliggende sag påhviler klageren.
Det af Told- og  

 Skattestyrelsen til de kommunale skattemyndigheder ved skrivelse af 1.  

 november 1996 fremsendte materiale med bilag giver tilstrækkeligt  

 grundlag for at vurdere arrangementet, og retten finder ikke, at klagerens  

 advokat på baggrund af det over for Landsskatteretten anførte  

 har løftet bevisbyrden for, at der er økonomisk realitet i  

 arrangementet.
 Retten kan tilslutte sig Ligningsrådets udtalelse og  

 de stedlige skattemyndigheders afgørelse, hvorefter der ikke kan anses  

 at være økonomisk realitet i det omhandlede  

 investeringsarrangement, idet der er tale om en regnskabsmæssig  

 konstruktion, der alene er etableret af skattemæssige hensyn.
Der er herved særligt lagt vægt på, at  

 pengestrømmene ikke kan følges fra låneoptagelsen i D  

 Limited til låneporteføljen overdrages til E på Bermuda og  

 til investeringen i leasingaktiver i selskabet på Madeira.
Det er  

 endvidere tillagt vægt, at der som følge af  

 selvskyldnerkautionen ikke er nogen reel risiko for tab forbundet med  

 arrangementet, der således ikke indeholder nogen økonomisk  

 forretningsmæssig realitet, samt til at arrangementet er etableret i en  

 lukket kreds af selskaber.
 Det af advokaten anførte findes ikke at kunne  

 føre til et andet resultat.
Der kan herefter ikke godkendes fradrag for  

 renteudgifterne i henhold til statsskattelovens § 6, stk. 1, litra e,  

 hvorefter den påklagede afgørelse stadfæstes." Vedrørende formaliteten:
Retten fandt, at det af Told-og Skattestyrelsen til de  

 kommunale skattemyndigheder ved skrivelse af 1. november 1996 fremsendte  

 materiale inkl, bilag havde dannet tilstrækkeligt grundlag for at  

 vurdere arrangementet, og at der med materialet var rejst begrundet tvivl om  

 arrangementets økonomiske og skattemæssige realitet.
Retten  

 havde i den forbindelse henset til, at der var tale om et  

 investeringsarrangement med flere ensartede sager samt til, at Told- og  

 Skattestyrelsens redegørelse alene var vejledende for  

 ansættelsen.
Det havde herefter i henhold til almindelige  

 bevisbyrderegler påhvilet klageren at løfte bevisbyrden for, at  

 der var økonomisk realitet i arrangementet.
Retten fandt ikke, at  

 klageren på baggrund af det over for Landsskatteretten anførte  

 havde løftet denne bevisbyrde, og retten fandt ikke, at der var  

 grundlag for at tilsidesætte afgørelsen som følge af  

 manglende individuel behandling af sagen, jf. skattestyrelseslovens § 2, stk.  

 1.
 Vedrørende realiteten:
Retten fandt i overensstemmelse med rettens kendelse af  

 27. oktober 1998, at der ikke forelå tilstrækkelig dokumentation  

 for realiteten i projektet, og at klagerens repræsentant ved det for  

 retten fremlagte ikke havde løftet bevisbyrden herfor.
Retten fandt i  

 øvrigt ikke, at der i forbindelse med dokumentationen for realiteten i  

 projektet var forskel på de forskellige anførte  

 finansieringsmodeller.
Af de i kendelsen anførte grunde blev den  

 påklagede ansættelse derfor for så vidt angik fradrag for  

 renteudgifterne vedrørende låneoptagelsen hos D Ltd./E Ltd.  

 stadfæstet.
Retten kunne endvidere ikke godkende fradragsret for  

 renteudgifterne vedrørende indskudslån optaget hos C  

 Bankieraktieselskab.
Retten fandt, at låneforholdet skulle ses i  

 sammenhæng med resten af investeringsarrangementet, der af retten - som  

 anført - ikke var anset for at have den fornødne  

 økonomiske realitet, og at der således skattemæssigt ikke  

 havde påhvilet klageren en reel, retlig forpligtigelse til at  

 tilbagebetale og forrente lånet i sin helhed.
Retten havde i den  

 forbindelse særligt henset til, at låneforholdet var  

 indgået i forbindelse med klagerens investering i aktierne i B A/S,  

at låneforholdet havde været en del af finansieringen af  

 klagerens anskaffelse af aktierne, samt at låneforholdet var  

 indgået alene mellem de i investeringsarrangementet involverede parter.  

 De påklagede ansættelser for indkomstårene 1994, 1995 og  

 1996 blev forhøjet med henholdsvis 13.398 kr., 8.835 kr., og 3.367  

 kr.
 Den skattepligtige formue blev ændret i  

 overensstemmelsé hermed.
