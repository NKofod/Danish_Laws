I medfør af § 10 a i lov om sygehusvæsenet, jf. lovbekendtgørelse nr. 476 af 7. november 1985 som ændret senest ved lov nr. 452 af 1.
 juni 1994 fastsættes:
Definitioner § 1.  Ved en ambulance forstås i denne bekendtgørelse  

 et køretøj, der benyttes til transport af akut syge og tilskadekomne.
 Stk.2.  Ved ambulancetjeneste forstås en organisation,  

 der kan yde ambulancehjælp, jf. bilaget.
 Stk.3.  Ved responstid forstås den tid, der går, fra  

 ambulancetjenesten modtager alarmen, til ambulancen er fremme på et skadested  

 eller hos en akut syg patient.
Beredskabsmyndigheden § 2.  Amtskommunerne er forpligtet til at stille  

 ambulancetjeneste til rådighed for personer, der på grund af akut opstået  

 sygdom eller ulykke har behov derfor.
Ambulancetjenesten er en del af  

 amtskommunens samlede sundhedstjeneste.
 Stk. 2.  Amtskommunerne kan vælge at etablere  

 ambulancetjenesten med egne ambulancer eller ambulancer, der efter aftale  

 stilles til rådighed af andre amtskommuner, kommuner eller private.
 § 3.  Bekendtgørelsens regler om amtskommuner gælder  

 også for Københavns og Frederiksberg Kommuner.
Ambulanceberedskabets planlægning og organisation § 4.  Amtsrådet skal udarbejde en plan for  

 ambulancetjenesten.
Planen skal indgå som en del af amtskommunens samlede  

 sundhedsplan.
Stk. 2.  Planen skal omfatte amtskommunens målsætninger  

 for ambulancetjenesten og dennes organisation.
Planen skal tillige omfatte  

 ambulanceberedskabets omfang og ambulancetjenestens indplacering i den  

 samlede præhospitale indsats, herunder opgavefordelingen mellem  

 sygehusvæsenet, ambulancetjenesten og den primære sundhedstjeneste med hensyn  

 til den samlede indsats over for akut syge og tilskadekomne.
 Stk. 3.  Amtskommunen udarbejder i samarbejde med  

 alarmeringscentralen retningslinier for den faglige visitation af de  

 alarmopkald, der vedrører behov for en præhospital indsats.
 Stk. 4.  Amtsrådet nedsætter et udvalg, der koordinerer  

 samarbejdet om den samlede præhospitale indsats imellem sygehusvæsenet,  

 ambulancetjenesten, den primære sundhedstjeneste,  

 alarmeringscentralfunktionen og de tilgrænsende amtskommuner.
 Stk. 5.  Amtsrådet skal løbende vurdere  

 ambulancebetjeningens kvalitet, jf. iøvrigt § 5, stk. 3.
§ 5.  Amtskommunens ambulancetjeneste skal omfatte et  

 døgnberedskab.
Som supplement til det faste døgnberedskab kan amtskommunerne  

 etablere beredskaber, der kun dækker en del af året eller en del af døgnet.
Stk. 2.  Amtsrådet bestemmer beredskabets omfang i de  

 enkelte geografiske områder med udgangspunkt i en vurdering af det lokale  

 behov.
Beredskabsomfanget skal bl. a. afpasses efter:
Stk. 3.  Amtsrådet fastlægger responstider i hvert  

 beredskabsområde.
De fastlagte responstider offentliggøres, og amtsrådet  

 følger løbende de faktiske responstider.
Ambulancernes bemanding og ambulancemandskabets uddannelse § 6.  En ambulance skal bemandes med mindst 2  

 personer.
Heraf skal mindst 1 have gennemgået en videregående  

 ambulanceuddannelse, jf. stk. 3, eller tilsvarende uddannelse.
I øvrigt skal  

 ambulancemandskabet have gennemgået en ambulancegrunduddannelse, jf. stk. 2.
Stk. 2.  Den grundlæggende uddannelse skal omfatte  

 mindst 4 ugers teoretiske kurser. 1 uges teoretisk kursus kan erstattes af en  

 uges plejehjemspraktik.
Uddannelsen skal omfatte køreteknik,  

 patienthåndtering, løfte/bæreteknik, grundlæggende sygepleje samt  

 redningsarbejde ved ulykker og sætte ambulancemandskabet i stand til I øvrigt skal grunduddannelsen omfatte det til enhver tid gældende  

 lovgrundlag, så mandskabet kan indgå i et korrekt samarbejde med politi og  

 sygehusvæsen.
Stk. 3.  Den videregående ambulanceuddannelse, der  

 forudsætter gennemført grunduddannelse, skal omfatte teoretiske kurser samt  

 praktik.
Uddannelsen skal sætte den pågældende i stand til at yde en passende  

 indsats til akut syge, tilskadekomne, fødende og psykisk syge samt til at  

 håndtere en samlet skadesituation, herunder indlede frigørelse af  

 tilskadekomne.
Uddannelsen skal omfatte anatomi og fysiologi, sygdomslære,  

 hygiejne, ergonomi, psykologi, psykiatri, lægemiddellære, fødselslære,  

 skadestedslære, administration af lattergas (entonox), brug af tungeholdere,  

 brug af defibrillator og lovmæssige forhold.
 Stk. 4.  Amtkommunerne skal sikre, at der gennemføres  

 den nødvendige uddannelse og vedligeholdelsesuddannelse af  

 ambulancemandskabet, jf. stk. 2 og 3.
Ambulancernes indretning og udrustning § 7.  Ambulancer skal være udrustet således, at der  

 kan ydes syge og tilskadekomne en skånsom optagning, passende ambulancehjælp,  

 overvågning samt skånsom transport til sygehus eller andet behandlingssted.
 Stk. 2.  Ambulancer skal tillige være udrustet med  

 værktøj, der muliggør basal frigørelse af patienter, samt  

 brandslukningsudstyr med henblik på bekæmpelse af mindre brande.
 Stk. 3.  Ambulancer skal via radio kunne kommunikere med  

 en vagtcentral.
 Stk. 4.  Ambulancer skal iøvrigt indrettes og udstyres,  

 så der kan ydes den i bilag 1 anførte ambulancehjælp.
Ikrafttrædelsesbestemmelser § 8.  Bekendtgørelsen træder i kraft den 1. januar  

 1995.
 Stk. 2.  Samtidig ophæves bekendtgørelse nr. 1187 af 21.  

 december 1992.
 Stk. 3.  Bestemmelsen i § 6, stk. 1, 2. pkt., har  

 virkning fra den 1. januar 1998, dog skal mindst 1 person have gennemgået  

 uddannelse i brug af defibrillator med virkning fra den 1. januar 1996.
Sundhedsministeriet, den 6. december  

 1994 Yvonne Herløv Andersen / John Erik Pedersen Bilag 1 Ambulancehjælp omfatter:
- basal bedømmelse af patientens tilstand både uden for og inden i  

 ambulancen - skånsom optagning af tilskadekomne med særligt udstyr - basal genoplivning inden i og uden for ambulancen d.v.s. basal kontrol  

 af frie luftveje bl.a. under anvendelse af tungeholdere - kunstig opretholdelse af patientens vejrtrækning med tilskud af ilt samt  

 udvendig hjertemassage inden i og uden for ambulancen - blodstandsning og antichockbehandling - brudbehandling således at hele kroppen kan understøttes, og således at  

 dele af kroppen kan understøttes herunder at halshvirvelsøjlen kan  

 understøttes - akut behandling af afrevne legemsdele - akut behandling af brandsårsskader, ætsningsskader, kuldeskader mv.  

 inden i og uden for ambulancen - fødselshjælp og pleje af nyfødte inden i og uden for ambulancen - basal frigørelse samt basal brandbekæmpelse.
 Med virkning senest fra 1. januar 1996:
 - genoplivning og overvågning ved brug af defibrillator.
 Med virkning senest fra 1. januar 1998:
- medicinsk smertelindring inden i og uden for ambulancen hvilket f.eks.  

 kan ske ved inhalation af ilt og lattergas - lindring af hjertekrampesmerter f.eks. med nitroglycerin administreret i  

 mundhulen - afbødning af astmaanfald ved inhalation af bronchieudvidende stoffer - afbødning af kramper ved administration af krampestillende medicin i  

 endetarmen f.eks. diazepam.
