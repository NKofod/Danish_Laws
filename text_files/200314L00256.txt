Betænkning afgivet af Boligudvalget den 9. december 2003 Betænkning over Forslag til lov om  

 ændring af lov om almene boliger samt støttede private andelsboliger m.v.
(Maksimumsbeløb, grundkapital samt boliger til handicappede  

 og demente) [af  

 økonomi‑ og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 12. november 2003 og var til 1.  

 behandling den 20. november 2003. Lovforslaget blev efter 1. behandling  

 henvist  

 til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 1. oktober 2003 dette  

 udkast til udvalget, alm. del  bilag 379, folketingsåret 2002-03. Den  

 27.  

 oktober og den 6. november 2003 sendte økonomi- og erhvervsministeren de  

 indkomne  

 høringssvar til udvalget, jf. alm. del  bilag 30 og 45. Den 12.  

 november 2003  

 sendte økonomi- og erhvervsministeren et notat om de indkomne høringssvar  

 samt  

 supplerende høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Dansk Blindesamfund.
 Økonomi- og erhvervsministeren har kommenteret henvendelsen over  

 for udvalget.
Spørgsmål Udvalget har stillet 18 spørgsmål til økonomi- og  

 erhvervsministeren til skriftlig besvarelse, som denne har besvaret. 5 af  

 udvalgets spørgsmål og økonomi- og erhvervsministerens svar herpå er optrykt  

 som bilag til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  


  

 uændret.
Socialdemokratiets medlemmer af udvalget er meget betænkelige  

 ved at indføre et bindende maksimumsbeløb for almene boliger.
Det er udtryk  

 for  

 en forældet reguleringstankegang, og der er brug for en deregulering frem for  

 en yderligere detailregulering af den almene sektor.
Genindførelsen af  

 tidligere tiders rammebeløb, som det bindende maksimumbeløb i virkeligheden  

 er  

 udtryk for, nedprioriterer tænkningen i totaløkonomi, hvilket  

 samfundsøkonomisk  

 er uhensigtsmæssigt.
Endvidere er der i lovforslaget ikke indført muligheder  

 for dispensation fra rammebeløbet f.eks. i forbindelse med opførelse af  

 ældreboliger, der i særlig grad er handicapegnede.
 Når Socialdemokraterne trods disse væsentlige reservationer  

 alligevel stemmer for indførelsen af bindende maksimumbeløb, skyldes det, at  

 Socialdemokraterne ønsker at medvirke ved den evaluering af ordningen, der  

 skal  

 finde sted i begyndelsen af 2005.
Samtidig skal det understreges, at Socialdemokraterne fortsat er  

 af den klare opfattelse, at udmøntningen af den statslige besparelse i  

 forbindelsen med indførelsen af rammebeløbet er forligsbrud i forhold til  

 boligaftalen »Flere og bedre boliger« fra oktober 2002. Det fremgår således  

 klart af lovforslag nr.
L 53 (Aktivering af Landsbyggefondens midler) fremsat  

 i  

 november 2002 i forbindelse med udmøntningen af boligaftalen, at grundlaget  

 for  

 beregning af refusion fra Landsbyggefonden er en anskaffelsessum på 5.408  

 mio.  

 kr. i 2004, hvilket kun kan tolkes som et fast, endeligt beløb, jf. også  

 bekendtgørelse om Landsbyggefondens refusion af statens udgifter til  

 ydelsesstøtte fra juni 2003.
Socialdemokraterne finder det positivt, at den midlertidige  

 reduktion af den kommunale grundkapital fra 14 pct. til 7 pct. forlænges til  

 også at omfatte 2005. Samtidig noterer Socialdemokraterne sig, at den  

 midlertidige reduktion af grundkapitalen fra 2002 til og med 2004 belaster  

 Landsbyggefonden og dermed beboerne i den almene sektor med ikke mindre end  

 4.596 mio. kr., jf.
FFL2004. Udmøntninger af Landsbyggefondens midler af  

 denne  

 størrelsesorden er uholdbare, fordi konsekvensen er, at der vil være alt for  

 få  

 midler tilbage i Landsbyggefonden til at varetage de kommende års store  

 nødvendige renoveringsopgaver.
Dette forstærkes yderligere af forslaget om,  

 at  

 de almene boliger udelukkes fra byfornyelse.
Resultatet kan blive mange  

 nødlidende boligområder præget af fysiske og sociale problemer, hvor det  

 offentlige i sidste ende er nødt til at afholde store udgifter for at rette  

 områderne op.
 Socialdemokraterne advarer derfor kraftigt mod en metode, hvor  

 der år efter år inddrages flere af Landsbyggefondens midler til finansiering  

 af  

 nybyggeri på bekostning af de kommende års renoveringsindsats.
Finansieringen af merudgifterne ved at videreføre en  

 grundkapital på 7 pct. i 2005 skal ifølge lovforslaget drøftes med partierne  

 bag boligaftalen »Flere og bedre boliger« fra oktober 2002.  

 Socialdemokraterne  

 finder det meget bekymrende med et så isoleret tema for drøftelserne.
I  

 stedet  

 ønsker Socialdemokraterne, at der anlægges et langsigtet perspektiv, hvor  

 også  

 mulighederne for et langsigtet kvalitetsløft af den almene sektor finansieret  

 af midlerne i Landsbyggefonden inddrages.
Socialistisk  

 Folkepartis medlem af udvalget hilser forslagets initiativer med hensyn til  

 boliger til handicappede og demente varmt velkommen.
Ligeledes noterer  

 Socialistisk Folkeparti med tilfredshed, at der er lagt op til at forlænge  

 nedsættelsen af grundkapitalen for alment byggeri.
Det er et krav, bl.a.
SF  

 har  

 arbejdet for i adskillige år, og som har været årsagen til den eneste  

 boligpolitiske succes i den nuværende regerings levetid, nemlig et forøget  

 alment byggeri.
 Samtidig  

 finder Socialistisk Folkeparti det positivt, at det indskærpes, at kommunerne  

 kan udstede påbud over for de almene boligselskaber, men forudsætter  

 naturligvis, at det sker i respekt for beboerdemokratiet og alene vil gå imod  

 dette i de få tilfælde, hvor de beboerdemokratiske beslutninger ikke er i  

 overensstemmelse med landets love.
Socialistisk  

 Folkeparti har forståelse for forsøget på at begrænse en prisstigning i det  

 almene byggeri, der ligger ud over den almindelige prisudvikling.
Højere  

 priser, der er et væsentligt problem i den danske byggebranche og i det  

 almene  

 byggeri, viser sig i unødvendigt høje huslejer.
Det problem vil Socialistisk  

 Folkeparti gerne medvirke til at løse.
 Det  

 er Socialistisk Folkepartis opfattelse, at et maksimum for anskaffelsesprisen  

 kan være et sådant værktøj, men Socialistisk Folkeparti bemærker også, at  

 totaløkonomien vil være et bedre mål at styre efter, og opfordrer derfor  

 regeringen og parterne til at udvikle bedre totaløkonomiske  

 styringsredskaber.
Endelig  

 er det magtpåliggende for Socialistisk Folkeparti, at et maksimumbeløb ikke  

 vanskeliggør byggeriet af ældre- og plejeboliger, der tager individuelt  

 hensyn  

 til beboernes særlige behov.
Derfor har Socialistisk Folkeparti noteret sig,  

 at  

 økonomi- og erhvervsministeren har givet tilsagn til at evaluere lovforslaget  

 specifikt med hensyn til dette problem.
Socialistisk Folkeparti agter at  

 deltage i denne proces med henblik på at sikre en løsning, der skaber gode  

 rammer for at bygge de nødvendige boliger til ældre og handicappede i en  

 ordentlig kvalitet til en pris, der hverken mere eller mindre svarer hertil.  

 Socialistisk Folkeparti vil på den baggrund støtte lovforslaget.
 Et  

  

 mindretal  

  

 i  

 udvalget (EL) vil ved 3. behandling af lovforslaget stemme hverken for eller  

 imod lovforslaget.
 Enhedslistens medlem af udvalget bemærker, at Enhedslisten  

 finder, at lovgivningsarbejdet bliver uigennemskueligt og besværliggjort ved,  

 at indholdsmæssigt yderst forskellige lovforslag bundtes sammen i ét forslag.  

 Det er en parlamentarisk uskik.
 Lovforslaget om et maksimumbeløb er ikke udelukkende negativt for  

 Enhedslisten, men den formålsløse modvilje mod at forhandle med de berørte  

 parter, som ressortministeren igen har udvist, får Enhedslisten til at  

 undlade  

 at stemme for forslaget.
 Der mangler en konkret stillingtagen til de fastlagte  

 maksimumbeløb fra de boligselskaber, der dagligt har med problemstillingen at  

 gøre.
 Det er nødvendigt med samarbejde og dialog for at opnå et  

 realistisk, fleksibelt niveau, som alle parter kan administrere og bygge gode  

 boliger for.
Det er ærgerligt, at Enhedslisten må undlade at stemme for  

 fortsættelse af ordningen med den lavere kommunale grundkapital.
Det er  

 Enhedslistens forslag, og vi ville gerne have støttet forlængelsen med vores  

 stemme.
 Også boliger til handicappede og demente har Enhedslistens  

 tilslutning.
Til gengæld er der alvorlige forbehold over for forslaget om  

 påbud til almene boligorganisationer.
Det er vigtigt, at råderummet for  

 beboerdemokratiet fastholdes.
Ligeså vigtigt er det, at retssikkerheden  

 bevares  

 for alle parter, samtidig med at der slås hårdt ned på uregelmæssigheder og  

 ulovligheder.
Det er en magtfuld katedermetode, som Enhedslisten ikke mener  

 hører hjemme i et oplyst demokrati.
Det er yderst uklædeligt.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge‑Lene Ebdrup (V)  

    

  

 Rikke Hvilshøj (V)  

    

  

 Ulrik Kragh (V)  

  

  nfmd.  

  

    

  

 Gudrun Laub (V)  

    

  

 Freddie H.
Madsen (DF)  

    

  

 Anita Knakkergaard (DF)  

    

  

 Carina Christensen (KF)  

    

  

 Helle Sjelle (KF)  

    

  

 Tove Videbæk (KD)  

    

  

 Jørn Pedersen (S)  

    

  

 Jytte Andersen (S)  

    

  

 Lars Kramer Mikkelsen (S)  

    

  

 Lissa Mathiasen (S)  

    

  

 René Skau Björnsson (S)  

  

  fmd.  

  

    

  

 Morten Homann (SF)  

    

  

 Niels Helveg Petersen (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 70 Bilagsnr.
Titel 1 Høringssvar og høringsnotat, fra økonomi- og erhvervsministeren 2 Meddelelse om, at der er åbnet for spørgsmål på  

 lovforslaget 3 Meddelelse om, at ministerens svar på spørgsmål, jf. alm.  

 del  bilag 15, både vil blive omdelt på alm. del og på forslagsdelen 4 Udkast til tidsplan for udvalgets behandling af  

 lovforslaget 5 Spm. 1 om regeringens nærmere begrundelse for ikke at  

 udvikle et særligt totaløkonomisk styringsredskab og begrundelse herfor, til  

 økonomi- og erhvervsministeren 6 Fastsættelse af tidsplan for behandling af lovforslaget 7 Kopi BOU: Svar på spm. 5 om kommentar til henvendelse af  

 14/10-03 fra De Samvirkende Invalideorganisationer, fra økonomi- og  

 erhvervsministeren 8 Spm. 2 om ministerens vurdering af omkostningerne ved, at  

 ældre- og handicapboliger undtages for rammebeløbet for at give bedre  

 muligheder  

 for at lave særligt tilpassede boliger, til økonomi- og erhvervsministeren Spm. 3 om revisionsklausul til vurdering af, om de  

 foreslåede forhøjede rammer er tilstrækkelige til at bygge de nødvendige  

 tilpassede boliger til ældre- og handicappede, til økonomi- og  

 erhvervsministeren 9 Spm. 4, om diverse organisationer er blevet taget med på  

 råd, inden forslaget blev sendt til høring, til økonomi- og  

 erhvervsministeren Spm. 5 om dispensationsadgang for maksimumbeløbene i  

 tilfælde af, at byggeprojekter ikke holder sig inden for rammen, til økonomi-  

 og erhvervsministeren Spm. 6 om kriterier for, hvornår standard for alment  

 byggeri er for høj eller for dyr, til økonomi- og erhvervsministeren Spm. 7 om dokumentation for omfang, karakter og  

 beliggenhed af byggeri, som menes at være af for høj standard og for dyrt i  

 anskaffelsesudgift, til økonomi- og erhvervsministeren Spm. 8 om anmodning om at holde udvalget løbende  

 orienteret om udviklingen i anskaffelsesudgifterne, til økonomi- og  

 erhvervsministeren Spm. 9 om overgangsordningen i lovforslaget, hvor der  

 inden fremsættelsen er indgået forhåndsaftaler om byggeriet, til økonomi- og  

 erhvervsministeren 10 Spm. 10 om gennemsnitlig kvadratmeterpris for  

 ældreboliger, familieboliger og ungdomsboliger for 2001 og 2002 i fem byer,  

 til økonomi- og erhvervsministeren 11 Spm. 11, om den del af anskaffelsessummen, som  

 Landsbyggefonden yder ydelsesstøtte til i 2004, reduceres med 130 mio. kr. og  

 beregningsforudsætninger herfor, til økonomi- og erhvervsministeren Spm. 12 om konsekvenserne for Landsbyggefonden, hvis den  

 skønnede besparelse ikke holder, til økonomi- og erhvervsministeren Spm. 13 om, på hvilke områder de gældende regler ikke  

 giver kommunerne tilstrækkeligt grundlag til iværksættelse af undersøgelser  

 og udstedelse af påbud til efterlevelse af det kommunale tilsyn, til økonomi-  

 og erhvervsministeren 12 Spm. 14 om fordelingen af de foreslåede maksimumbeløb for  

 almene familieboliger, til økonomi- og erhvervsministeren 13 Svar på spm. 4, om diverse organisationer er blevet taget  

 med på råd inden forslaget blev sendt til høring, fra økonomi- og  

 erhvervsministeren Svar på spm. 5 om dispensationsadgang for  

 maksimumbeløbene i tilfælde af, at byggeprojekter ikke holder sig inden for  

 rammen, fra økonomi- og erhvervsministeren Svar på spm. 6 om kriterier for, hvornår standard for  

 alment byggeri er for høj eller for dyr, fra økonomi- og erhvervsministeren Svar på spm. 7 om dokumentation for omfang, karakter og  

 beliggenhed af byggeri, som menes at være af for høj standard og for dyrt i  

 anskaffelsesudgift, fra økonomi- og erhvervsministeren Svar på spm. 8 om anmodning om at holde udvalget løbende  

 orienteret om udviklingen i anskaffelsesudgifterne, fra økonomi- og  

 erhvervsministeren Svar på spm. 9 om overgangsordningen i lovforslaget, hvor  

 der inden fremsættelsen er indgået forhåndsaftaler om byggeriet, fra økonomi-  

 og erhvervsministeren 14 Svar på spm. 10 om gennemsnitlig kvadratmeterpris for  

 ældreboliger, familieboliger og ungdomsboliger for 2001 og 2002 i fem byer,  

 fra økonomi- og erhvervsministeren 15 Svar på spm. 13 om, på hvilke områder de gældende regler  

 ikke giver kommunerne tilstrækkeligt grundlag til iværksættelse af  

 undersøgelser og udstedelse af påbud til efterlevelse af det kommunale  

 tilsyn, fra økonomi- og erhvervsministeren 16 Svar på spm. 1 om regeringens nærmere begrundelse for  

 ikke at udvikle et særligt totaløkonomisk styringsredskab og begrundelse  

 herfor, fra økonomi- og erhvervsministeren 17 Svar på spm. 2 om ministerens vurdering af omkostningerne  

 ved, at ældre- og handicapboliger undtages for rammebeløbet for at give bedre  

 muligheder for at lave særligt tilpassede boliger, fra økonomi- og  

 erhvervsministeren Svar på spm. 3 om revisionsklausul til vurdering af, om  

 de foreslåede forhøjede rammer er tilstrækkelige til at bygge de nødvendige  

 tilpassede boliger til ældre- og handicappede, fra økonomi- og  

 erhvervsministeren 18 Svar på spm. 14 om fordelingen af de foreslåede  

 maksimumbeløb for almene familieboliger, fra økonomi- og erhvervsministeren 19 Svar på spm. 11, om den del af anskaffelsessummen, som  

 Landsbyggefonden yder ydelsesstøtte til i 2004, reduceres med 130 mio. kr. og  

 beregningsforudsætninger herfor, fra økonomi- og erhvervsministeren Svar på spm. 12 om konsekvenserne for Landsbyggefonden,  

 hvis den skønnede besparelse ikke holder, fra økonomi- og erhvervsministeren 20 Henvendelse af 1/12-03 fra Dansk Blindesamfund 21 Spm. 15 om kommentar til henvendelsen af 1/12-03 fra  

 Dansk Blindesamfund, til økonomi- og erhvervsministeren 22 1. udkast til betænkning 23 Svar på spm. 15 om kommentar til henvendelsen af 1/12-03  

 fra Dansk Blindesamfund, fra økonomi- og erhvervsministeren 24 Meddelelse om udskydelse af betænkningsafgivelse 25 Spm. 16, om ældre- og plejeboliger især vil blive berørt  

 af et maksimumsbeløb, til økonomi- og erhvervsministeren Spm. 17, om ældre- og plejeboliger har oplevet særlig  

 prisglidning, eller om udgifter til opførelse heraf er større på grund af  

 særlige behov, til økonomi- og erhvervsministeren Spm. 18 om forhøjelse/fjernelse af maksimumsbeløbet eller  

 indførelse af dispensationsadgang for ældre- og plejeboliger, til økonomi- og  

 erhvervsministeren 26 Svar på spm. 16, om ældre- og plejebolige især vil blive  

 berørt af et maksimumsbeløb, fra økonomi- og erhvervsministeren Svar på spm. 17, om ældre- og plejeboliger har oplevet  

 særlig prisglidning, eller om udgifter til opførelse heraf er større på grund  

 af særlige behov, fra økonomi- og erhvervsministeren Svar på spm. 18 om forhøjelse/fjernelse af  

 maksimumsbeløbet eller indførelse af dispensationsadgang for ældre- og  

 plejeboliger, fra økonomi- og erhvervsministeren 27 2. udkast til betænkning Bilag 2 Nogle af udvalgets spørgsmål til økonomi- og  

 erhvervsministeren og dennes svar herpå Spørgsmål og svar er optrykt efter ønske fra udvalget.
 Spørgsmål 2:
Vil ministeren give en vurdering af omkostningerne (eller  

 mindrebesparelsen) ved, at ældre- og handicapboliger helt undtages for  

 rammebeløbet for at give bedre muligheder for at lave særligt tilpassede  

 boliger til de konkrete behov? Svar:
De foreslåede maksimumgrænser for ældreboliger er henholdsvis  

 17.500 kr./m  

  

 2  

  

 i provinsen og 20.000 kr./m  

  

 2  

  

 i  

 hovedstadsregionen, dvs. i begge områder 3.000 kr./m² over de tilsvarende  

 maksimumbeløb  

 for familieboliger.  

 Denne forskel afspejler, at ældreboliger  

 er dyrere end familieboliger.
Med et tillæg af denne størrelse vurderes der  

 således at være givet tilstrækkelig »luft« til, at de indretnings- og  

 beliggenhedsmæssige hensyn, der generelt er ved etableringen af ældreboliger,  

 kan tilgodeses.
Ældreboliger, som bebos af handicappede, vil oftest være  

 plejeboliger.
Forskellen imellem ældreboliger og plejeboliger er, at  

 plejeboliger har tilknyttet et serviceareal.
Da servicearealet holdes udenfor  

 den samlede kvadratmeterpris, er det ikke fundet hensigtsmæssigt at  

 differentiere imellem ældreboliger og plejeboliger.
Ligesom for familieboliger er der i forhold til de  

 gennemsnitlige anskaffelsesudgifter for ældreboliger fastsat en »buffer«,  

 således at der er plads til at tage totaløkonomiske hensyn i byggeriet og til  

 eventuelt at kunne opfylde særlige indretningsmæssige krav og behov.
Jeg ser  

 derfor ingen grund til at undtage almene ældreboliger fra det bindende  

 maksimumbeløb.
 Hvis ældreboliger bliver undtaget fra maksimumbeløbet, vurderes  

 det, at den offentlige besparelse i forbindelse med lovforslaget reduceres  

 med  

 29 mio. kr. om året i 2004 og 2005 og 27 mio. kr. om året i 2006 og 2007  

 (2004-prisniveau). Herefter vil den samlede offentlige besparelse blive 16  

 mio.  

 kr. om året i 2004 og 2005 og 14 mio. kr. om året i 2006 og 2007.
 Spørgsmål 3:
Vil ministeren være indstillet på  

 at indarbejde en revisionsklasul i loven med henblik på at vurdere, om de  

 foreslåede forhøjede rammer er tilstrækkelige til i praksis at bygge de  

 nødvendige tilpassede boliger til ældre og handicappede? Svar:
Som det fremgår af bemærkningerne til lovforslaget, vil der som  

 opfølgning på indførelsen af maksimumbeløbet blive foretaget en evaluering  

 heraf primo 2005. På baggrund heraf vil maksimumbeløbet blive vurderet i  

 relation til byggeriet af boliger til ældre og handicappede.
Der findes  

 derfor  

 efter min opfattelse ikke behov for, at der indarbejdes en  

 revisionsbestemmelse  

 i lovforslaget.
Spørgsmål 16 I forlængelse af ministerens besvarelse af udvalgets spørgsmål  

 2, jf.
L 70  bilag 17, kan ministeren så bekræfte, at det i praksis  

 særligt  

 vil være ældre- og plejeboliger, der vil blive berørt af forslaget om et  

 maksimumbeløb? Spørgsmål 17:
Afspejler dette efter ministerens opfattelse, at det særligt er  

 ældre- og plejeboliger, der har oplevet en unødig prisglidning, eller  

 afspejler  

 det, at udgifterne til opførelse af netop disse boligformer er større på  

 grund  

 af de særlige behov, målgrupperne har i forhold til bl.a. tilgængelighed? Spørgsmål 18:
Giver det ministeren anledning til overvejelser om enten et  

 højere maksimumbeløb, fjernelse af maksimumbeløbet for disse boligtyper eller  

 indførelsen af en dispensationsadgang eventuelt kun til disse boligtyper? Svar Det fremgår af mit svar på spørgsmål 2 (L70  bilag 17), at den  

 offentlige besparelse vurderes at blive reduceret med 29 mio. kr. om året i  

 2004 og 2005 og 27 mio. kr. om året i 2006 og 2007 (2004-prisniveau), hvis  

 ældreboliger (herunder plejeboliger) undtages fra maksimumbeløbet.
Dette  

 svarer  

 til ca. 2/3 af den samlede offentlige besparelse ved lovforslaget.
 Idet omkring halvdelen af det samlede almene nybyggeri i  

 2004-2007 forudsættes at blive ældreboligbyggeri, kan jeg bekræfte, at  

 ældreboliger relativt set vil blive mere berørt af forslaget end familie- og  

 ungdomsboliger.
 Ligesom for familieboliger er maksimumbeløbet for ældreboliger  

 fastsat som gennemsnitsprisen for ældreboliger med tillæg af en »buffer«, der  

 muliggør en vis variation i anskaffelsesudgifterne.
I forhold til maksimumbeløbet for familieboliger er  

 maksimumbeløbet for ældreboliger tillagt et beløb på 3.000 kr. pr. m  

  

 2  

  

 i både provinsen og hovedstaden.
Denne forskel afspejler netop, at  

 ældreboliger  

 er dyrere end familieboliger.
Med et tillæg af denne størrelse vurderes der at være givet  

 tilstrækkelig »luft« til, at de særlige indretnings- og beliggenhedsmæssige  

 hensyn, der er ved etableringen af ældreboliger, kan tilgodeses.
Desuden er  

 der  

 som for familieboliger lagt vægt på, at den »buffer«, der lægges oveni  

 gennemsnitsprisen,  

 er af en sådan størrelse, at der fortsat kan tages hensyn til byggeriets  

 totaløkonomi.
 Skønnet over reduktionen af den samlede anskaffelsessum for  

 tilsagn i 2004 er bl.a. beregnet under antagelse af, at den konstaterede  

 spredning i anskaffelsesudgifterne i 2002 også vil gælde for de forventede  

 tilsagn til de enkelte boligtyper i 2004.
Den relativt set større besparelse for ældreboliger afspejler  

 således, at der har været en større spredning i anskaffelsesudgifterne for  

 denne type boliger.
Andelen af meget dyrt ældreboligbyggeri er således større  

 end for familieboliger.
Herved bliver besparelsen som følge af begrænsning af  

 anskaffelsesudgifter  

 for ældreboliger større end for familieboliger ved indførelse af et  

 maksimumbeløb.
Anskaffelsesudgifterne for ældreboliger er ud over den  

 almindelige inflation steget med 3,8 pct. om året i perioden 1997-2002, mens  

 familieboligerne er steget med 2,6 pct.
For både familie- og ældreboliger er  

 stigende grundudgifter den primære årsag til de stigende  

 anskaffelsesudgifter.  

 Merstigningen for ældreboliger i forhold til familieboliger kan tilskrives  

 større stigninger i udgifter til såvel grund som håndværkere.
 Den markant forskellige stigningstakt i anskaffelsesudgifterne  

 mellem ældreboliger og familieboliger peger på, at tendensen til utilsigtet  

 glidning i standarden for ældreboliger er mere udbredt end for  

 familieboliger.  

 Det forekommer derfor rimeligt, at ældreboligerne bærer en forholdsvis stor  

 del  

 af den samlede besparelse.
 På denne baggrund finder jeg derfor ikke, at der er behov for et  

 højere maksimumbeløb, fjernelse af maksimumbeløbet for disse boligtyper eller  

 indførelsen af en dispensationsadgang til ældreboliger.
