(Vederlagscirkulæret) (Til alle frie grundskoler) I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, er der den 11.  

 september 1987 indgået rammeaftale mellem Finansministeriet og Lærernes  

 Centralorganisation om indgåelse af lokalaftaler mellem en kommune og den  

 lokale kreds af Danmarks Lærerforening om vederlag for særlige arbejdsopgaver  

 (tilsyn m.v.). Denne aftale finder tilsvarende anvendelse for ledere, lærere  

 og børnehaveklasseledere ved de frie grundskoler dog med de afvigelser, der  

 følger af forskellene mellem de to skoleformer.
 Undervisningsminsteriet fastsætter herefter følgende:
 Område m.v.
 § 1.  Cirkulæret omfatter ledere, lærere og  

 børnehaveklasseledere, i det følgende betegnet lærere, ved frie grundskoler.
Stk. 2.  Der kan ydes vederlag for - tilsyn med faglokaler, samlinger, materialer og udstyr, jf. § 2.
 - arbejde som færdelskontaktlærer og skolepatruljeinstruktør, jf. § 3.
 - tilsyn med eleverne i frikvartererne, jf. § 4.
 - arbejde som elevrådskontaktlærer, jf. § 5.
- skolebiblioteksvirksomhed jf. § 6, samt - andre særlige arbejdsopgaver, jf. § 7.
Tilsyn med faglokaler, samlinger, materialer og udstyr § 2.  For alle lærere, der benytter en skoles  

 faglokaler og samlinger, materialer og udstyr, er der en almindelige pligt  

 til som led i tjenesten uden særlig betaling at foretage oprydning og føre  

 tilsyn.
Den kollektive forpligtelse består bl.a. i sammen med øvrige lærere  

 at fremsætte forslag om indkøb af nye materialer, håndbøger, apparater  

 o.lign. og at meddele fejl og mangler.
Stk. 2.  For de i stk. 1 nævnte faglokaler, samlinger,  

 materialer og udstyr kan der mod særskilt betaling etableres et særligt  

 tilsyn, som er mere vidtgående end den i stk. 1 anførte almindelige  

 forpligtelse.
Et vederlagt tilsyn kan bl.a. bestå i at gennemgå samlingen med  

 passende mellemrum, at vedligeholde den, at udføre mindre reparationer, at  

 vejlede i brug af samlingens apparater/materialer og at koordinere og  

 fremsætte forslag til indkøb af nye materialer, håndbøger, apparatur o.lign.  

 samt sørge for indkøb af sådanne ting til vedligeholdelse og fornyelse af  

 samlingen.
Færdselskontaktlærer og skolepatruljeinstruktør § 3.  Arbejdet som færdselskontaktlærer kan bl.a.  

 bestå i at være kontaktperson til Rådet for Større Færdelssikkerhed og at  

 formidle trafiksikkerhedsmæssige eftersyn, eventuelt i samarbejde med  

 politiet, og i at føre tilsyn med materialer og udstyr til  

 færdselsundervisningen.
 Stk. 2.  arbejdet som instruktør for skolepatruljen kan  

 bl.a. bestå i at vejlede og føre tilsyn med de elever, der medvirker i  

 skolepatruljearbejdet.
 Stk. 3.  Til den eller de lærere, der varetager disse  

 opgaver, ydes et vederlag.
Tilsyn med eleverne i frikvarterer § 4.  For alle lærere er der en almindelig pligt til  

 som led i tjenesten uden særlig betaling at deltage i tilsynet med eleverne i  

 frikvarterer, herunder spisepauser.
 Stk. 2  Det i stk. 1 nævnte tilsyn kan mod særskilt  

 betaling pålægges en eller flere lærere som et fast tilsyn.
Elevrådskontaktlærer § 5.  Arbejdet som kontaktlærer til elevrådet består i  

 at varetage en del af skolens pligt til at bistå, vejlede og støtte eleverne  

 i deres deltagelse i elevrådsarbejdet.
 Stk. 2.  Til den eller de lærere, der varetager disse  

 opgaver ydes et vederlag.
Skolebiblioteksvirksomhed § 6.  Til lærere, der varetager hverv som  

 skolebibliotekar og assisterende skolebibliotekar og i tilknytning hertil  

 udfører særlige opgaver, som ikke er medregnet i den ydede timereduktion,  

 ydes et vederlag.
 Stk. 2.  De særlige opgaver, der i forbindelse med  

 skolebiblioteksvirksomhed ydes vederlag for, kan bl.a. bestå i  

 oprydningsarbejde m.v. i forbindelse med bibliotekets brug samt andet  

 ordnings- og tilsynsarbejde, herunder løbende materialepleje af  

 skolebibliotekets samling.
Andre særlige-arbejdsopgaver § 7.  For andre særlige arbejdsopgaver, som er mere  

 vidtgående end de almindelige forpligtelser (jf. reglerne om tjenestetid),  

 men som er et naturligt led i skolens arbejde, ydes der et vederlag til den  

 eller de lærere, der varetager disse opgaver.
 Fastlæggelse af særlige arbejdsopgaver m.v.
 § 8.  Skolens styrelse bestemmer, om de nævnte særlige  

 arbejdsopgaver, som der kan ydes vederlag for, skal udføres.
 Stk. 2.  Skolens styrelse fastsætter endvidere omfanget  

 af og indholdet i den enkelte særlige arbejdsopgave.
Vederlag § 9.  Til de lærere, der er pålagt en af de i §§ 2-7  

 nævnte særlige arbejdsopgaver, ydes et vederlag, der fastsættes ved aftale  

 mellem skolens styrelse og repræsentanten for Frie Grundskolers Lærerforening  

 efter reglerne i § 11.
 Stk. 2.  Vederlag efter stk. 1 fastsættes som et årligt  

 vederlag for skoleåret og beregnes som et antal enheder a 100 kr.
 Stk. 3.  Vederlaget udbetales månedlig forud med 1/12.
 Stk. 4.  Den i stk. 2 nævnte betalingsenhed på 100 kr.  

 er et grundbeløb, anført i niveau 1. oktober 1984. Det reguleres som særlige  

 tillæg til tjenestemænd i overensstemmelse med den til enhver tid gældende  

 aftale mellem Finansministeriet og Tjenestemændenes Centralorganisationer om  

 justering af tjenestemandslønninger.
Registrering af hidtidige vederlagsordninger § 10.  Umiddelbart efter cirkulærets udsendelse  

 foretages en registrering af de for skoleåret 1988-89 gældende  

 vederlagsordninger.
 Stk. 2.  Registreringen skal indeholde en kort  

 beskrivelse af den enkelte særlige arbejdsopgaves omfang og indhold, hvem  

 arbejdsopgaven er pålagt, og hvilket vederlag der udbetales for hele  

 skoleåret 1988-89. Vederlagene anføres som årlige beløb i niveau 1. april  

 1989.
 Stk. 3.  Det enkelte vederlag omregnes til antal enheder  

 a 100 kr. i grundbeløb, jf. § 9, stk. 2 og 4, således:
 Der afrundes (op/ned) til nærmeste hele antal enheder.
 Stk. 4.  Skolens samlede udgifter til vederlag for  

 særlige arbejdsopgaver opgøres ved sammentælling af samtlige enheder efter  

 stk. 3. Skolens pulje er herefter det samlede antal enheder multipliceret med  

 den til enhver tid gældende betalingsenhed.
Indgåelse af lokalaftale § 11.  Lokalaftaler er aftaler, der i henhold til  

 dette cirkulære indgås mellem skolens styrelse og repræsentanten for Frie  

 Grundskolers Lærerforening, jf. § 9, stk. 1.
Stk. 2.  Hvis der på en skole ikke er valgt en  

 repræsentant for Frie Grundskolers Lærerforening, forhandler en repræsentant  

 for skolens lærere eller lærerne i fællesskab med skolens styrelse, og  

 forhandlingsresultatet indsendes til Frie Grundskolers Fællesråd.
Fællesrådet  

 og Frie Grundskolers Lærerforening i fællesskab tiltræder resultatet som  

 lokalaftale for den pågældende skole.
Stk. 3.  Snarest muligt efter cirkulærets udsendelse  

 indgås en lokalaftale.
Denne lokalaftale (registreringsaftalen) skal  

 indeholde en fortegnelse over de i skoleåret 1988-89 registrerede særlige  

 arbejdsopgaver, jf. § 10, med angivelse af det antal enheder, som ydes for  

 den enkelte særlige arbejdsopgave.
 Stk. 4.  Det ved registreringsaftalen fastsatte antal  

 enheder for en særlig arbejdsopgave gælder, indtil anden lokalaftale er  

 indgået, eller en af parterne har frigjort sig for aftalen med det i § 12,  

 stk. 1, anførte varsel.
 Stk. 5.  Ønsker skolens styrelse at ændre omfanget af  

 eksisterende særlige arbejdsopgaver, optages der forhandling om ændring af  

 lokalaftalen.
Stk. 6.  Ønsker skolens styrelse at etablere nye særlige  

 arbejdsopgaver, optages der forhandling om indgåelse af lokalaftale om  

 vederlaget herfor.
Ved manglende enighed om vederlag for tilsyn efter § 2,  

 stk. 2, gælder reglerne i § 2, stk. 1. Ved manglende enighed om vederlag ved  

 indførelse af fast tilsyn med eleverne i frikvarterne varetages tilsynet  

 kollektivt.
 Stk. 7.  Forslag om at etablere nye særlige  

 arbejdsopgaver eller at ændre omfanget af eksisterende særlige arbejdsopgaver  

 kan tillige fremsættes af repræsentanten for Frie Grundskolers Lærerforening.
Stk. 8.  Registreringsaftalen og øvrige lokalaftaler  

 tilsendes Frie Grundskolers Fællesråd i kopi.
Frie Grundskolers Fællesråd  

 indsender årligt inden 1. oktober en samlet opgørelse til  

 Undervisningsministeriet.
Opsigelse af lokalaftaler § 12.  Lokalaftaler kan opsiges af hver af parterne  

 med 6 måneders varsel til ophør ved udgangen af et skoleår.
 Stk. 2.  Indtil ny lokalaftale er indgået og trådt i  

 kraft, videreføres vederlagordningerne, som de er fastsat i senest indgåede  

 lokalaftale, jf. dog stk. 3.
Stk. 3.  Såfremt der ikke kan opnås enighed om en ny  

 lokalaftale, bortfalder vederlaget med udløbet af opsigelsesvarslet.
Ved  

 bortfald af aftale om vederlag for tilsyn efter § 2, stk. 2, bortfalder  

 vederlæggelsen med udløbet af opsigelsesvarslet, og reglerne i § 2, stk. 1  

 gælder.
Ved bortfald af aftale om vederlag for fast tilsyn med eleverne i  

 frikvartererne, bortfalder vederlaget med udløbet af opsigelsesvarslet, og  

 tilsynet varetages fremover kollektivt, jf. § 4.
 Forhøjelse/nedsættelse af skolens pulje.
 § 13.  Skolens pulje, jf. § 10, stk. 4, kan ved aftale  

 mellem Finansministeriet og Lærernes Centralorganisation forhøjes som led i  

 aftaleforhandlinger.
 Stk. 2.  Puljen kan endvidere forhøjes efter aftale  

 mellem skolens styrelse og repræsentanten for Frie Grundskolers Lærerforening  

 med midler fra puljer, der som led i aftaleforhandlinger mellem  

 Finansministeriet og tjenestemændenes centralorganisationer afsættes til  

 decentral anvendelse, jf. cirkulære af 8. december 1989 om lokal pulje til  

 øget fleksibilitet i lønfastsættelsen for ledere, lærere og  

 børnehaveklasseledere ved frie grundskoler.
 Stk. 3.  Puljen kan ligeledes nedsættes efter aftale  

 mellem skolens styrelse og repræsentanten for Frie Grundskolers Lærerforening  

 ved overførsel af midler fra denne pulje til puljer, der som led i  

 aftaleforhandlinger mellem Finansministeriet og tjenestemændenes  

 centralorganisationer afsættes til decentral anvendelse, jf. det i stk. 2  

 nævnte cirkulære.
 § 14.  Når der er indgået lokalaftale om antallet af  

 enheder for en ny særlig arbejdsopgave, forhøjes puljen med et antal enheder  

 svarende til det aftalte antal enheder.
 Stk. 2.  Når der ved lokalaftale er opnået enighed om  

 antal enheder for en eksisterende særlig arbejdsopgave i tilfælde, hvor  

 skolens styrelse ønsker ændringer i tilsynets indhold og omfang, forhøjes  

 eller nedsættes puljen med et antal enheder svarende hertil.
 Stk. 3.  Bortfalder særlige arbejdsopgaver - herunder  

 når en af parterne har frigjort sig for aftalen med det i § 12, stk. 1,  

 anførte varsel, og der ikke er indgået ny aftale - nedsættes puljen med et  

 antal enheder svarende hertil.
 Ikrafttræden m.v.
 § 15.  Dette cirkulære træder i kraft den 1. december  

 1989.
 Stk. 2.  Med virkning fra den dato, hvor skolens  

 styrelse og lærerne indgår den i § 11, stk. 3, nævnte lokalaftale om de for  

 skoleåret 1988-89 registrerede vederlagsordninger, bortfalder for vedkommende  

 skole Finansministeriets cirkulæreskrivelser af 8. januar 1974 og 4. juli  

 1974 og § 10 i Undervisningsministeriets cirkulære af 8. april 1967 om  

 aflønning af skolebibliotekarer i folkeskolen.
 Stk. 3.  For skoler oprettet efter 1. december 1989 skal  

 der ikke indgås registreringsaftale, og de i stk. 2 nævnte regler finder ikke  

 anvendelse.
Undervisningsministeriet, den 11.  

 december 1989 P. m. v.
 e. b.
