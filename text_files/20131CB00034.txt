Vedtaget af Folketinget ved 2. (sidste) behandling den 13. maj 2014 Folketingsbeslutning om iværksættelse af en systematisk indsats mod grænsehindringer inden for rigsfællesskabets grænser Folketinget pålægger regeringen inden udgangen af folketingsåret 2013-14 at iværksætte en systematisk undersøgelse af og en indsats mod grænsehindringer inden for rigsfællesskabets grænser med henblik på i større grad at sikre fri bevægelighed, vækst og beskæftigelse inden for rigsfællesskabets grænser.
