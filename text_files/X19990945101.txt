Tilbageholdsret  

 Tilsidesættelse af pligter KENDELSE:
 Den 21. april 1997 besluttede  

 Disciplinærnævnet for Statsautoriserede Revisorer (sag nr.  

 S-18/1996), at indklagedes påstand om afvisning ikke kunne tages til  

 følge, hvorfor klagen skulle tages under realitetsbehandling..
 Ved skrivelse af 10. juli 1997 har indklagede indbragt  

 beslutningen for Revisornævnet principalt med påstand om, at  

 sagen afvises fra behandling i Disciplinærnævnet for  

 Statsautoriserede Revisorer, subsidiært med påstand om, at  

 Disciplinærnævnets beslutning af 21. april 1997 er ugyldig og  

 sagen hjemvises til fornyet behandling i Disciplinærnævnet for  

 så vidt angår den principale påstand i indklagedes  

 skriftlige indlæg af 4. november 1996.
 Klageren er opfordret til at fremkomme med en  

 udtalelse.
 Sagen blev behandlet på et møde den 24.  

 september 1998, hvor ingen af parterne gav møde.
 Indklagede har til støtte for sine påstande  

 henvist til det, han har anført for Disciplinærnævnet, og  

 yderligere gjort gældende, at klagen ikke vedrører  

 spørgsmål, som er omfattet af Disciplinærnævnets  

 kompetence, jf. lov om statsautoriserede revisorer § 18, stk. 3, og at  

 klageren er uden retlig interesse i klagen, idet det forhold, der klages  

 over, er endelig retligt afgjort ved de almindelige domstole, nemlig  

 fogedrettens retskraftige afgørelse af 2. oktober 1996. Desuden  

 opfylder Disciplinærnævnets begrundelse ikke kravene i  

 forvaltningslovens § 24, hverken med hensyn til henvisning til retsregler  

 eller angivelse af hovedhensyn, ligesom ej heller henvisningen til  

 retsplejelovens § 597, stk. 2, kan begrunde resultatet.
Klagerens advokat har i skrivelse af 23. januar 1998  

 påstået Disciplinærnævnets afgørelse  

 stadfæstet.
Han har yderligere anført, »at Disciplinærnævnet netop er kompetent til  

 at behandle adfærdsklager, og det gøres i den forbindelse  

 gældende, at revisor har udøvet en ulovlig tilbageholdsret.
At  

 Chami som tredjemand i relation til revisor og dennes klient (selskabet)  

 på begæring fra en revisor overlader denne sine personlige  

 regnskabsbilag, fordi revisor angiver, at skulle bruge disse i relation til  

 hans revision af selskabet, giver ikke revisor ret til at tilbageholde Chamis  

 papirer selvom selskabet ikke betaler en regning, som revisor mener sig  

 berettiget til at få honoreret.
I princippet er Chami ikke herre over,  

 om selskabet vil betale, og dette er ej heller i relation til revisor Chamis  

 risiko.
 Revisor kan alene   og kun i lovligt omfang   yde  

 tilbageholdsret overfor sin medkontrahent, ikke overfor tredjemand.
 Det gøres gældende, at  

 Disciplinærnævnet ikke er omfattet af Forvaltningsloven.  

 Afgørelsen er i øvrigt fuldt ud begrundet, hvorfor revisors  

 argument under alle omstændigheder er uholdbart.
Disciplinærnævnets afgørelse er en  

 afgørelse af spørgsmålet om revisors adfærd.
Man  

 kan meget vel tænke sig, at en adfærd vel ikke formelt er  

 lovstridig, men at den alligevel er kritisabel i forhold til den moralkodeks,  

 en branche ønsker at leve op til.
Der er derfor ikke noget  

 selvmodsigende i, at revisor kan få medhold i en fogedsag samtidig med,  

 at man fra revisors egne myndigheders side tager afstand fra hans  

 handlemåde.
 Disciplinærnævnet behøver derfor ikke  

 gå ind i en vurdering af, om fogedrettens resultat materielt set er  

 rigtigt.
Jeg gør gældende, at såfremt der  

 fremkommer nye oplysninger, således at det ikke er den samme sag,  

 foreligger der ikke retskraft    « Revisornævnets bemærkninger:
 Disciplinærnævnet og Revisornævnet har  

 kompetence til at tage stilling til, om en statsautoriseret revisors  

 tilbageholdelse af bilag m.v. er en tilsidesættelse af de pligter, som  

 stillingen medfører, jf. lov om statsautoriserede revisorer § 18, stk.  

 3. Det, der er anført i Disciplinærnævnets beslutning side  

 6 for neden, er en kort gengivelse af nævnenes praksis på  

 området.
 Da det dokumentmateriale, som sagen drejer sig om,  

 tilhører klageren, har denne retlig interesse i sagen.
 Fogedrettens kendelse om afvisning af klagerens  

 begæring om udlevering af det omhandlede materiale er ikke en  

 sådan retskraftig domstolsafgørelse, der er til hinder for, at  

 Disciplinærnævnet kan tage stilling til, om der foreligger en  

 tilsidesættelse af § 18, stk. 3, i lov om statsautoriserede revisorer.  

 Det er i denne sammenhæng uden betydning, at fogedrettens  

 afgørelse ikke blev kæret til landsretten.
 Indklagedes påstand om afvisning kan derfor ikke  

 tages til følge.
 Det følger af § 6 i bekendtgørelse nr. 263  

 af 15. april 1996 om Disciplinærnævnet for Statsautoriserede  

 Revisorer, at forvaltningsloven gælder for nævnets virksomhed.
 Disciplinærnævnets afgørelse  

 følger ikke af bestemte retsregler, men af almindelige  

 retsplejeprincipper og af doms- og nævnspraksis, og den begrundelse,  

 nævnet har givet for beslutningen, opfylder forvaltningslovens  

 krav.
 Der kan således heller ikke gives indklagede medhold  

 i påstanden om, at Disciplinærnævnets beslutning skulle  

 være ugyldig.
 Beslutningen stadfæstes derfor.
 Det bestemmes i medfør af bekendtgørelse om  

 Revisornævnet § 11, stk. 3, at kendelsen skal  

 offentliggøres.
 Thi bestemmes:
