 I henhold til § 46, stk. 1, § 75 f, stk. 1, § 75 m, stk. 1 og § 79, stk.  

 2, i lov om arbejdsløshedsforsikring m.v., jf. lovbekendtgørelse nr. 820 af  

 11. oktober 1993, samt § 41, stk. 2, i lov nr. 434 af 30. juni 1993 om en  

 aktiv arbejdsmarkedspolitik fastsættes efter forhandling med  

 Landsarbejdsrådet:
 § 1.  Direktoratet for Arbejdsløshedsforsikringen  

 (direktoratet) yder forskud og anviser refusion til udbetaling af dagpenge og  

 andre ydelser efter lov om arbejdsløshedsforsikring mv.
 Stk. 2.  Arbejdsmarkedsstyrelsen (styrelsen) yder  

 forskud og anviser refusion for ydelser, der udbetales af  

 arbejdsløshedskasserne efter lov om orlov og lov om en aktiv  

 arbejdsmarkedspolitik.
 Stk. 3.  Arbejdsløshedskasserne er ved anmodning om  

 forskud og refusion omfattet af reglerne i §§ 3-13.
Udbetalingsperioder og dispositionsdatoer § 2.  Dagpenge og andre ydelser udbetales bagud for 14  

 dage eller for 4 henholdvis 5 uger.
Hver 4/5-ugers-udbetalingsperiode slutter  

 næstsidste søndag i en måned.
 Stk. 2.  Direktøren for Arbejdsløshedsforsikringen kan  

 ændre en udbetalingsperiode, når særlige forhold taler herfor.
 Stk. 3.  Den enkelte arbejdsløshedskasse fastsætter  

 tidspunktet for, hvornår dagpenge og andre ydelser skal være til disposition  

 for medlemmet.
Forskud § 3.  Direktoratet eller styrelsen kan yde forskud til  

 en arbejdsløshedskasse, der ikke råder over tilstrækkelige midler til løbende  

 at afholde udgifterne til dagpenge og andre ydelser, hvortil kassen i følge  

 lovgivningen har ret til forskud eller refusion fra staten.
 Stk. 2.  Forskuddet kan ikke overstige kassens behov for  

 midler til betaling af ydelser, jf. stk. 1, og kan højst svare til kassens  

 nettoudbetalinger.
 § 4.  En arbejdsløshedskasse har kun ret til at  

 modtage forskud hvis:
§ 5.  Anmodning om udbetaling af forskud sendes til  

 direktoratet henholdsvis styrelsen på baggrund af kassens edb-behandlede  

 materiale.
Der kan tidligst anmodes om forskud efter en udbetalingsperiodes  

 udløb.
 Stk. 2.  Anmodningen skal være direktoratet henholdsvis  

 styrelsen i hænde senest kl. 12.00, een bankdag før ydelserne skal  

 være til disposition for modtageren.
 Stk. 3.  Kassens edb-behandlede materiale skal være  

 GiroBank i hænde senest kl. 9.00, een bankdag før ydelserne skal være til  

 disposition for modtageren.
 Stk. 4.  Direktoratet henholdsvis styrelsen anviser via  

 Danmarks Nationalbank forskudsmidlerne til GiroBank.
§ 6.  Forskudsmidlerne skal udbetales fra særskilte  

 girokonti for hver udbetalingsart.
Kontiene anvises af GiroBank, og må ikke  

 anvendes til andre formål.
 Stk. 2.  Beløb, der skal tilbageholdes til dækning af  

 krav mod medlemmet fra offentlige myndigheder eller skal modregnes til  

 dækning af krav fra kassen, skal fra de nævnte girokonti overføres direkte  

 til kreditor.
 Stk. 3.  Direktøren for Arbejdsløshedsforsikringen og  

 direktøren for Arbejdsmarkedsstyrelsen kan i særlige tilfælde dispensere fra  

 stk. 1.
Refusion § 7.  En arbejdsløshedskasse, der ikke har ret til at  

 modtage forskud efter reglerne i §§ 3-6, kan få udbetalt refusion af  

 udgifter, som er dokumenteret afholdt til udbetaling af dagpenge mv.  

 Refusionen kan udbetales som acontorefusion.
Stk. 2.  Arbejdsløshedskassen kan een gang om måneden  

 rekvirere refusion via direktoratet henholdsvis styrelsen.
Refusionen anvises  

 via Danmarks Nationalbank til arbejdsløshedskassens pengeinstitut.  

 Refusionsanmodningen for en måned skal være direktoratet henholdsvis  

 styrelsen i hænde senest den 10. i den følgende måned og skal være påtegnet  

 af kassens statsautoriserede revisor.
 Stk. 3.  Refusionen kan højst svare til  

 arbejdsløshedskassens nettoudbetalinger.
 § 8.  En arbejdsløshedskasse, der i øvrigt opfylder  

 betingelserne for ret til forskud, kan fremsende anmodninger om  

 acontorefusion af edb-behandlede manuelle udbetalinger sammen med anmodning  

 om forskud, jf. § 5.
 Stk. 2.  Anmodning om acontorefusion af dokumenterede  

 reguleringer og manuelle udbetalinger, der ikke er edb-behandlede, kan  

 fremsendes til direktoratet henholdsvis styrelsen een gang om måneden.  

 Refusionen for en måned kan tidligst rekvireres den 10. i den følgende måned.
 § 9.  En arbejdsløshedskasse, der udbetaler dagpenge  

 eller overgangsydelse som lån mod overdragelse af krav mod Lønmodtagernes  

 Garantifond, jf. arbejdsløshedsforsikringslovens § 57, stk. 2, kan fremsende  

 anmodning til direktoratet om refusion efter reglerne i § 8, stk. 1, hvis  

 udbetalingerne er edb-behandlede.
 Stk. 2.  Hvis udbetalingerne ikke er edb-behandlede,  

 fremsendes anmodningen om refusion efter reglerne i § 8, stk.2.
Stk. 3.  Refusionen for lånene kan højst svare til et  

 beløb, der svarer til dagpengene/overgangsydelsen med fradrag for skat efter  

 de gældende regler.
Arbejdsløshedskassen skal ikke afregne skat af lånene til  

 Told- og Skattestyrelsen.
Uretmæssig eller for sent indsendt anmodning om forskud § 10.  Hvis arbejdsløshedskassen uretmæssigt har  

 modtaget forskud eller refusion til udbetaling af dagpenge mv., tilskrives  

 beløbet en rente på 11/2 pct. pr. påbegyndt måned fra tidspunktet for  

 hævningen, indtil tilbagebetaling til staten har fundet sted.
 Stk. 2.  Hvis forskud udbetales for tidligt, jf. § 5,  

 forrentes de for tidligt hævede beløb med 18 pct. p.a. indtil det retmæssige  

 hævetidspunkt, eller indtil tilbagebetaling til staten har fundet sted.
Stk. 3.  Hvis direktoratet henholdsvis styrelsen, på  

 grund af for sen eller manglende anmodning fra arbejdsløshedskassen, ikke har  

 kunnet anvise beløb til GiroBank til dækning af arbejdsløshedskassens  

 udbetalinger, skal kassen svare rente af det for sent anviste beløb.
Beløbet  

 forrentes med den af Danmarks Nationalbank til en hver tid fastsatte rente  

 for indskud på folio indtil kassens udbetalinger er blevet inddækket.
Kildeskat § 11.  Arbejdsløshedskassen skal afregne skat af  

 dagpenge mv. i henhold til kildeskattelovens bestemmelser.
 Stk. 2.  Direktoratet henholdsvis styrelsen anviser på  

 baggrund af arbejdsløshedskassens anmodning skatten på forfaldsdagen via  

 Danmarks Nationalbank til Told- og Skattestyrelsens konto i Nationalbanken.
 Stk. 3.  Kassens anmodning skal være direktoratet  

 henholdsvis styrelsen i hænde senest kl. 12.00 på den sidste hverdag  

 før forfaldsdagen.
Sikkerhed § 12.  Arbejdsløshedskassen er ansvarlig for, at  

 udbetalingen af dagpenge mv. administreres under fornøden hensyntagen til  

 sikkerheden i forbindelse med afleveringen af data til GiroBank efter § 5,  

 stk. 3.
 Stk. 2.  Arbejdsløshedskassen skal bemyndige mindst 2  

 personer til ved deres underskrift at stå inde for rigtigheden og ægtheden af  

 data indeholdt i kassens overførselsmateriale til GiroBank.
 Stk. 3.  Arbejdsløshedskassen skal bemyndige mindst 2  

 personer til ved deres underskrift at stå inde for rigtigheden af kassens  

 anmodninger om udbetaling af forskud/refusion fra Danmarks Nationalbank via  

 direktoratet eller styrelsen til GiroBank.
 Stk. 4.  Arbejdsløshedskassen skal bemyndige mindst 2  

 personer til ved deres underskrift at stå inde for rigtigheden af kassens  

 anmodninger om overførsel af kildeskat.
 Ikrafttrædelsesbestemmelser mv.
§ 13.  Reglerne finder tilsvarende anvendelse på  

 iværksætterydelse og uddannelsesydelse, der udbetales efter de af  

 arbejdsministeren fastsatte regler om overgangsordninger for ledige, der er  

 omhandlet af lov om arbejdstilbud til ledige.
Kassernes anmodning om forskud  

 og refusion for disse ydelser skal fortsat ske via direktoratet.
 § 14.  Der udarbejdes en vejledning til  

 bekendtgørelsen.
 § 15.  Bekendtgørelsen træder i kraft dagen efter  

 offentliggørelsen i lovtidende og har virkning fra den 3. januar 1994.
 Stk. 2.  Samtidig ophæves:
