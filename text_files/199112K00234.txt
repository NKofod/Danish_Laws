Nr LSF 234 Forslag til Lov om ændring at visse ikrafttrædelsestidspunkter i  

 CO2-pakken Fremsat af energiministeren (Anne Birgitte Lundholt) den 19. februar 1992 Vedtaget ved tredjebehandling den 27. februar 1992 Lov nr. 143 af 03/03/1992 § 1 I lov nr. 888 af 21. december 1991 om kuldioxidafgift af visse  

 energiprodukter foretages følgende ændringer:
 1. § 23, stk. 1, affattes således:
 »Loven træder i kraft 1 måned efter modtagelsen af EF-Kommissionens  

 endelige anerkendelse af følgende loves forenelighed med EF-retten:
 1) Lov nr. 888 af 21. december 1991 om kuldioxidafgift af visse  

 energiprodukter.
2) Lov nr. 889 af 21. december 1991 om ændring af lov om afgift af visse  

 olieprodukter, lov om afgift af stenkul, brunkul og koks m.v., lov om afgift  

 af elektricitet og lov om afgift af gas.« 2. I § 23 indsættes efter stk. 1 som nyt stykke:
»Stk. 2. Skatteministeren kundgør ved bekendtgørelse i  

 Lovtidende tidspunktet for lovens ikrafttræden.« Stk. 2-7 bliver herefter stk. 3-8.
 3. I § 23, stk. 7, der bliver stk. 8, indsættes efter  

 »loven« : », herunder bestemmelser om de registrerede  

 virksomheders angivelse af den afgiftspligtige mængde«.
§ 2 I lov nr. 889 af 21. december 1991 om ændring af lov om afgift af visse  

 olieprodukter, lov om afgift af stenkul, brunkul og koks m.v., lov om afgift  

 af elektricitet og lov om afgift af gas foretages følgende ændringer:
 1. § 5, stk. 1, affattes således:
 »Loven træder i kraft 1 måned efter modtagelsen af EF-Kommissionens  

 endelige anerkendelse af følgende loves forenelighed med EF-retten:
 1) Lov nr. 888 af 21. december 1991 om kuldioxidafgift af visse  

 energiprodukter.
2) Lov nr. 889 af 21. december 1991 om ændring af lov om afgift af visse  

 olieprodukter, lov om afgift af stenkul, brunkul og koks m.v., lov om afgift  

 af elektricitet og lov om afgift af gas.« 2. § 5, stk. 2, ophæves, og i stedet indsættes:
»Stk. 2. Skatteministeren kundgør ved bekendtgørelse i  

 Lovtidende tidspunktet for lovens ikrafttræden.« 3. I § 5, stk. 3-6, ændres »den 1. marts 1992«  

 til: »lovens ikrafttræden«.
 4. I § 5 indsættes som nyt stykke:
»Stk. 7. Skatteministeren kan fastsætte de fornødne regler  

 til gennemførelse af loven, herunder bestemmelser om de registrerede  

 virksomheders angivelse af den afgiftspligtige mængde.« § 3 I lov nr. 1 af 3. januar 1992 om statstilskud til dækning af udgifter til  

 kuldioxidafgift i visse virksomheder med et stort energiforbrug foretages  

 følgende ændring:
 § 9, stk. 3, affattes således:
»Stk. 3. Energiministeren fastsætter  

 ikrafttrædelsestidspunktet for nærmere regler vedrørende energisyn.« § 4 I lov nr. 3 af 3. januar 1992 om statstilskud til fremme af decentral  

 kraftvarme og udnyttelse af biobrændsler foretages følgende ændring:
 § 8 affattes således:
» § 8. Energiministeren fastsætter lovens  

 ikrafttrædelsestidspunkt.« § 5 I lov nr. 4 af 3. januar 1992 om statstilskud til færdiggørelse af  

 fjernvarmenet foretages følgende ændring:
 § 8 affattes således:
» § 8. Energiministeren fastsætter lovens  

 ikrafttrædelsestidspunkt.« § 6 Stk. 1. Loven træder i kraft ved bekendtgørelsen i Lovtidende og  

 har virkning fra 1. marts 1992.
 Stk. 2. Afgiftsbeløb, der forfalder i tiden fra 1. marts 1992 til  

 denne lovs ikrafttræden, bortfalder.
Oprindeligt fremsat forslag § 1 I lov nr. 888 af 21. december 1991 om kuldioxidafgift af visse  

 energiprodukter foretages følgende ændringer:
 1. § 23, stk. 1, affattes således:
 »Loven træder i kraft 1 måned efter modtagelsen af EF-Kommissionens  

 endelige anerkendelse af følgende loves forenelighed med EF-retten:
 1) Lov nr. 888 af 21. december 1991 om kuldioxidafgift af visse  

 energiprodukter.
2) Lov nr. 889 af 21. december 1991 om ændring af lov om afgift af visse  

 olieprodukter, lov om afgift af stenkul, brunkul og koks m.v., lov om afgift  

 af elektricitet og lov om afgift af gas.« 2. I § 23 indsættes efter stk. 1 som nyt stykke:
»Stk. 2. Skatteministeren kundgør ved bekendtgørelse i  

 Lovtidende tidspunktet for lovens ikrafttræden.« Stk. 2-7 bliver herefter stk. 3-8.
3. I § 23, stk. 7, der bliver stk. 8, indsættes efter  

 »loven« : », herunder bestemmelser om de registrerede  

 virksomheders angivelse af den afgiftspligtige mængde.« § 2 I lov nr. 889 af 21. december 1991 om ændring af lov om afgift af visse  

 olieprodukter, lov om afgift af stenkul, brunkul og koks m.v., lov om afgift  

 af elektricitet og lov om afgift af gas foretages følgende ændringer:
 1. § 5, stk. 1, affattes således:
 »Loven træder i kraft 1 måned efter modtagelsen af EF-Kommissionens  

 endelige anerkendelse af følgende loves forenelighed med EF-retten:
 1) Lov nr. 888 af 21. december 1991 om kuldioxidafgift af visse  

 energiprodukter.
2) Lov nr. 889 af 21. december 1991 om ændring af lov om afgift af visse  

 olieprodukter, lov om afgift af stenkul, brunkul og koks m.v., lov om afgift  

 af elektricitet og lov om afgift af gas.« 2. § 5, stk. 2, ophæves, og i stedet indsættes:
»Stk. 2. Skatteministeren kundgør ved bekendtgørelse i  

 Lovtidende tidspunktet for lovens ikrafttræden.« 3. I § 5, stk. 3-6, ændres »den 1. marts 1992«  

 til: »lovens ikrafttræden«.
 4. I § 5, indsættes som nyt stykke:
»Stk. 7. Skatteministeren kan fastsætte de fornødne regler  

 til gennemførelse af loven, herunder bestemmelser om de registrerede  

 virksomheders angivelse af den afgiftspligtige mængde.« § 3 I lov nr. 1 af 3. januar 1992 om statstilskud til dækning af udgifter til  

 kuldioxidafgift i visse virksomheder med et stort energiforbrug foretages  

 følgende ændring:
 1. § 9, stk. 3, affattes således:
»Stk. 3. Energiministeren fastsætter  

 ikrafttrædelsestidspunktet for nærmere regler vedrørende energisyn.« § 4 I lov nr. 3 af 3. januar 1992 om statstilskud til fremme af decentral  

 kraftvarme og udnyttelse af biobrændsler foretages følgende ændring:
 1. § 8 affattes således:
» § 8. Energiministeren fastsætter lovens  

 ikrafttrædelsestidspunkt.« § 5 I lov nr. 4 af 3. januar 1992 om statstilskud til færdiggørelse af  

 fjernvarmenet foretages følgende ændring:
 1. § 8 affattes således:
» § 8. Energiministeren fastsætter lovens  

 ikrafttrædelsestidspunkt.« § 6 Loven træder i kraft ved bekendtgørelsen i Lovtidende og har virkning fra  

 1. marts 1992.
 Stk. 2. Afgiftsbeløb, der forfalder i tiden fra 1. marts 1992 til  

 denne lovs ikrafttræden, bortfalder.
Bemærkninger til lovforslaget Almindelige bemærkninger Forslaget indebærer, at ikrafttrædelsen af visse love i CO2-pakken  

 udskydes fra 1. marts 1992. Ændringen er en følge af, at visse love i  

 CO2-pakken i henhold til EØF-Traktatens regler om statsstøtte er anmeldt over  

 for Kommissionen, som endnu ikke har truffet endelig beslutning om, i hvilket  

 omfang CO2-pakken indeholder statsstøtteelementer og i givet fald, om  

 Kommissionen kan godkende ordningen.
 De fem love, som er omfattet af forslaget, indgår i lovkomplekset om en  

 omlægning af energiafgifterne, indførelse af en miljøafgift på udledning af  

 kuldioxid (CO2), samt gennemførelse af en række hermed sammenhørende  

 foranstaltninger til nedbringelseaf energiforbruget - den såkaldte CO2-pakke.  

 CO2-pakken omfatter følgende 8 love, som blev vedtaget af Folketinget den 20.  

 december 1991:
- Lov nr. 888 af 21. december 1991 om kuldioxidafgift af visse  

 energiprodukter.
Loven skal træde i kraft den 1. marts 1992. For  

 erhvervsvirksomheder ydes der fuld tilbagebetaling af afgiften i hele 1992,  

 således at erhvervsvirksomheder reelt først opkræves CO2-afgift fra 1. januar  

 1993.
- Lov nr. 889 af 21. december 1991 om ændring af lov om afgift af visse  

 olieprodukter, lov om afgift af stenkul, brunkul og koks m.v., lov om afgift  

 af elektricitet og lov om afgift af gas.
Loven skal træde i kraft den 1.  

 marts 1992.
 - Lov nr. 944 af 27. december 1991 om tilskud til elproduktion.  

 Skatteministeren fastsætter lovens ikrafttrædelse.
- Lov nr. 1 af 3. januar 1992 om statstilskud til dækning af udgifter til  

 kuldioxidafgift i visse virksomheder med et stort energiforbrug.
Loven skal  

 træde i kraft den 1. januar 1993, dog skal regler for energisyn have virkning  

 fra den 1. marts 1992.
- Lov nr. 2 af 3. januar 1992 om statstilskud til energibesparelser i  

 erhvervsvirksomheder.
Loven skal træde i kraft den 1. januar 1993.
- Lov nr. 3 af 3. januar 1992 om statstilskud til fremme af decentral  

 kraftvarme og udnyttelse af biobrændsler.
Loven skal træde i kraft den 1.  

 marts 1992.
- Lov nr. 4 af 3. januar 1992 om statstilskud til færdiggørelse af  

 fjernvarmenet.
Loven skal træde i kraft den 1. marts 1992.
- Lov nr. 5 af 3. januar 1992 om statstilskud til omstilling af ældre  

 boliger til kraftvarme.
Loven skal træde i kraft 1. januar 1993.
 Efter EØF-Traktatens artikel 92 er - bortset fra visse undtagelser -  

 statsstøtte eller støtte, som ydes ved hjælp af statsmidler under enhver  

 tænkelig form, og som fordrejer eller truer med at fordreje  

 konkurrencevilkårene ved at begunstige visse virksomheder eller visse  

 produktioner, uforenelig med fællesmarkedet i det omfang, den påvirker  

 samhandelen mellem Medlemsstaterne.
Efter EØF-Traktatens artikel 93, stk. 3, skal Kommissionen underrettes så  

 betids om enhver påtænkt indførelse eller ændring af støtteforanstaltninger,  

 at den kan fremsætte sine bemærkninger hertil.
Såfremt Kommissionen er af den  

 opfattelse, at det påtænkte er uforeneligt med fællesmarkedet i henhold til  

 artikel 92, iværksætter den uopholdeligt en procedure, hvorefter den  

 pågældende Medlemsstat skal ophæve eller ændre statsstøtteforanstaltningen.
 I overensstemmelse med denne bestemmelse i EØF-Traktatens artikel 93  

 foretog regeringen den 3. december 1991 en anmeldelse af forslag til lov om  

 kuldioxidafgift af visse energiprodukter, forslag til lov om tilskud til  

 elproduktion, forslag til lov om statstilskud til dækning af udgifter til  

 kuldioxidafgift i visse virksomheder med et stort energiforbrug og forslag  

 til lov om statstilskud til energibesparelser i erhvervsvirksomheder.  

 Kommissionen modtog anmeldelsen den 9. december 1991.
I anmeldelsen gennemgås de fire lovforslag i overensstemmelse med  

 Kommissionens bilag om oplysninger, som normalt skal fremgå af anmeldelser i  

 henhold til artikel 93, stk. 3. Anmeldelsen af forslag til lov om  

 kuldioxidafgift af visse energiprodukter vedrørte den særlige  

 refusionsordning, der omfatter delvis tilbagebetaling af kuldioxidafgift.
I  

 overensstemmelse med tidligere praksis foretoges der ikke anmeldelse af selve  

 kuldioxidafgiften og de øvrige lovforslag i CO2-pakken.
De øvrige fire love i  

 CO2-pakken blev dog medsendt til orientering.
 Folketingets Skatteudvalg og Folketingets Energipolitiske Udvalg blev den  

 4. december 1991 orienteret om anmeldelsen til Kommissionen.
Med skrivelse af 19. december 1991 anerkendte Kommissionen modtagelsen af  

 anmeldelsen.
I Kommissionens skrivelse var det i overensstemmelse med  

 almindelig praksis anført, at en frist på 2 måneder til behandling af  

 projektet begyndte at løbe fra modtagelsen den 9. december 1991, og at  

 Kommissionen inden 15 arbejdsdage fra den 9. december kunne anmode om  

 supplerende oplysninger, hvorefter to måneders fristen ville løbe fra  

 modtagelsen af de supplerende oplysninger.
Efter vedtagelsen af CO2-pakken den 20. december 1991 og stadfæstelsen af  

 lovene senest den 3. januar 1992 blev de vedtagne love den 9. januar 1992  

 fremsendt til Kommissionen til orientering.
Den 21. januar 1992 anerkendte  

 Kommissionen modtagelsen af de vedtagne love og anførte her, at Kommissionen  

 nu beregnede sig to måneder fra den 9. januar 1992 til en vurdering af  

 projektet.
Kommissionen har den 3. februar 1992 anmodet om en række supplerende  

 oplysninger, som skal være Kommissionen i hænde inden 20 arbejdsdage.
Det  

 fremgår endvidere, at Kommissionen har inddraget samtlige 8 love i sin  

 vurdering af det pågældende statsstøtteprojekt.
Konsekvensen heraf er, at Kommissionens frist på 2 måneder til behandling  

 af det pågældende statsstøtteprojekt løber fra det tidspunkt, hvor  

 Kommissionen har modtaget de supplerende oplysninger.
I tilfælde af, at  

 Kommissionen derefter stadig finder, at den har behov for uddybende  

 oplysninger, kan 2 måneders fristen yderligere udskydes.
 Kommissionen har understreget, at det pågældende statsstøtteprojekt ikke  

 kan træde i kraft, før Kommissionen har givet sin endelige godkendelse af  

 projektet.
 Folketingets Skatteudvalg og Energipolitisk Udvalg blev den 4. februar  

 1992 orienteret om Kommissionens spørgsmål.
 CO2-pakken består som nævnt af 8 love, hvoraf kun de 4 love fandtes at  

 burde anmeldes i henhold til EØF-Traktatens statsstøtteregler.
 Kommissionen har imidlertid i sin henvendelse stillet spørgsmål til  

 samtlige 8 love og omtaler hele CO2-pakken som een statsstøttesag.
 Uanset at dele af CO2-pakken må vurderes ikke at indeholde  

 statsstøtteelementer, må Kommissionens behandling af anmeldelsen medføre, at  

 de 4 af lovene ikke som forudsat kan træde i kraft den 1. marts 1992.  

 Ligeledes kan der ikke i henhold til lov om statstilskud til dækning af  

 udgifter til kuldioxidafgift for visse virksomheder med et stort  

 energiforbrug fastsættes regler om energisyn med virkning fra den 1. marts  

 1992.
 Hvis regeringen undlader at følge Kommissionens tilkendegivelse og sætter  

 dele af CO2-pakken i kraft, før Kommissionen har udtalt sig, vil risikoen  

 være, at Kommissionen indleder en traktatkrænkelsessag mod Danmark med en  

 eventuel deraf følgende forpligtelse til at tilbagesøge ulovligt udbetalt  

 statsstøtte.
 Det foreslås derfor med denne ændringslov, at ikrafttrædelsen udsættes til  

 en afklaring i forhold til EF har fundet sted.
 Det forudsættes her, at ikrafttrædelsen sker snarest efter  

 EF-Kommissionens godkendelse af lovene i overensstemmelse med bemærkningerne  

 til de enkelte bestemmelser.
Det kan yderligere anføres, at den hollandske regering ligeledes har en  

 anmeldelse til behandling i Kommissionen.
I december 1991 anmeldte Holland et  

 foreløbigt lovforslag om forhøjelse af de eksisterende CO2-afgifter, idet det  

 skønnedes, at lovforslagene kunne indeholde et element af statsstøtte.
Et  

 endeligt lovforslag blev den 16. januar 1992 fremsendt til Kommissionen, som  

 herefter beregnede sig en to måneders frist fra modtagelsen den 21. januar  

 1992 til at tage stilling til støtteprojektet.
Kommissionen har den 4.  

 februar 1992 anmodet myndighederne i Holland om en række supplerende  

 oplysninger.
De forhøjede CO2-afgifter i Holland kan ikke træde i kraft, før  

 Kommissionen har truffet beslutning herom.
Økonomiske og administrative konsekvenser Udsættelsen af lov om kuldioxidafgift af visse energiprodukter vurderes  

 at ville medføre et provenutab for staten på ca. 200 mio. kr. for hver måned  

 CO2-afgiften udsættes fra den 1. marts 1992.
 Dette vil i væsentligt omfang modsvares af, at nedsættelsen af  

 energiafgifter i henhold til lov om ændring af lov om afgift af visse  

 olieprodukter, lov om afgift af stenkul, brunkul og koks m.v., lov om afgift  

 af elektricitet og lov om afgift af gas ligeledes udsættes.
 Det samlede provenutab for staten ved udsættelse af afgiftslovene vurderes  

 således at blive ca. 80 mio. kr. pr. måneds udsættelse.
 Udsættelsen af ikrafttrædelsen af lov om tilskud til elproduktion medfører  

 en udgiftsreduktion for staten på ca. 15 mio. kr. pr. måned.
For så vidt angår lov om statstilskud til fremme af decentral kraftvarme  

 og udnyttelse af biobrændsler og lov om statstilskud til færdiggørelse af  

 fjernvarmenet er der på finansloven for 1992 afsat henholdsvis 50 mio. kr. og  

 200 mio. kr.
Da der således er tale om en rammelov, vurderes lovforslaget  

 ikke at få økonomiske konsekvenser.
 Det skønnes, at forslaget vil medføre engangsudgifter i Told- og  

 Skattestyrelsen på 450.000 kr.
Bemærkninger til de enkelte bestemmelser Til §§ 1-2 Det er med ikrafttrædelsestidspunktet i §§ 1-2 hensigten, at  

 afgiftslovene skal træde i kraft en måned efter Kommissionens endelige  

 godkendelse af disse love.
Til § 3 For så vidt angår § 3 i lovforslaget, er det hensigten, at  

 energiministeren allerede i 1992, under forudsætning af EF-Kommissionens  

 godkendelse, skal sætte regler om energisyn i kraft, således at virksomheder,  

 som har mulighed for tilskud efter lov om statstilskud til dækning af  

 udgifter til kuldioxidafgift i visse virksomheder med et stort energiforbrug,  

 hurtigst muligt kan få foretaget det energisyn, som er en betingelse for  

 tilskud.
Det forudsættes således, at energiministeren umiddelbart efter  

 Kommissionens godkendelse af den pågældende lov , sætter regler om energisyn  

 i kraft.
Til §§ 4-5 Ifølge disse bestemmelser fastsætter energiministeren lovenes  

 ikrafttrædelsestidspunkt.
Det forudsættes her, at energiministeren  

 umiddelbart efter Kommissionens godkendelse af de pågældende love sætter dem  

 i kraft, dog således at tilskudslovene tidligst træder i kraft samtidig med  

 lov om kuldioxidafgift af visse energiprodukter og lov om ændring af lov om  

 afgift af visse olieprodukter, lov om afgift af stenkul, brunkul og koks  

 m.v., lov om afgift af elektricitet og lov om afgift af gas.
Til § 6 Bestemmelsen tager højde for den situation, at loven eventuelt ikke vil  

 være kundgjort i Lovtidende før den 1. marts 1992.
