(Fremsættelse af anmodning m.v.) I henhold til § 12 i lov nr. 350 af 13. juni 1973 om  

 svangerskabsafbrydelse, som ændret ved § 3 i lov nr. 254 af 12. juni 1975 om  

 ændring af forskellige lovbestemmelser om mødrehjælpens virksomhed og § 47 i  

 lov nr. 327 af 26. juni 1975 om lægemidler, fastsættes:
 Anmodning om svangerskabsafbrydelse.
 § 1.  Anmodning om svangerskabsafbrydelse indgives af  

 kvinden selv til en læge eller amtskommunalt socialcenter (i København  

 magistraten og på Frederiksberg det sociale udvalg). Anmodningen skal  

 indeholde oplysning om kvindens navn, personnummer og bopæl.
 Stk. 2.  Anmodningen skal underskrives af kvinden.
§ 2.  Er kvinden på grund af sindssygdom, åndsvaghed  

 eller af anden grund ude af stand til at forstå betydningen af indgrebet,  

 fremsættes anmodningen af en særligt beskikket værge.
Har ansøgeren en fast  

 værge, kan denne beskikkes, hvis det findes hensigtsmæssigt.
Værgebeskikkelse  

 sker efter de almindelige regler herom, og der skal fortrinsvis søges  

 beskikket en person, som ved slægtskab, svogerskab eller venskab er nært  

 knyttet til kvinden.
 Stk. 2.  Anmodningen skal underskrives af værgen.
§ 3.  Er kvinden under 18 år eller umyndiggjort i  

 personlig henseende, skal forældremyndighedens indehaver, henholdsvis værgen,  

 samtykke i anmodningen, medmindre Stk. 2.  Samtykke fra forældremyndighedens indehaver  

 eller værgen skal være skriftligt.
 Vejledning.
§ 4.  Inden indgrebet foretages, skal den læge, der  

 foretager vejledning efter lovens § 8, stk. 3, og kvinden ved deres  

 underskrift bekræfte, at vejledning har fundet sted.
Det samme gælder den,  

 der skal fremsætte anmodningen efter lovens § 5, stk. 2, eller samtykke efter  

 lovens § 6, stk. 1.
 Klage over afslag.
 § 5.  Klage over samrådets afgørelse kan fremsættes  

 mundtligt eller skriftligt for det amtskommunale socialcenter (magistraten  

 eller det sociale udvalg).
 Ikrafttrædelsesbestemmelser m.v.
 § 6.  Bekendtgørelsen træder i kraft den 1. april  

 1976.
 Stk. 2.  Behandlingen af sager, som ikke er  

 færdigbehandlede af mødrehjælpsinstitutionerne ved bekendtgørelsens  

 ikrafttræden, tilendebringes af de amtskommunale socialcentre (magistraten  

 eller det sociale udvalg).
 Stk. 3.  Justitsministeriets bekendtgørelse nr. 511 af  

 17. september 1973 om svangerskabsafbrydelse ophæves.
 Justitsministeriet, den 10. marts 1976.
 Orla Møller.
/K.
Hjorth.
