Vejledning om behandling  

 af arbejdsskadesager vedrørende medarbejdere i Kriminalforsorgen Anvendelsesområdet 1.  

  

 Medarbejdere i Kriminalforsorgen kan få  

 erstatning og godtgørelse, hvis de kommer til skade i forbindelse med  

 arbejdets  

 udførelse.
 Erstatning ydes efter  

 reglerne i lovgivningen om sikring mod følger af arbejdsskade  

 (arbejdsskadeloven).
Reglerne omfatter enhver, der  

 mod løn eller som ulønnet medhjælper antages til varigt, midlertidigt eller  

 forbigående arbejde.
Loven omfatter tillige personer under varetagelse af  

 tillidshverv i forbindelse med de ansattes arbejdsforhold på virksomheden.
 For så vidt angår erstatning  

 og godtgørelse til indsatte, der kommer til skade, henvises til  

 bekendtgørelse  

 og vejledning om erstatning og godtgørelse til indsatte i Kriminalforsorgens  

 institutioner og til dømte under udførelse af samfundstjeneste for følger af  

 ulykkestilfælde m.v.
 Anmeldelse til  

 Arbejdsskadestyrelsen m.v.
2.  

  

 Kriminalforsorgen har  

 pligt til at anmelde en skade til Arbejdsskadestyrelsen, hvis skaden antages  

 at  

 kunne begrunde krav på ydelser efter arbejdsskadeloven, jf. dog pkt. 15-21.  

 Pligten til at anmelde skader til Arbejdsskadestyrelsen påhviler den  

 institution eller den afdeling, hvor skaden er indtruffet.
Sker skaden på  

 Kriminalforsorgens Uddannelsescenter (KUC), har KUC anmeldelsespligten.
 Det bemærkes, at dokumenter i  

 arbejdsskadesagen skal holdes adskilt fra den pågældendes personalecharteque.  

 Endvidere må det ikke være den samme person, der både behandler en eventuel  

 personalesag  

 og arbejdsskadesagen.
 3.  

  

 Der er anmeldelsespligt i følgende situationer:
 1)  

 	  

 Tilfælde, som må antages at medføre varigt  

 mén eller tab af erhvervsevne, samt tilfælde, der har medført eller antages  

 at  

 ville medføre skadelidtes død, anmeldes snarest muligt og senest 9 dage efter  

 skadens indtræden.
 2)  

 	  

 Tilfælde, hvor skadelidte, uanset om  

 tilfældet må antages at medføre varigt mén eller tab af erhvervsevne, endnu  

 ikke 5 uger efter skadens indtræden har genoptaget sit sædvanlige arbejde i  

 fuldt omfang, anmeldes senest 9 dage herefter.
 3)  

 	  

 Tilfælde, som må antages alene at ville  

 medføre krav på godtgørelse af udgifter til sygebehandling eller optræning,  

 anmeldes snarest muligt og senest 9 dage efter skadens indtræden, jf. dog  

 pkt.  

 15-21.
 4)  

 	  

 Når skadelidte anmoder om det.
4.  

  

 Anmeldelsespligten omfatter således ikke småskader som fx splinter, skrammer  

 og  

 buler, der ikke vurderes at kunne resultere i krav på ydelser f.eks.  

 behandlingsudgifter.
I disse tilfælde vil det være hensigtsmæssigt at indgå  

 en  

 aftale med skadelidte om, at sagen erindres 10 måneder frem med henblik på at  

 sikre sig, at skaden ikke har medført fx varige mén eller tab af  

 erhvervsevne.  

 Der bør udfærdiges en anmeldelse, der opbevares på tjenestestedet.
Efter 10  

 måneder indkaldes den pågældende skadelidte til en samtale, hvor  

 tjenestestedet  

 (forsikringsenheden) vurderer, om skaden antages at kunne begrunde krav på  

 ydelser efter arbejdsskadeloven.
Såfremt dette er tilfældet, indsendes  

 anmeldelsen  

 til Arbejdsskadestyrelsen.
 Det  

 kan eventuelt på skadestidspunktet aftales med skadelidte, at han/hun efter  

 10  

 måneder får en skriftlig henvendelse om, at han/hun må henvende sig, hvis det  

 mod forventning har vist sig, at der er opstået skader, som vil kunne  

 begrunde  

 ydelser efter loven.
En  

 anden mulighed er, at tjenestestedet (forsikringsenheden) opfordrer  

 skadelidte  

 til at komme med en lægeerklæring med henblik på en vurdering af skadens  

 omfang.
Det bemærkes, at skadelidte ikke har pligt til at komme med en sådan  

 erklæring.
5.  

  

 I de tilfælde, hvor der er tvivl om, hvorvidt en fysisk skade kan begrunde  

 krav  

 på ydelser efter arbejdsskadelovgivningen, skal skadelidte udfylde et  

 spørgeskema vedrørende skaden.
Oplysningerne i spørgeskemaet skal af  

 tjenestestedet benyttes til at vurdere, om skaden kan antages at kunne  

 begrunde  

 krav på ydelser efter arbejdsskadeloven.
6.  

  

 Er  

 anmeldelse ikke indsendt rettidigt, kan krav om erstatning efter loven dog  

 rejses af skadelidte eller de efterladte inden for en frist af 1 år fra  

 arbejdsskadens indtræden.
Når der er særlig grund dertil, kan der ses bort  

 fra  

 fristen.
 7.  

  

 Krav på erstatning efter loven forældes efter 20 år.
Fremgangsmåde ved  

 anmeldelse 8. Ved anmeldelse af arbejdsskade benyttes  

 Arbejdsskadestyrelsens  

 elektroniske anmeldelsessystem EASY på  

www.ask.dk.
Al korrespondance med  

 Arbejdsskadestyrelsen foregår herefter som hovedregel elektronisk.
 I forbindelse med oprettelse som bruger i Arbejdsskadestyrelsens elektroniske  

 indberetningssystem EASY skal tilmelding for hvert tjenestested  

 ske via tjenestestedets p-nummer (produktionsenhedsnummer) og ikke via  

 direktoratets cvr. nr.
 Tjenestestedernes produktionsenhedsnumre kan findes på  

  

 www.CVR.dk  

.
 9.  

 Ved anmeldelse med henblik på ydelser efter arbejdsskadeloven skal lægelige  

 oplysninger som hovedregel indhentes.
 Forsikringsenheden  

 kan dog undlade at indhente lægelige oplysninger hvis:
 ·  

 	  

 Skadens følger er så ubetydelige, at der  

 ikke kan blive tale om erstatning ud over behandlingsudgifter, og selskabet  

 betaler disse.
 ·  

 	  

 Skadens følger er så ubetydelige, at der  

 ikke kan blive tale om erstatning, og sagen henlægges af forsikringsenheden  

 uden behandlingsudgifter.
Såfremt der skal indhentes  

 lægelige oplysninger, kan forsikringsenheden enten anmode skadelidte om at  

 sørge for at lægeerklæring 1 bliver udfyldt eller anmode skadelidte om  

 samtykke  

 til, at forsikringsenheden indhenter de lægelige oplysninger.
Såfremt  

 skadelidte giver samtykke til, at forsikringsenheden indhenter oplysningerne,  

 sendes lægeerklæring 1 til skadelidtes læge, der herefter returnerer denne i  

 udfyldt stand til forsikringsenheden.
 Lægeerklæring 1 kan bestilles  

 hos Arbejdsskadestyrelsen.
Forsikringsenheden vurderer  

 herefter, om betingelserne er opfyldt til selv at afgøre sagen, eller om  

 sagen  

 skal sendes til Arbejdsskadestyrelsen til afgørelse.
Såfremt der er tale om  

 en  

 fysisk skade, skal det i pkt. 5 nævnte spørgeskema (Bilag 3) endvidere sendes  

 elektronisk til Arbejdsskadestyrelsen.
Såfremt den skadelidte har været under  

 behandling på skadestue eller sygehus sendes skadestueerklæring eller  

 udskrivningsbrev ligeledes elektronisk.
 10.  

  

 Når en arbejdsskadesag anmeldes til  

 Arbejdsskadestyrelsen, skal tjenestestedet udarbejde et kort notat om  

 ansvarsgrundlaget til eget brug i tilfælde af en senere anmodning om  

 godtgørelse  

 for svie og smerte.
 Vejledning om erstatning  

 og godtgørelse for svie og smerte, behandlingsudgifter m.v.
 11.  

  

 Tjenestestedet  

 har pligt til at vejlede om muligheden for godtgørelse for svie og smerte,  

 behandlingsudgifter  

 m.v. i de situationer, hvor en skade må antages at kunne begrunde krav på  

 ydelser.
 Vedrørende  

 godtgørelse for svie og smerte m.v. henvises i øvrigt til bilag 2.
Anmeldelse af  

 erhvervssygdomme 12.  

  

 Tjenestestedet har ikke anmeldelsespligt for erhvervssygdomme, herunder  

 psykiske lidelser, der er opstået som følge af længerevarende påvirkning.  

 Derimod har skadelidtes læge pligt til at anmelde en erhvervssygdom.
 Om  

 chok henvises til bilag 1, pkt. 9.
 13.  

  

 Der henvises i øvrigt til Vejledning om anerkendelse af psykiske  

 sygdomme fra  

 Arbejdsskadestyrelsen, se  

ww.ask.dk  

 under udgivelser.
Væskeoverførsel 14.  

  

 I sager, hvor der alene er tale om væskeoverførsel (blod, spyt m.v.), kan der  

 -  

 i stedet for anmeldelse til Arbejdsskadestyrelsen - på tjenestestedet  

 udarbejdes en intern rapport om skaden.
Rapporten bør underskrives af en  

 overordnet  

 medarbejder.
 I  

 sager om væskeoverførsel ses der bort fra ovennævnte anmeldelsesfrist på 1 år  

 på den måde, at anmeldelsesfristen først regnes fra det tidspunkt, hvor den  

 pågældende bliver opmærksom på, at der er følger af skaden.
 Anmeldelse  

 til Arbejdsskadestyrelsen kan således afvente en undersøgelse af, om  

 skadelidte  

 har pådraget sig en lidelse.
 Særligt om udgifter  

 til proteser, briller, behandling m.v.
 15.  

  

 I stedet for at anmelde sagen til Arbejdsskadestyrelsen kan tjenestestedet  

 (forsikringsenheden) selv betale skadelidtes udgifter til behandling eller  

 hjælpemidler.
16.  

  

 I  

 de tilfælde, hvor skaden antages at kunne begrunde krav på ydelser til  

 dækning  

 af udgifter til tandlægebehandling, sygebehandling, optræning eller  

 hjælpemidler, kan sagen afgøres af tjenestestedet (forsikringsenheden),  

 såfremt  

 de samlede udgifter ikke overstiger 5.000 kr., og de betingelser der er nævnt  

 i  

 pkt. 18-21 er opfyldt.
Overstiger de samlede udgifter 5.000 kr., eller er  

 skadelidte ikke tilfreds med tjenestestedets (forsikringsenhedens)  

 standpunkt,  

 skal sagen sendes til Arbejdsskadestyrelsen til afgørelse.
 17.  

  

 Det er tjenestestedet (forsikringsenheden), der vurderer, om betingelserne  

 for  

 betaling er til stede, såfremt sagen ikke oversendes til  

 Arbejdsskadestyrelsen.
 18.  

  

 Følgende  

 generelle betingelser skal være opfyldt, for at krav om betaling af udgifter  

 til  

  

 sygebehandling, optræning og  

 tandlægebehandling  

  

 kan imødekommes:
 a)  

 	  

 Skaden skal være anerkendt som en  

 arbejdsskade eller skal kunne anerkendes som en sådan.
 b)  

 	  

 Sygebehandlingen eller optræningen skal være  

 nødvendig for at opnå den bedst mulige helbredelse af arbejdsskaden.
 Behandlingen  

 skal som udgangspunkt være af en type, der er anerkendt som  

 tilskudsberettiget  

 efter lov om offentlig sygesikring.
Der kan ikke  

 ydes betaling for udgifter, der kan dækkes efter lov om offentlig sygesikring  

 eller efter sygehuslovgivningen.
Hvis der er begrænsninger i dækningen efter  

 sygesikringsloven eller sygehusloven, kan der dog ydes betaling efter  

 arbejdsskadeforsikringsloven for den del af udgiften, der ikke dækkes på  

 anden  

 måde.
Det er dog alene de faktiske udgifter, der kan dækkes.
Eventuelle  

 tilskud  

 fra private sygeforsikringer skal derfor fratrækkes det krav, der fremsættes  

 overfor tjenestestedet.
 19.  

  

 Følgende generelle betingelser skal være opfyldt, for at krav om betaling af  

 udgifter til  

  

 hjælpemidler  

  

 kan  

 imødekommes:
 a)  

 	  

 Det anmeldte tilfælde (ulykkestilfælde eller  

 erhvervssygdom) skal være anerkendt som en arbejdsskade eller skal kunne  

 anerkendes som en sådan.
 Anskaffelsen  

 skal være nødvendig for at sikre sygebehandlingens eller genoptræningens  

 resultater,  

 for at mindske arbejdsskadens følger eller for nøjere at kunne bestemme  

 omfanget af et eventuelt mén eller erhvervsevnetab.
 20.  

  

 For så vidt angår brilleskader, er maksimumtaksten for erstatning af  

 brillestel 956 kr. (2006-niveau).  

 Det  

 fastsatte maksimumbeløb kan i særlige tilfælde fraviges, for eksempel hvis  

 pågældende er nødt til at købe et dyrere stel på grund af allergi, eller hvis  

 der er behov for letvægtsbriller.
 Er de ødelagte eller beskadigede briller helt  

 nye, erstattes brillestellet altid med et beløb svarende til prisen på det  

 beskadigede, uanset at denne overstiger maksimum.  

 Efter Arbejdsskadestyrelsens praksis betragtes  

 briller, som er under et år gamle, som nye.
 Det skal dokumenteres, at  

 brillerne er under et år gamle ved indsendelse af kvittering eller lignende  

 for  

 de beskadigede briller.
 Glas:
Udgiften til nye glas, af  

 samme kvalitet som de beskadigede, erstattes fuldt ud, inkl. en eventuel  

 ændret  

 styrke.
Dog betales der ikke for merudgiften til dobbeltslebne glas, hvis de  

 beskadigede glas var med enkelt styrke.
 Hvis kun et glas er beskadiget, betales for to  

 nye glas, hvis optikeren vurderer, at det er nødvendigt for at opnå et  

 tilfredsstillende resultat.  

 Det kan  

 være tilfældet på grund af ændret styrke, eller fordi der er forudbestående  

 antirefleksbehandling eller toning i det ubeskadigede glas.
 Solbriller:
 Solbriller med styrke  

 betragtes som et hjælpemiddel og kan derfor erstattes, hvis de bliver  

 beskadiget  

 under arbejdet.
Solbriller uden styrke  

 betales ikke, medmindre de er nødvendige som følge af en øjenlidelse.
Som  

 hovedregel betragtes solbriller uden styrke som private effekter.
 Arbejdsbriller og beskyttelsesbriller:
 Arbejdsbriller og  

 beskyttelsesbriller som svejsebriller og skærmbriller kan ikke betales, da  

 der  

 typisk er tale om briller som arbejdsredskaber, som arbejdsgiveren har  

 betalt.
 Er sådanne briller anskaffet  

 af den ansatte, og er brillerne nødvendige som følge af en øjenlidelse, kan  

 brillerne dog betales.
 21.  

  

 Såfremt skadelidte er medlem er sygesikringen danmark, skal  

 omfanget af den  

 eventuelle refusion fratrækkes erstatningsbeløbet.
Transportudgifter 22.  

 Hvis de generelle betingelser for betaling af behandling, genoptræning eller  

 hjælpemidler er opfyldt, jf. punkt 18 og 19, kan skadelidte også få  

 nødvendige  

 udgifter til transport refunderet, medmindre udgifterne er dækket af anden  

 lovgivning.
Hvis  

 skadelidte bruger egen bil, ydes betaling pr. kilometer efter statens  

 takster.  

 Taksten udgør pr. 1. januar 2006 1,78 kr. pr. kilometer.
Udgifter til  

 offentlig  

 transport (tog på 2. klasse eller bus) betales mod dokumentation i form af  

 tog  

 eller busbilletter.
Kun  

 i særlige tilfælde kan der betales for taxi, og skadelidte skal kunne  

 dokumentere, at det har været nødvendigt at køre med taxi.
Taxi kan betales:
-  

 	  

 når skadelidte på grund af sit helbred ikke kan benytte  

 offentlige transportmidler eller egen bil, eller -  

 	  

 når skadelidte bor et sted, hvor der er udpræget dårlige  

 offentlige transportmidler.
 Taxiudgifterne betales mod  

 dokumentation.
 Hvis det på grund af skaden  

 eller anden sygdom er nødvendigt, at skadelidte har en ledsager med til  

 behandling, betales også ledsagerens transportudgifter.
 I sager om pludselige  

 løfteskader og erhvervssygdomme betales udgifterne af Arbejdsmarkeds  

 Erhvervssygdomsforsikring.
Procedure i  

 Arbejdsskadestyrelsen 23.  

  

 Når Arbejdsskadestyrelsen modtager en anmeldelse vedrørende en konkret  

 hændelse  

 eller en kortvarig skadelig påvirkning, oprettes sagen som et  

 ulykkestilfælde.  

 Drejer det sig om en lidelse, der er opstået under/efter et længerevarende  

 forløb, oprettes en sag om erhvervssygdom.
24.  

  

 I mange tilfælde kan sagen anerkendes på oplysningerne i anmeldelsen, hvis  

 der  

 er tale om en hændelse, der opfylder ulykkesdefinitionen.
Hvis sagen ikke er  

 tilstrækkeligt oplyst enten lægeligt eller om hændelsesforløbet, må der  

 indhentes yderligere oplysninger.
 25.  

  

 Senest  

 3 måneder efter, at Arbejdsskadestyrelsen har modtaget anmeldelsen, træffer  

 Arbejdsskadestyrelsen afgørelse om, hvorvidt en ulykke er omfattet af loven.
Senest  

 9 måneder efter, at Arbejdsskadestyrelsen har modtaget en anmeldelse om en  

 eventuel erhvervssygdom, træffer Arbejdsskadestyrelsen afgørelse om, hvorvidt  

 sygdommen er omfattet af fortegnelsen over erhvervssygdomme  

 (anerkendelse/afvisning). Det bemærkes, at psykiske lidelser ikke er på  

 fortegnelsen over erhvervssygdomme, og derfor skal forelægges  

 Erhvervssygdomsudvalget.
Hvis Arbejdsskadestyrelsen ikke kan nå at træffe  

 afgørelse inden for tidsfristen, vil de give skriftlig besked herom.
 26.  

  

 Såfremt  

 Arbejdsskadestyrelsen anerkender sagen, skal der for ulykkessagers  

 vedkommende  

 indhentes yderligere lægelige oplysninger (speciallægeerklæring) til brug for  

 afgørelse om varigt mén samt økonomiske og sociale oplysninger til brug for  

 afgørelse om tab af erhvervsevne.
 Erhvervssygdomssager  

 vil som oftest være tilstrækkeligt oplyst allerede, når der tages stilling  

 til  

 anerkendelsen.
 27.  

  

 Hvis  

 Arbejdsskadestyrelsen tilkender erstatning for tab af erhvervsevne, skal kopi  

 af afgørelsen sendes til direktoratets personalekontor, således at  

 personalekontoret kan forelægge sagen for Helbredsnævnet med henblik på  

 eventuel tilkendelse af tilskadekomstpension.
 28.  

  

 Vejledning af 22. februar 2005 om behandling af arbejdsskadesager vedrørende  

 medarbejdere i Kriminalforsorgen bortfalder.
Justitsministeriet, Direktoratet for  

 Kriminalforsorgen, den 18. september 2006 Liselotte Bering Liisberg /Hanne Olesen Bilag 1 Skadesbegrebet 1.  

  

 Ved  

 arbejdsskade forstås arbejdsulykke og erhvervssygdom, der er en følge af  

 arbejdet  

 eller de forhold, hvorunder arbejdet er foregået.
Betingelser for at kalde en begivenhed for en arbejdsulykke 2.  

  

 Ved  

 ulykke forstås en personskade forårsaget af en hændelse eller en  

 påvirkning,  

 der sker pludseligt eller inden for 5 dage.
 Ulykkesbegrebet  

 følger udviklingen på forsikringsområdet, hvorefter en ulykke forklares på  

 denne  

 måde:
 En ulykke er:
- udefra  

 kommende eller virkende, - af den  

 forsikredes vilje uafhængig, - en  

 pludselig indtrædende begivenhed, - der har  

 skadelig påvirkning af den pågældendes helbredstilstand til følge.
Betingelser for at  

 kalde en begivenhed for en erhvervssygdom 3.  

  

 Ved  

 erhvervssygdom forstås:
 - Sygdomme,  

 som medicinsk dokumentation er forårsaget af særlige påvirkninger, som  

 bestemte  

 persongrupper gennem deres arbejde eller de forhold, det foregår under, er  

 udsat for i højere grad end personer uden sådant arbejde.
 - Sygdomme hos  

 et levende født barn, der er pådraget inden fødslen som følge af moderens  

 arbejde under graviditeten.
 - Andre  

 sygdomme som anses for udelukkende eller i overvejende grad at være  

 forårsaget  

 af arbejdets særlige art.
Yderligere betingelser for anerkendelse af en  

 ulykke eller  

 erhvervssygdom 4.  

  

 Ulykken  

 eller sygdommen skal være sket som  

  

 følge af arbejdet eller de forhold,  

 dette er foregået under.
 En ulykke skal  

 have forbindelse til ens arbejde eller arbejdsforhold for at kunne anerkendes  

 som en arbejdsskade.
 Eksempler, hvor  

 denne betingelse ikke er opfyldt:
 - Ulykker,  

 der sker i fritiden.
 - Ulykker,  

 der sker på vej til eller fra arbejde.
 - Ulykker,  

 der sker under private gøremål i arbejdstiden.
 5.  

  

 Ulykken  

 skal være forårsaget af  

  

 udefra kommende forhold.
 Eksempel, hvor  

 denne betingelse ikke er opfyldt:
 - En  

 medarbejder bukker sig ned og får et knæk i ryggen, uden at nogen har skubbet  

 til ham, og uden at han er snublet, faldet eller lignende.
 Eksempler, hvor  

 betingelsen er opfyldt:
 - En  

 medarbejder bliver ramt af en mursten.
 - En  

 værkmester bliver snittet af en kniv.
- En  

 medarbejder falder ned fra et trinbræt på en traktor.
Trinet er vådt af regn.
 - En  

 medarbejder falder i et gulvtæppe.
 - En  

 fængselsfunktionær griber en indsat, der pludselig er ved at falde, og får  

 derved et knæk i ryggen.
Det er murstenen,  

 kniven, maskinen, gulvtæppet og den faldende person, der er det "udefra  

 kommende  

 eller virkende". Hvis det mangler, er der ikke tale om en ulykke.
Mange  

 ulykker sker, fordi en person glider, snubler eller falder og i faldet rammer  

 en overflade og kommer til skade.
I disse situationer vil det ikke altid være  

 muligt at få oplyst, hvorfor vedkommende gled eller faldt.
Der vil så gælde  

 en  

 formodning om, at faldet er sket som følge af en udefra kommende årsag.
Kun  

 hvis der foreligger oplysninger, der gør det sandsynligt, at faldet har andre  

 årsager, afvises tilfældet.
 Eksempel, hvor  

 formodningen vil gælde:
- En  

 fængselsfunktionær, der er instruktør, falder under volleyballtræning.
Ved  

 faldet mod gulvet brækker vedkommende armen.
Den pågældende kan ikke oplyse  

 nogen årsag til faldet.
 6.  

  

 Skaden  

 skal være sket  

  

 uafhængigt af den forsikredes vilje.
 Hvis man med vilje  

 påfører sig selv en skade, er der ikke tale om en ulykke.
 Hvis skaden sker,  

 fordi man er uforsigtig, bliver ulykken normalt ikke afvist som en  

 arbejdsulykke.
 Eksempel:
- Hvis man  

 uforsigtigt kommer for tæt på en uafskærmet maskine, vil skaden normalt ikke  

 blive afvist som en arbejdsulykke.
Det gælder selv om afskærmning er påbudt.
 I kravet om, at  

 påvirkningen skal være sket uafhængigt af den forsikredes vilje, ligger  

 imidlertid også, at forløbet frem til skaden skal være kommet ud af den  

 pågældendes kontrol.
 Eksempel:
 - Fx finger i  

 savklinge.
 7.  

  

 Skaden  

 skal skyldes en  

  

 "pludseligt indtrædende begivenhed".
Det "udefra  

 kommende" skal komme pludseligt.
Det betyder - sagt på en anden måde -  

 at  

 den påvirkning, der fører til skaden, skal være af ganske kort varighed.
 Eksempel, hvor  

 betingelsen er opfyldt:
- En  

 medarbejder snitter sig i en finger under sit arbejde.
Snittet er en  

 pludselig  

 eller ganske kortvarig påvirkning.
 Eksempel, hvor  

 betingelsen ikke er opfyldt:
- En  

 fængselsfunktionær pådrager sig et PTSD (Posttraumatisk stress disorder  

   

 belastningssyndrom  belastningsreaktion) grundet deltagelse i mange  

 voldsomme  

 magtanvendelser, vold samt trusler om vold m.v.
Der er ikke tale om en  

 ulykke,  

 fordi påvirkningen sker over lang tid (der er tale om en arbejdsbetinget  

 lidelse).
 8.  

  

 Hændelsen  

 skal have haft en  

  

 "skadelig påvirkning af den pågældendes helbredstilstand  

 til følge".
 For at der er tale  

 om en ulykke, er det en betingelse, at det der er sket, har fået følger for  

 den  

 pågældendes helbred.
 Eksempel, hvor  

 ulykke er en arbejdsskade:
- Hvis en  

 fængselsfunktionær (værkmester) under sit arbejde med fældning af træer får  

 en  

 trætop i hovedet, hvorved han/hun pådrager sig et kraniebrud, vil der være  

 tale  

 om en arbejdsulykke.
Sammenhængen mellem pågældendes arbejde, trætoppen og  

 kraniebruddet er helt klar.
 Eksempel, hvor der  

 ikke er tale om en arbejdsskade:
- En fængselsfunktionær  

 forvrider et knæ under et konfliktløsningskursus, da en medkursist fastholder  

 hans/hendes ben i en forkert stilling.
I forbindelse med lægens undersøgelse,  

 bliver der konstateret slidgigt i knæene.
Slidgigten vil ikke blive anerkendt  

 som følge af skaden.
Hvornår er chok en  

 arbejdsulykke 9.  

  

 En  

 psykisk skade som følge af chok vil også kunne blive betragtet som en  

 arbejdsulykke.
Et chok vil normalt blive betragtet som en arbejdsulykke, hvis  

 den pågældende har været direkte involveret i en farefuld situation.
 Eksempler:
 - En  

 fængselsfunktionær, der bliver truet med en pistol under et flugtforsøg.
 - En  

 medarbejder, der har været i alvorlig fare på grund af vold eller trusler om  

 vold.
 I almindelighed  

 vil chok ikke blive anerkendt som en arbejdsskade, hvis den pågældende kun  

 har  

 været vidne til en chokerende begivenhed, uden selv at have været i fare.  

 Hvis  

 den pågældende har overværet en mere ubehagelig, dramatisk og usædvanlig  

 situation, end hvad han/hun ellers skulle kunne forvente i sit arbejde, kan  

 der  

 alligevel blive tale om at anerkende skaden som en arbejdsulykke.
 Eksempler, hvor  

 chok er anerkendt som en arbejdsskade:
 - En  

 fængselsfunktionær, der overværer og forsøger at forhindre, at en indsat  

 begår  

 selvmord ved at skære halsen over på sig selv.
 - En  

 fængselsfunktionær overværer, at en indsat bliver dræbt af en medindsat under  

 meget  

 makabre omstændigheder.
 Et eksempel, hvor  

 chok ikke bliver anerkendt som en arbejdsskade:
 - En  

 fængselsfunktionær, der finder en person, der har hængt sig.
Ydelserne 10.  

  

 Lovens  

 ydelser er:
 - Godtgørelse  

 for varigt mén (gener i dagligdagen).
 - Erstatning  

 for tab af erhvervsevne (evnen til at skaffe sig indtægt ved arbejde).
 - Betaling af  

 briller, proteser eller andre hjælpemidler.
 - Betaling af  

 visse former for helbredende sygebehandling, medicin og genoptræning (der  

 skal  

 være tale om behandling, der er godkendt af sygesikringen, dvs. ikke  

 alternative former for behandling eller behandling på privathospital).
 - Betaling af  

 rimelige transportudgifter i forbindelse med behandling eller undersøgelser.
 -  

 Overgangsbeløb ved dødsfald.
 - Erstatning  

 for tab af forsørger.
 De nærmere beløb  

 står anført i bekendtgørelse nr. 914 af 16. oktober 2001 om satser pr. 1.  

 januar  

 2002 efter lov om sikring mod følger af arbejdsskade.
11.  

  

 Man kan  

 ikke efter arbejdsskadereglerne få - erstatning  

 for tabt arbejdsfortjeneste (bortset fra tab i forbindelse med undersøgelser,  

 som Arbejdsskadestyrelsen beder om), - erstatning  

 for svie og smerte, - godtgørelse  

 for tort (krænkelse af frihed, fred, ære eller person), - erstatning  

 for ting, fx tøj eller ur, som er ødelagt ved arbejdsskaden, - time- og  

 dagpenge (bortset fra tab i forbindelse med visse tilfælde ved undersøgelser,  

 som Arbejdsskadestyrelsen beder om), - dækning af  

 udgifter til advokat eller bistand fra foreninger, jf. dog i den  

 forbindelse bilag 2, pkt. 1.
Bilag 2 Godtgørelse og erstatning i øvrigt Begreb og ydelser 1.  

  

 I medfør af § 1, stk. 1, i  

 erstatningsansvarsloven, skal enhver (herunder staten som arbejdsgiver), der  

 er  

 erstatningsansvarlig for personskade (overfor eksempelvis ansatte), betale  

 erstatning  

 for tabt arbejdsfortjeneste, helbredsudgifter og andet tab som følge af  

 skaden  

 samt en godtgørelse for svie og smerte.
2.  

  

 Reglerne gælder for medarbejdere i  

 Kriminalforsorgen.
Det bemærkes i den forbindelse, at indsatte, der udfører  

 et  

 arbejde under deres ophold i fængslet, i relation til spørgsmålet om  

 erstatning  

 for personskade opstået under udførelsen af dette arbejde, må betragtes som  

 almindelige arbejdstagere.
3.  

  

 Ydelser efter erstatningsansvarsloven  

 forudsætter, at der er udvist erstatningspådragende adfærd fra  

 Kriminalforsorgens side.
Personskaden skal med andre ord kunne tilskrives, at  

 Kriminalforsorgen eller nogen ansat i Kriminalforsorgen har begået fejl eller  

 udvist forsømmelighed, og at der ikke i væsentlig grad foreligger egen skyld  

 hos den skadelidte.
4.  

  

 Ved fastsættelsen af erstatningen skal der  

 foretages fradrag for alle eventuelle sociale ydelser, der dækker det  

 pågældende tab, herunder navnlig ydelser i henhold til sygesikringsloven,  

 arbejdsskadeforsikringsloven og bistandsloven.
Tilsvarende skal fradrages  

 private forsikringsydelser, herunder fra sygeforsikringsforeninger.
 5.  

  

 Godtgørelse for svie og smerte ydes for tiden fra  

 skadens indtræden, indtil skadelidte kan begynde at arbejde igen, eller  

 skadelidtes helbredstilstand  efter en lægelig vurdering  er  

 blevet stationær.
6.  

  

 Godtgørelse for svie og smerte udgør 150 kr.  

 (2006 niveau) for hver dag, den skadelidte er syg.
Der kan i særlige tilfælde  

 ydes godtgørelse for svie og smerte, selv om skadelidte ikke er syg.  

 Godtgørelsen  

 kan ikke overstige 57.500 kr. (2006 niveau) 7.  

  

 Størrelsen af godtgørelsen for svie og smerte  

 fastsættes i den årlige bekendtgørelse om regulering af ydelser efter  

 erstatningsansvarsloven.
Fremgangsmåde ved  

 ansøgning om godtgørelse for svie og smerte 8.  

  

 Ansøgning om godtgørelse for svie og smerte skal  

 med tjenestestedets indstilling sendes til Direktoratet for  

 Kriminalforsorgen,  

 personalekontoret, til afgørelse.
Tjenestestedet skal i indstillingen bl.a.  

 give en vurdering af, hvorvidt der kan antages at foreligge et  

 ansvarsgrundlag,  

 herunder om der kan antages at foreligge egen skyld hos skadelidte.  

 Ansøgningen  

 skal endvidere vedlægges en detaljeret redegørelse fra skadelidte over de  

 faktiske omstændigheder i forbindelse med personskaden.
 9.  

  

 Redegørelsen fra skadelidte skal indeholde  

 følgende oplysninger:
 a)  

 	  

 En angivelse af skadestidspunktet.
 b)  

 	  

 En beskrivelse af skadens art.
c)  

 	  

 En beskrivelse af hvor og hvordan samt under hvilke  

 omstændigheder skaden indtraf, d)  

 	  

 oplysning om eventuel skadestue- og lægebehandling, ligesom  

 eventuelle indhentede lægelige oplysninger skal være vedlagt redegørelsen.
 e)  

 	  

 En opgørelse af sygefravær.
 10.  

  

 Såfremt der tillige er indgivet anmeldelse om  

 arbejdsulykke kan punkterne a), b) og d) udelades.
Det retlige  

 grundlag 11.  

  

 Udbetaling af godtgørelse for svie og smerte  

 følger af erstatningsansvarslovens § 3, og en pligt for Kriminalforsorgen til  

 at betale medarbejderne en sådan godtgørelse forudsætter, at  

 Kriminalforsorgen  

 som arbejdsgiver har handlet ansvarspådragende.
12.  

  

 Der findes ikke lovbestemmelser, der direkte  

 vedrører arbejdsgiverens ansvar for skader, som en arbejdstager pådrager sig  

 under udførelsen af sit erhverv.
Udgangspunktet for bedømmelsen af sådanne  

 sager er således den almindelige culparegel, hvorefter arbejdsgiveren er  

 erstatningsansvarlig for den skade, som er forvoldt ved en retsstridig  

 adfærd,  

 der kan tilregnes arbejdsgiveren som forsætlig eller uagtsom.
13.  

  

 Det skal i relation hertil fremhæves, at også  

 undladelse kan være culpøs og medføre erstatningsansvar.
Således vil  

 manglende  

 sikkerhedsforanstaltninger og instruktion kunne medføre ansvar for den, der  

 har  

 ladet det arbejde udføre, hvortil sikkerhedsforanstaltninger er påkrævet.
 14.  

  

 Arbejdsgiverens omsorgspligt kan defineres som  

 arbejdsgiverens pligt til at sørge for, at arbejdet udføres under forhold,  

 der  

 er sikkerheds- og sundhedsmæssigt fuldt forsvarlige.
 15.  

  

 Foruden culpabetingelsen er det en forudsætning,  

 at de øvrige erstatningsbetingelser er opfyldt, herunder at der er  

 årsagssammenhæng mellem arbejdsgiverens handling/undladelse og  

 arbejdstagerens  

 tilskadekomst.
16.  

  

 Arbejdsgiverens ansvar kan bortfalde helt eller  

 delvis, i det omfang skadelidte har udvist egen skyld.
Risikofordelingen  

 tager  

 sit udgangspunkt i en culpavurdering af skadelidtes adfærd.
Det er således i  

 retspraksis fastslået, at hvis den ansatte handler i strid med en fastsat  

 norm  

 eller en given instruktion, vil erstatningen kunne blive nedsat eller  

 bortfalde.
I tilfælde, hvor arbejdsgiveren har forsømt sin instruktionspligt,  

 er risikofordelingen blevet nægtet.
Risikofordeling nægtes endvidere i  

 tilfælde, hvor den ansatte er blevet beordret til at udføre arbejdet  

 uforsvarligt.
17.  

  

 Hvis en indsat forsætligt eller groft uagtsomt  

 påfører en medarbejder en skade, kan Kriminalforsorgen være  

 erstatningsansvarlig, hvis skadesrisikoen kunne have været formindsket ved  

 foranstaltninger  

 vedrørende arbejdets udførelse eller fængslets indretning.
Tilsvarende kan en  

 social forsorgsinstitution ifalde arbejdsgiveransvar over for pædagoger, som  

 påføres skader af institutionens beboere.
Arbejdsgiveren kan indtræde i et  

 eventuelt regreskrav mod den pågældende skadevoldende indsatte.
 18.  

  

 Arbejdsgiveren skal sørge for, at der udføres  

 effektivt tilsyn med, at arbejdet udføres sikkerhedsmæssigt- og  

 sundhedsmæssigt  

 forsvarligt, samt gøre de ansatte bekendt med de ulykkes- og sygdomsfarer,  

 der  

 eventuelt er forbundet med arbejdet.
 19.  

  

 Arbejdsgiveren skal sørge for, at hver enkelt  

 ansat, uanset ansættelsesforholdets karakter og varighed, får en  

 tilstrækkelig  

 og hensigtsmæssig oplæring og instruktion i at udføre arbejdet på en farefri  

 måde.
 20.  

  

 Hertil kommer, at det i praksis er tillagt  

 betydning ved ansvarsbedømmelsen, hvis de ansatte over for arbejdsgiveren har  

 påtalt et uforsvarligt forhold, der senere forårsager en arbejdsskade.
 21.  

  

 Som gennemgangen af det retlige grundlag viser,  

 vil ansvarsvurderingen i hver enkelt situation afhænge af en konkret  

 bedømmelse  

 af de faktiske forhold.
Bilag 3 SKEMA MED SPØRGSMÅL OM SKADENS OPSTÅEN,  

 BEGIVENHED, VIDNER OG LÆGEBEHANDLING.
1.  

  

 Hvornår kom De til skade? 2.  

  

 Hvilket arbejde udførte De ved den anmeldte  

 lejlighed? 3.  

  

 Var der tale om en speciel arbejdsstilling? Hvis ja,  

 hvorfor udførtes arbejdet i den specielle arbejdsstilling? 4.  

  

 Hvad skete der?  

 Giv en detaljeret beskrivelse.
5.  

  

 Skete der noget  

 usædvanligt? Hvis ja, hvad? Gled, faldt eller  

 snublede De? Hvis ja, hvorfor  

 gled, faldt eller snublede De? Hvad var efter  

 Deres mening årsag til lidelsen? Hvilke symptomer  

 fik De? Var der hævelse,  

 blodudtrædning, sår eller lignende? 6.  

  

 Fik De først symptomer senere? Hvis ja, hvor  

 længe efter hændelsen? 7.  

  

 Hvordan udviklede lidelsen sig, indtil De første  

 gang søgte læge? 8.  

  

 Hvis De kom til skade ved løft:
Hvad vejede den  

 genstand, De løftede? Hvor mange var De  

 om at løfte genstanden? Var genstanden  

 tungere end ventet? Hvis ja, hvorfor? Var  

 genstanden uventet let? Hvis ja, hvorfor? Forløb løftet på  

 en anden måde end ventet og hvordan? Hvis ja, hvorfor? 9.  

  

 Var arbejdet uvant eller særligt anstrengende? Hvis ja, giv en  

 detaljeret beskrivelse.
Hvor mange  

 timer/dage havde De været beskæftiget hermed, da De mærkede de første  

 symptomer  

 på lidelsen? 10.  

  

 Hvilke øjenvidner kan give oplysninger om  

 hændelsesforløbet? Opgiv  

 navn, adresse samt telefonnummer på eventuelle vidner.
11.  

  

 Hvilken dato søgte De første gang  

 læge/hospital for lidelsen? Opgiv  

 navn og adresse på egen læge og eventuelt skadestue.
12.  

  

 Har De tidligere haft en lignende lidelse? Hvis ja,  

 hvornår? 13.  

  

 Hvori består Deres almindelige daglige  

 arbejde? 14.  

  

 Hvor meget løftearbejde indgår i Deres  

 daglige arbejde? De bedes oplyse den samlede daglige løftemængde i kilo samt  

 størrelsen af enkeltløft.
15.  

  

 I hvilke perioder har De haft løftearbejde? 16.  

  

 Har De gener nu? Går De til  

 behandlinger? Skal De til  

 behandling/undersøgelser? 17.  

  

 Eventuelt yderligere oplysninger.
 Dato     .  

 Underskrift                 .
