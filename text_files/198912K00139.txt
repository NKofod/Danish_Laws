Nr LSF 139 Forslag til Lov om adgangsregulering ved videregående uddannelser Fremsat af undervisnings- og forskningsministeren (Bertel Haarder) den 18. januar 1990 Vedtaget ved tredjebehandling den 10. maj 1990 Lov nr. 319 af 16/05/1990 § 1. Undervisnings- og forskningsministeren bemyndiges til at fastsætte regler om adgangsregulering ved institutioner med videregående uddannelser.
 § 2. Undervisnings- og forskningsministeren kan fastsætte regler om, at  

 klager over afgørelser om adgang eller optagelse, som institutioner med  

 videregående uddannelser har truffet i henhold til bemyndigelse fra  

 ministeren, ikke kan indbringes for ministeren.
 § 3. For institutioner med videregående uddannelser uden for  

 Undervisnings- og Forskningsministeriets område bemyndiges vedkommende  

 minister til at fastsætte regler i henhold til lovens §§ 1 og 2.
 § 4. Loven gælder både for offentlige institutioner og for private  

 institutioner, der modtager offentlige tilskud.
 § 5. Loven træder i kraft den 1. juli 1990.
 Stk. 2. Lov om adgangsregulering ved videregående uddannelser, jf.  

 lovbekendtgørelse nr. 742 af 31. oktober 1986, ophæves.
 § 6. Loven gælder ikke for Færøerne og Grønland.
Oprindeligt fremsat forslag § 1. Undervisnings- og forskningsministeren bemyndiges til at fastsætte regler om adgangsregulering ved institutioner med videregående uddannelser.
 § 2. Undervisnings- og forskningsministeren kan fastsætte regler om, at  

 klager over afgørelser om adgang eller optagelse, som institutioner med  

 videregående uddannelser har truffet i henhold til bemyndigelse fra  

 ministeren, ikke kan indbringes for ministeren.
 § 3. For institutioner med videregående uddannelser uden for  

 Undervisnings- og Forskningsministeriets område bemyndiges vedkommende  

 minister til at fastsætte regler i henhold til lovens §§ 1 og 2.
 § 4. Loven gælder både for offentlige institutioner og for private  

 institutioner, der modtager offentlige tilskud.
 § 5. Loven træder i kraft den 1. juli 1990.
 Stk. 2. Lov om adgangsregulering ved videregående uddannelser, jf.  

 lovbekendtgørelse nr. 742 af 31. oktober 1986, ophæves.
 § 6. Loven gælder ikke for Færøerne og Grønland.
Bemærkninger til lovforslaget Almindelige bemærkninger A.
Baggrunden for lovforslaget Hensigten med lovforslaget er bl.a., som led i regeringens almindelige  

 afbureaukratiseringsbestræbelser, at afskære klageadgangen til ministeriet  

 med hensyn til institutionernes skønsmæssige afgørelser vedr. optagelse, mens  

 ministeriet fortsat skal kunne behandle klager over de almindelige retlige  

 krav til forvaltningsafgørelser.
 Øvrige ministre med institutioner med videregående uddannelser inden for  

 deres område får samme mulighed for at afskære klageadgangen.
Forslaget indeholder samme bemyndigelse til at regulere adgangen til  

 videregående uddannelser som hidtil.
Der vil således kunne fastsættes en  

 årlig optagelseskapacitet for de enkelte uddannelser, herunder for  

 bachelor-uddannelser og overbygningsuddannelser.
I de nærmest kommende år  

 arbejdes der på en udvidelse af antallet af bachelor-uddannelsespladser, uden  

 at det sker på bekostning af den eksisterende kapacitet på  

 overbygningsuddannelser.
De gældende lovbestemmelser er i øvrigt i forslaget forenklet og  

 ajourført, og der er taget hensyn til den udvikling, de videregående  

 uddannelser har gennemgået siden adgangsreguleringens indførelse.
Ligeledes  

 ønskes mulighed for fremover at kunne bruge andre relevante  

 kvalifikationskriterier for optagelse end dem, der er nævnt i bemærkningerne  

 til den gældende lov.
B.
Lovens administrative og økonomiske konsekvenser Med lovens gennemførelse vil man opnå en administrativ aflastning både for  

 ministeriet og institutionerne.
