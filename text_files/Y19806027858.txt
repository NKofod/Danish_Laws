 Forbrugerombudsmanden udtalte på baggrund af indhentede udtalelser fra  

 forbruger- og detailhandelsorganisationer, at det er i strid med god  

 markedføringsskik på begæring at nægte at udlevere dokumentation i form af en  

 bon, kvittering eller lignende for et foretaget køb.
 Krav om udlevering af kvittering eller lignende i forbindelse med  

 køb.
 En forbrugergruppe rettede henvendelse til FO i anledning af, at en  

 forbruger ved køb af en vare til kr. 398 ikke kunne få udleveret sædvanlig  

 dokumentation for købt i form af bon, kvittering eller lignende.
 FO forelagde henvendelsen for en række større brancheorganisationer inden  

 for detail og grossisthandelen samt for Forbrugerrådet med foresårgsel, om  

 den anvendte fremgangsmåde efter organisationernes opfattelse er forenelig  

 med god markedsføringsskik.
 Både brancheorganisationerne og Forbrugerrådet udtalte, at en  

 erhvervsdrivende må anses for pligtig til på begæring fra en bruger at  

 udlevere en kvittering eller anden bevislighed for et foretaget køb, når det  

 drejer sig om varer over en vis ringe værdi.
 Fo udtalte herefter, at det må anses for at være i strid med god  

 markedsføringsskik, såfremt en erhvervsdrivende afslår at efteromme en  

 forbrugers anmodning om kvittering eller lignende for et foretaget køb.
 (* 1) Offentliggjort i Forbrugerombudsmandens årsberetning 1979-1980, side  

 45.
