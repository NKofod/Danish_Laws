Betænkning afgivet af Skatteudvalget den 16. december 2015 Betænkning over Forslag til lov om ændring af ligningsloven (Forhøjelse af fradrag for passage af Storebæltsforbindelsen) [af skatteministeren (Karsten Lauritzen)]:
1. Ændringsforslag Der er stillet 2 ændringsforslag til lovforslaget.
Enhedslistens medlemmer af udvalget har stillet ændringsforslag nr. 1 og Alternativets medlemmer af udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 20. november 2015 og var til 1. behandling den 4. december 2015. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 1 møder.
Høring Et udkast til lovforslaget har inden fremsættelsen været sendt i høring, og skatteministeren sendte den 7. oktober 2015 dette udkast til udvalget, jf.
SAU alm. del  bilag 5. Den 20. november 2015 sendte skatteministeren de indkomne høringssvar og et notat herom til udvalget.
Spørgsmål Udvalget har stillet 4 spørgsmål til skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (DF, V, LA og KF) indstiller lovforslaget til vedtagelse uændret.
 Et mindretal i udvalget (S) indstiller lovforslaget til vedtagelse med det under nr. 2 stillede ændringsforslag.
Et andet mindretal i udvalget (ALT, SF og RV) indstiller lovforslaget til forkastelse ved 3. behandling.
Mindretallet vil stemme imod ændringsforslag nr. 1. Mindretallet vil stemme for ændringsforslag nr. 2.
 Alternativets medlemmer af udvalget bemærker, at ALT deler regeringens målsætning om at skabe større sammenhæng mellem landsdelene i Danmark og ser derfor positivt på at forbedre vilkårene for personer, der bor på den ene og arbejder på den anden side af Storebæltsbroen.
ALT så dog hellere, at fradraget for pendlere, der benytter kollektiv transport blev forhøjet.
Dels fordi dette ikke vil forøge forureningen gennem øget bilisme, og dels fordi incitamenterne til pendling og sammenhæng mellem landsdelene lige så vel må gøre sig gældende for dem, der benytter kollektiv transport.
ALT har derfor stillet et ændringsforslag om at forhøje fradraget for passage af Storebæltsforbindelsen tilsvarende for brugere af kollektiv transport.
ALT kan ikke støtte lovforslaget i dets oprindelige form.
 Et tredje mindretal i udvalget (EL) indstiller lovforslaget til vedtagelse med det af Enhedslisten stillede ændringsforslag.
Enhedslistens medlemmer af udvalget bemærker, at EL ikke kan støtte lovforslaget i sin nuværende form, fordi lovforslaget  sammen med regeringens vækstplans reducering af pendlerkort for bilister for pendlere  vil gøre det billigere at pendle i bil over Storebælt.
Togpendlerne får derimod hverken billigere rejser eller større fradrag, og dermed kan loven medvirke til at flere skifter fra tog til bil til skade for klimaet.
Derfor er det en forudsætning for ELs opbakning til lovforslaget, at pendlere, der benytter sig af kollektiv trafik, også får forhøjet fradraget for passage af Storebæltsforbindelsen med 20 kr.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til § 1 Af et mindretal (EL):
 1) Nr. 1 affattes således:
»1. I § 9 C, stk. 9, 2. pkt., ændres »90 kr.« til: »110 kr.«, og »15 kr.« ændres til: »35 kr.«.« [Forhøjelse af fradraget for passage af Storebæltsforbindelsen for brugere af kollektiv transport] Af et mindretal (ALT), tiltrådt af et mindretal (S, SF og RV):
 2) Nr. 1 affattes således:
»1. I § 9 C, stk. 9, 2. pkt., ændres »90 kr.« til: »110 kr.«, og »15 kr.« ændres til: »18,50 kr.«.« [Forhøjelse af fradraget for passage af Storebæltsforbindelsen for brugere af kollektiv transport] Bemærkninger Til nr. 1 Det foreslås at forhøje fradraget for passage af Storebæltsforbindelsen for brugere af kollektiv transport.
Der vil således ud over den oprindelig foreslåede forhøjelse af satsen for bilister og motorcyklister fra 90 kr. pr. passage til 110 kr. også ske en forhøjelse af satsen for brugere af kollektiv transport fra 15 kr. pr. passage til 35 kr.
Til nr. 2 Det foreslås at forhøje fradraget for passage af Storebæltsforbindelsen for brugere af kollektiv transport med ca. den samme procentvise stigning som forhøjelsen af satsen for bilister og motorcyklister.
Der vil således ud over den oprindelig foreslåede forhøjelse af satsen for bilister og motorcyklister fra 90 kr. pr. passage til 110 kr. også ske en forhøjelse af satsen for brugere af kollektiv transport fra 15 kr. pr. passage til 18,50 kr.
Dennis Flydtkjær (DF) Jan Rytkjær Callesen (DF) Hans Kristian Skibby (DF) Kim Christiansen (DF) Morten Marinus (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Britt Bager (V) Merete Riisager (LA) nfmd.
Ole Birk Olesen (LA) Brian Mikkelsen (KF) Per Husted (S) Jens Joel (S) Jeppe Bruus (S) Jesper Petersen (S) Mattias Tesfaye (S) Peter Hummelgaard Thomsen (S) Thomas Jensen (S) fmd.
Jesper Kiel (EL) Pelle Dragsted (EL) Josephine Fock (ALT) René Gade (ALT) Martin Lidegaard (RV) Lisbeth Bech Poulsen (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
