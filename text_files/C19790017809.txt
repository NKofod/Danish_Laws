(Til samtlige statsadvokater,  

 politimestre og politidirektøren i København) 1. Retsgrundlaget 1.1. Ifølge færdselslovens § 55, stk. 1, kan politiet til enhver tid  

 kræve, at føreren af et køretøj eller en rytter foretager udåndingsprøve.
 Om foretagelsen af udåndingsprøver henvises til bkg. 349 24.6.1976, JMC  

 147 30.6.1976 og JMC-skrivelser af 30.6.1976 og 3.2.1978 om udåndingsprøver  

 efter færdselsloven.
1.2. Er der grund til at antage, at en person har overtrådt færdselslovens  

 § 53 eller § 54, stk. 1 eller 2, kan politiet, jfr. § 55, stk. 2, fremstille  

 ham til udtagelse af blod- og urinprøve.
Dette kan også ske, hvis han nægter  

 eller ikke er i stand til at medvirke til en udåndingsprøve.
 1.3. Angår mistanken andre forhold end spirituspåvirkning, kan politiet  

 fremstille den pågældende til klinisk undersøgelse, jfr. § 55, stk. 2. Det  

 samme gælder ved mistanke om spirituspåvirkning, når særlige omstændigheder  

 taler derfor.
2. Indikationer for undersøgelse af trafikanter 2.1. Om foretagelse af blodprøve, hvor udåndingsprøve ikke har kunnet  

 gennemføres, henvises til JMC-skrivelse af 3.2.1978.
2.2. Blodprøve i andre tilfælde 2.2.1. Fra en fører af bil, motorcykel, traktor og motorredskab udtages  

 blodprøve i følgende tilfælde:
 2.2.1.1. Hvis det ved en umiddelbar iagttagelse må antages, at føreren er  

 påvirket af spiritus.
 2.2.1.2. Hvis udåndingsprøven har vist (mis)farvning indtil  

 markeringsringen eller forbi denne.
2.2.1.3. Hvis der i øvrigt er grund til at antage, at føreren er eller  

 under kørslen har været således påvirket af spiritus, at han har gjort sig  

 skyldig i spirituskørsel eller promillekørsel.
Dette gælder således, hvis der  

 foreligger grove kørselsfejl eller andre indicier for, at føreren ikke har  

 været i stand til at køre på betryggende måde, og dette umiddelbart må  

 formodes at skyldes spiritusindtagelse.
Blodprøve udtages i sådanne tilfælde,  

 selvom en udåndingsprøve ikke har resulteret i (mis)farvning til eller forbi  

 markeringsringen.
Det samme gælder, hvis den undersøgtes adfærd under  

 udåndingsprøven eller uregelmæssigheder ved dens gennemførelse giver mistanke  

 om, at prøvens udfald kan være misvisende, og i tilfælde hvor kørselstiden  

 ligger nogen tid forud for udåndingsprøven, således at dennes negative udfald  

 ikke modsiger en højere alkoholkoncentration på kørselstiden.
 2.2.2. Fra knallertførere, cyklister, ryttere og førere af hestekøretøjer  

 udtages blodprøve kun, når de har forvoldt færdselsuheld med personskade på  

 andre, eller når det forventes, at der vil blive idømt frihedsstraf, således  

 navnlig i tilfælde af 3. gangs spirituskørsel på knallert indenfor 2 år.
 Blodprøve udtages endvidere, hvis det af særlige grunde findes påkrævet,  

 at der på denne måde føres bevis for, at trafikanten har været  

 spirituspåvirket, f. eks. hvis han har været impliceret i et færdselsuheld og  

 mistænkes for at have været spirituspåvirket uden tydeligt at fremtræde som  

 påvirket.
2.2.3. Blodprøve udtages ikke, når der er forløbet så lang tid siden  

 kørslens afslutning (uheldet), at det må anses for udelukket, at en prøve vil  

 blive af betydning for sagens afgørelse.
Omfatter mistanken også uagtsomt  

 manddrab eller forvoldelse af betydelig legemsskade, bør udtagelse ikke  

 undlades, medmindre der er forløbet 20 timer, eller der er særlige grunde til  

 at anse undersøgelsen for formålsløs.
2.3. Fuldstændig undersøgelse Fuldstændig undersøgelse, der foruden blodprøve omfatter klinisk  

 undersøgelse, søges gennemført i nedenstående tilfælde.
Hvis der kan være  

 mulighed for, at tilstanden skyldes påvirkning af narkotika eller lægemidler  

 tages tillige urinprøve.
2.3.1. Når en fører af motordrevet køretøj, cykel, hestekøretøj eller hest  

 mistænkes for at have overtrådt færdselslovens § 54, stk. 1  

 (medicinpåvirkning m. v.) eller det er usikkert, om hans tilstand skyldes  

 spirituspåvirkning eller andre årsager, f. eks. medicinpåvirkning eller  

 sygdom.
I disse tilfælde udtages dobbelt så meget blod som ellers.
 2.3.2. Når mistanken foruden spiritus- eller promillekørsel (eller kørsel  

 i træthedstilstand m. v.) omfatter uagtsomt manddrab (straffelovens § 241)  

 eller betydelig legemsskade (straffelovens § 249).
 2.3.3. Når mistanken angår overtrædelse af straffelovens § 138.
 2.3.4. I øvrigt foretages klinisk undersøgelse af mistænkte kun, når  

 særlige omstændigheder gør det påkrævet at tilvejebringe bevis på denne måde.  

 Dette ville kunne være tilfældet, dersom det ikke har været muligt at udtage  

 blodprøve, f. eks. hos narkomaner.
 2.4. Udenfor tilfælde, hvor der er grund til at antage, at der foreligger  

 en overtrædelse af færdselslovens § 53 eller § 54, udtages blodprøve af  

 trafikanter, der har været impliceret i en færdselsulykke med dødelig udgang  

 eller betydelig legemsskade til følge, dersom det må antages at være af  

 væsentlig betydning for sagen at konstatere, om de har været under  

 indflydelse af alkohol.
 Dersom det må antages at være af væsentlig betydning for en sådan sag at  

 konstatere, om trafikanten har været under indflydelse af euforiserende  

 stoffer eller lægemidler eller af sådanne stoffer i forbindelse med alkohol,  

 foretages en fuldstændig undersøgelse.
 Hvis der ikke er mistanke om, at den pågældende har gjort sig skyldig i  

 noget strafbart forhold, kan ingen af disse undersøgelser finde sted mod hans  

 protest.
3. Fremgangsmåden 3.1.1. Blodprøve søges udtaget hurtigst muligt.
Det gælder, hvadenten  

 sigtede er indbragt i tilslutning til kørslen eller først anholdes på et  

 senere tidspunkt.
3.1.2. I tilfælde, hvor spiritusindtagelse angives eller formodes at have  

 fundet sted efter kørslens afslutning, udtages yderligere en blodprøve  

 snarest efter, at der er gået 2 timer fra afslutningen af sidste  

 spiritusindtagelse.
Udtages den første prøve 1 1/2 time eller mere efter  

 sidste spiritusindtagelse, er udtagelse af prøve nr. 2 dog ufornøden.
 Samme regel gælder, når der foreligger flere adskilte kørsler med  

 mellemliggende spiritusforbrug.
 3.1.3. Blodprøven indsendes til undersøgelse ved Københavns Universitets  

 Retsmedicinske Institut.
3.2. Klinisk undersøgelse 3.2.1. Lægeerklæring vedrørende klinisk undersøgelse udfærdiges på blanket  

 P 282.
 3.2.2. Den læge, der foretager den kliniske undersøgelse, må ikke, før  

 undersøgelsen er gennemført, og erklæring er skrevet, gøres bekendt med  

 resultatet af udåndingsprøven eller andre faktorer, der ville kunne indvirke  

 på lægens bedømmelse.
 3.2.3. I tilfælde, hvor lægen, der foretager den kliniske undersøgelse,  

 ikke har adgang til at veje eller måle den undersøgte, skal politiet foretage  

 vejningen og målingen og anføre resultaterne under punkt 2 i blanketten.
 3.2.4. Før lægen afslutter undersøgelsen, bør politiet sikre sig, at den  

 undersøgte person har afgivet en skriftprøve på den måde, som er foreskrevet  

 i lægeerklæringen.
 3.2.5. Politiet indsender en genpart af lægeerklæringen til Københavns  

 Universitets Retsmedicinske Institut.
 3.2.6. En eventuel urinprøve indsendes ligeledes til Retsmedicinsk  

 Institut.
4. Forelæggelse for retslægerådet 4.1.1. Sager vedrørende overtrædelse af færdselslovens § 53 forelægges kun  

 for retslægerådet, når rådets vurdering må antages at være af væsentlig  

 betydning for afgørelsen af, om sigtede har gjort sig skyldig i et strafbart  

 forhold, og om overtrædelsen består i promillekørsel eller spirituskørsel.
 4.1.2. I følgende tilfælde bør forelæggelse i reglen ske:
 4.1.2.1. Når sigtede angiver at have indtaget spiritus efter kørslen  

 (kørslerne), og dette kan give anledning til tvivl om afgørelsen.
 4.1.2.2. Når der foreligger oplysning om, at sigtede lider af en sygdom  

 eller har pådraget sig læsioner eller har indtaget euforiserende stoffer  

 eller medikamenter, og disse forhold kan være af betydning for bedømmelsen af  

 tilstanden.
 4.1.3. Om følgende spørgsmål bør forelæggelse kun ske, når der er særlig  

 anledning dertil:
 4.1.3.1. Spørgsmålet, om alkoholkoncentrationen kan antages at have  

 oversteget en given størrelse under eller efter kørslen (bortset fra 0,80  

 eller 1,20 promille, jfr. 4.1.1.).
4.1.3.2. Spørgsmål om simpel tilbageregning fra den i en blodprøve fundne  

 alkoholkoncentration.
Som det fremgår bl. a. af straffelovrådets betænkning  

 588/ 1970 om spirituspåvirkede motorførere s. 56 ff, lader man variationen i  

 forbrændingshastigheden komme sigtede til gode ved at lægge til grund, at  

 koncentrationen er faldet med 0,10 promille pr. time fra det tidspunkt, da  

 opsugningen og fordelingen af den indtagne alkohol er tilendebragt (jfr.  

 4.1.3.3.).
4.1.3.3. Spørgsmål om opsugningens afslutning.
Det vil i almindelighed  

 kunne lægges til grund, at den alkohol, der er indtaget, er opsuget og har  

 fordelt sig senest 2 timer efter indtagelsens afslutning.
 4.2. Sager vedrørende overtrædelse af færdselslovens § 54 forelægges kun  

 for retslægerådet, hvis det kan formodes, at tilstanden skyldes påvirkning af  

 narkotika, opstemmende eller sløvende medikamenter, eller hvis det hævdes  

 eller kan formodes, at den skyldes sygdom eller andre særlige årsager, som  

 gør en retslægelig vurdering påkrævet.
 4.3. I andre tilfælde sker forelæggelse kun, hvis retslægerådets vurdering  

 må anses for at være af væsentlig betydning for sagens afgørelse.
 4.4. Ønsker sigtede forelæggelse i tilfælde, der ikke skønnes omfattet af  

 det foran angivne, forelægges spørgsmålet for retten.
 4.5.1. Ved forelæggelse for retslægerådet benyttes blanket P 123.
 4.5.2. Når sigtede har en forsvarer, kan det i komplicerede tilfælde være  

 formålstjenligt at forhandle med forsvareren inden forelæggelsen for rådet.
 4.6.1. Såfremt skriftprøve er afgivet, tilvejebringer politiet inden  

 forelæggelse for retslægerådet en kontrolskriftprøve, jfr. lægeerklæringen.
 4.6.2. Ved sagernes forelæggelse for retslægerådet vedlægges almindeligvis  

 de originale akter, herunder den originale erklæring fra Københavns  

 Universitets Retsmedicinske Institut om udfaldet af alkoholanalyserne og den  

 originale lægeerklæring vedrørende en eventuel klinisk undersøgelse samt de  

 originale skriftprøver.
5. Undersøgelse for påvirkning af spiritus eller  

 narkotika m. v. af andre end trafikanter 5.1. På grundlag af bestemmelserne i færdselsloven og andre bestemmelser  

 om legemlige undersøgelser sammenholdt med retsplejelovens regler om  

 ransagning og besigtigelse må der efter praksis antages at gælde en  

 almindelig grundsætning om, at en sigtet er pligtig til at tåle lidet  

 indgribende legemlige undersøgelser, f. eks. klinisk undersøgelse for  

 spirituspåvirkethed og udtagelse af blodprøve til alkoholbestemmelse, som må  

 anses for at være af betydning for sagen.
Også når mistanken angår andre  

 forhold end overtrædelse af færdselsloven, kan undersøgelse for  

 spirituspåvirkethed således om fornødent gennemføres med magt.
Bestemmelse  

 herom træffes af retten, men da øjemedet med disse undersøgelser sædvanligvis  

 vil forspildes ved at afvente rettens afgørelse, må bestemmelsen i reglen  

 tages af politiet.
Såfremt undersøgelsen i disse tilfælde foretages uden den  

 undersøgtes samtykke, skal spørgsmålet om berettigelsen forelægges for retten  

 efter de om ransagning gældende regler.
5.2. De under 2.2 og 2.3. nævnte undersøgelser foretages, når sådanne  

 undersøgelser må antages at ville være af væsentlig betydning for udfaldet af  

 sagen.
Dette vil som regel være tilfældet, når mistanken angår forvoldelse af  

 søulykke eller anden ulykke.
Det vil jævnligt gælde, når mistanken angår  

 sædelighedsforbrydelser, brandstiftelse og voldsforbrydelser af alvorligere  

 karakter, og der er grund til at antage, at sigtede på gerningstidspunktet  

 har handlet under indflydelse af spiritus eller narkotika, og dette vil kunne  

 påvises ved lægeundersøgelse eller blod- og urinprøve.
Når mistanken gælder  

 andre strafbare handlinger, bør opmærksomheden ligeledes være henvendt på  

 formålstjenligheden af at foretage sådanne undersøgelser, når sigtede hævder  

 eller kan ventes at ville hævde, at den strafbare handling er udløst af eller  

 begået under indflydelse af stærk påvirkning af spiritus, narkotika eller  

 medikamenter.
 5.3. Må det antages at være af væsentlig betydning for sagen at  

 konstatere, om den forurettede har været påvirket af spiritus eller  

 narkotika, foretages undersøgelse i overensstemmelse med de anvisninger, der  

 gives under 2.4.
5.4. Forelæggelse for retslægerådet finder sted, hvis retslægerådets  

 vurdering må antages at være af væsentlig betydning for afgørelsen af  

 skyldspørgsmålet eller sanktionsvalget.
Forelæggelsen sker i overensstemmelse  

 med de under 4.5. og 4.6. anførte anvisninger.
6. Ophævelsesbestemmelse Samtidig hermed bortfalder RAC 78 2. 4. 1973 som ændret ved RAC 143 25. 6.  

 1976, samt RM 11/ 76.
