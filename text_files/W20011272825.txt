 Sundhedsstyrelsen indberettede tandlæge A og tandlæge B til  

 Patientklagenævnet.
Indberetning af to tandlægers  

 behandling, herunder udskiftning af amalgamfyldninger med plast, endvidere  

 tandlægens instruktion af medhjælp Patientklagenævnet fandt, at tandlæge A havde overtrådt  

 tandlægelovens §12 ved sin benyttelse af medhjælp, idet det var  

 nævnets opfattelse, at han ikke i tilstrækkelig grad havde  

 instrueret de to cand.odont'er, der behandlede patienten fra 1991 til 1994, i  

 den særlige behandling med udskiftning af sølvamalgamfyldninger  

 med plastfyldninger, som anvendtes i hans klinik.
Nævnet lagde herved  

 vægt på, at tandlæge A til sagen havde oplyst, at han som  

 instruktion af de to cand.odont'er havde udleveret en af ham udfærdiget  

 prisopgave, hvoraf det fremgik, at det var tandlæge A's opfattelse, at  

 plastmaterialer kunne og burde erstatte stort set alle tidligere anerkendte  

 fyldningsmaterialer.
 Det var nævnets opfattelse, at der ved anvendelse af plastmaterialer  

 til store fyldninger kan ske en hurtig udvikling af karies ved overgangen  

 mellem resttand og fyldning.
Nævnet lagde endvidere vægt på, at prisopgaven ikke  

 indeholdt nogen beskrivelse af de tekniske retningslinier, der skulle  

 anvendes.
Det var nævnets opfattelse, at en medhjælp, der skal  

 arbejde efter de principper, som fremgår af tandlæge A's  

 prisopgave, skal instrueres og kvalitetssikres særdeles grundigt, idet  

 der ved anvendelsen af disse principper arbejdes efter væsentligt andre  

 indikationsstillinger end på tandlægeskolerne.
Nævnet lagde  

 på denne baggrund til grund, at tandlæge A ikke havde instrueret  

 de to cand.odont'er tilstrækkelig grundigt.
Patientklagenævnet fandt endvidere, at tandlæge B havde  

 overtrådt tandlægelovens §12 i forbindelse med  

 undersøgelse og behandling for karies.
Herved lagde nævnet  

 vægt på, at røntgenbillederne optaget i 1996 viste  

 behandlingskrævende karies på 5 tænder, hvoraf  

 tandlæge B kun behandlede de 2.
