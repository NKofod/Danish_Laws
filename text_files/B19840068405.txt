 I henhold til § 88, stk. 2, i lov om arbejdsformidling og  

 arbejdløshedsforsikring m.v., jfr. lovbekendtgørelse nr. 358 af 25. juli  

 1983, fastsættes:
 § 1.  Direktøren for arbejdsløshedsforsikringen fører  

 tilsyn med de statsanerkendte arbejdsløshedskassers økonomi, regnskabvæsen og  

 øvrige administrative forhold.
 Stk. 2.  Ved tilsynet afprøves, om  

 arbejdsløshedskasserne har modtaget refusion fra staten efter gældende  

 regler, og om reglerne for aflæggelse af årsregnskab, regnskabsvæsen og  

 revision i arbejdsløshedskasserne overholdes.
 Stk. 3.  Ved tilsynet påses desuden, at  

 arbejdsløshedskasserne i deres hele virksomhed oveholder bestemmelserne i  

 vedtægterne samt øvrige regler for arbejdsløshedskassernes ledelse, økonomi  

 og administration.
 § 2.  Direktøren for arbejdsløshedsforsikringen  

 fastsætter regler for arbejdsløshedskassernes økonomi, regnskabsvæsen og  

 regnskabsaflæggelse samt for revisionen i arbejdsløshedskasserne.
 Stk. 2.  Til gennemførelse af tilsynet og til  

 statistiske formål kan direktøren for arbejdsløshedsforsikringen pålægge  

 enkelte eller alle arbejdsløshedskasser at afgive de nødvendige oplysninger  

 og bestemme, på hvilken måde og inden for hvilke frister, disse oplysninger  

 skal gives, jfr. herved § 88, stk. 3 i lov om arbejdsformidling og  

 arbejdsløshedsforsikring.
 Stk. 3.  Direktøren for arbejdsløshedsforsikringen  

 foretager som led i tilsynet regnskabs- og kasseeftersyn i de enkelte  

 arbejdsløhedskasser i henhold til § 89, stk. 2 i lov om arbejdsformidling og  

 arbejdsløshedsforsikring.
 § 3.  Tilsynets grundlag er de af  

 arbejdsløshedskasserne indsendte årsregnskaber med tilhørene  

 revisionsprotokollater samt øvrige indhentede oplysninger fra  

 arbejdsløshedskasserne.
 Stk. 2.  Efter gennemgangen af årsregnskaberne beregner  

 diretøren for arbejdsløshedsforsikringen de enkelte arbejdsløshedskassers  

 refusion for det pågældende år og meddeler arbejdsløshedskasserne resultatet  

 af tilsynet samt giver de som følge heraf nødvendige pålæg.
 Stk. 3.  Hvis direktøren for arbejdsløshedsforsikringen  

 finder det påkrævet for at en arbejdsløshedskasses regnskabsvæsen og  

 administration kan opfylde bestemmelserne i loven og i denne bekendtgørelse,  

 kan han pålægge kassen at ændre sine forretningsgange og sin struktur,  

 herunder at forbedre sine personalemæssige ressourcer.
 § 4.  Bekendtgørelsen træder i kraft ved  

 bekendtgørelsen i Lovtidende.
Stk. 2.  Indtil lovforslag nr.
L 55 A om deling af  

 arbejdsdirektoratet træder i kraft, har arbejdsdirektøren de bemyndigelser,  

 der i nærværende bekendtgørelse er tillagt direktøren for  

 arbejdsløshedsforsikringen.
 Stk. 3.  Socialministeriets bekendtgørelse af 24. august  

 1935 af regler vedrørende arbejdsdirektørens tilsyn med de anerkendte  

 arbejdsløshedskasser ophæves.
