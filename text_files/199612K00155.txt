Nr LSF 155 Forslag til Lov om seniorydelse Fremsat af arbejdsministeren (Jytte Andersen) den 30. januar 1997 Vedtaget ved tredjebehandling den 23. maj 1997 Lov nr. 376 af 10/06/1997 Kapitel 1 Overgang til seniorydelsesordningen § 1. Seniorydelse ydes efter ansøgning til medlemmer af en  

 arbejdsløshedskasse, der forlader en individuelt beskyttet enkeltplads  

 (50/50-stilling), jf. §§ 91-95 i lov om social bistand, før det fyldte 67.  

 år.
§ 2. Ret til at overgå til seniorydelsesordningen har medlemmer af  

 anerkendte arbejdsløshedskasser, 1) som er fyldt 60 år, 2) som har været medlem i mindst 20 år inden for de sidste 25 år, 3) som i medlemsperioden har været i beskæftigelse eller har kunnet  

 opfylde betingelserne for at være berettiget til dagpenge efter reglerne i  

 lov om arbejdsløshedsforsikring m.v. indtil det fyldte 50. år, 4) som ved overgangen er ansat i en 50/50-stilling, og 5) som har bopæl her i riget bortset fra Færøerne og Grønland.
Stk. 2. Medlemmet skal ved overgangen til ordningen have været  

 beskæftiget svarende til sammenlagt 52 uger med fuld sædvanlig arbejdstid  

 inden for de seneste 3 år, heraf mindst 13 uger umiddelbart før overgangen.  

 Beskæftigelseskravet kan opfyldes ved sammenlægning af ordinær beskæftigelse  

 og beskæftigelse i en 50/50-stilling.
Kun beskæftigelse i medlemsperioder kan  

 medregnes ved opgørelsen af beskæftigelseskravet.
§ 3. Medlemmer, der modtager ydelser efter lov om social pension  

 eller tilsvarende udenlandsk lovgivning, kan ikke samtidig modtage  

 seniorydelse.
Dog kan seniorydelse ydes til medlemmer, der 1) frasiger sig invaliditetsydelse eller 2) modtager invaliditetsydelse på grund af hørehandicap.
§ 4. Medlemmer, der er udtrådt af seniorydelsesordningen, kan ikke  

 på ny overgå til ordningen.
Dog kan et medlem, der udtræder af  

 seniorydelsesordningen på grund af tilbagevenden til en 50/50-stilling, en  

 gang genindtræde i ordningen.
Medlemmet skal ved genindtrædelsen være ansat i  

 en 50/50-stilling samt have bopæl her i riget bortset fra Færøerne og  

 Grønland.
 § 5. Direktøren for Arbejdsløshedsforsikringen kan efter  

 forhandling med Landsarbejdsrådet fastsætte nærmere regler om overgang til,  

 udtræden af og genindtræden i seniorydelsesordningen.
Kapitel 2 Betingelser for at bevare retten til seniorydelse § 6. Det er en betingelse for at bevare ret til seniorydelse, at  

 medlemmet ikke har erhvervsarbejde de første 5 uger efter overgangen til  

 seniorydelsesordningen, og at medlemmet i ydelsesperioden i øvrigt ikke har  

 erhvervsarbejde af større omfang end sammenlagt 200 timer inden for et  

 kalenderår.
I det kalenderår, medlemmet indtræder i ordningen, reduceres de  

 200 timer forholdsmæssigt i henhold til nærmere fastsatte regler efter stk.  

 4.
 Stk. 2. Erhvervsarbejdet må ikke udføres som vedvarende  

 selvstændig virksomhed bortset fra mindre jordbrug, jf. dog stk. 4, nr. 1.
 Stk. 3. Erhvervsarbejdet må ikke udføres som arbejde i en  

 selvstændig virksomhed, der ejes eller drives af medlemmets ægtefælle.  

 Begrænsningen gælder dog ikke mindre jordbrug.
Stk. 4. Direktøren for Arbejdsløshedsforsikringen fastsætter efter  

 forhandling med Landsarbejdsrådet nærmere regler for arbejde, der kan udføres  

 efter stk. 1-3. Direktøren for Arbejdsløshedsforsikringen kan herunder  

 fastsætte regler om, 1) at det uanset stk. 2 i særlige tilfælde er tilladt at udøve selvstændig  

 virksomhed som bibeskæftigelse i sammenlagt højst 200 timer inden for at  

 kalenderår, 2) at der under særlige omstændigheder kan meddeles tilladelse til, at et  

 medlem, der har overtrådt stk. 1-3 eller regler udfærdiget i medfør af dette  

 stykke, kan forblive i seniorydelsesordningen, og 3) at der under særlige omstændigheder kan meddeles tilladelse til, at et  

 medlem har lønarbejde, som efter sin art ikke udbydes som hovederhverv, selv  

 om arbejdets omfang i mindre grad må antages at overstige det efter stk. 1  

 tilladte.
 Stk. 5. Der kan knyttes økonomiske vilkår til tilladelser givet  

 efter stk. 4, nr. 2 og 3, herunder at der skal ske fradrag i seniorydelsen  

 for indtægter ved arbejde ud over de 200 timer.
Stk. 6. Perioder, i hvilke medlemmet modtager sygedagpenge efter  

 lov om dagpenge ved sygdom eller fødsel, medregnes som arbejdsperioder efter  

 forholdet mellem det gennemsnitlige ugentlige timetal i den periode, der  

 danner grundlag for fastsættelse af sygedagpengene, og en arbejdsperiode med  

 fuld sædvanlig arbejdstid.
Perioder med løn under sygdom medregnes  

 tilsvarende.
 Stk. 7. Arbejde i perioder, hvor medlemmet modtager seniorydelse,  

 medregnes ikke i arbejdsperioderne efter § 53, stk. 2 og 5, i lov om  

 arbejdsløshedsforsikring m.v.
 § 7. Det er en betingelse for at få udbetalt seniorydelse, at  

 medlemmet har bopæl og ophold i Danmark.
 Stk. 2. Seniorydelse kan dog udbetales til medlemmer, der tager  

 midlertidigt ophold i udlandet i op til 3 måneder inden for hvert kalenderår.  

 Nærmere regler fastsættes af direktøren for Arbejdsløshedsforsikringen.
 Stk. 3. Seniorydelse kan ikke udbetales til et medlem, som ved dom  

 eller administrativ afgørelse er berøvet sin frihed.
Kapitel 3 Ydelsens størrelse, udbetaling, begrænsninger i udbetaling m.v.
 § 8. Til medlemmer, der inden for de sidste 10 år sammenlagt har  

 været fuldtidsforsikret i mindst 5 år, deraf mindst 26 uger umiddelbart før  

 overgangen til seniorydelsesordningen, udbetales ydelsen med et fast beløb på  

 82 pct. af højeste dagpenge, jf. § 47 i lov om arbejdsløshedsforsikring m.v.  

 Beløbet afrundes til det nærmeste hele kronebeløb.
 § 9. Til deltidsforsikrede medlemmer og til fuldtidsforsikrede  

 medlemmer, der ikke opfylder betingelserne i § 8, udbetales seniorydelsen med  

 2/3 af beløbet i § 8. Beløbet afrundes til det nærmeste hele kronebeløb.
 § 10. Seniorydelse kan tidligst ydes fra det tidspunkt, hvor  

 arbejdsløshedskassen har modtaget medlemmets skriftlige ansøgning.
 Stk. 2. Retten til seniorydelse ophører med udgangen af den måned,  

 hvor medlemmet fylder 67 år.
§ 11. Seniorydelse udbetales bagud for 4 henholdsvis 5 uger,  

 således at hver udbetalingsperiode slutter næstsidste søndag i en måned.
En  

 arbejdsløshedskasse kan dog vælge at udbetale seniorydelsen for en måned ad  

 gangen.
Udbetalingen sker månedsvis bagud og ydes for indtil 160,33 timer pr.  

 måned.
 Stk. 2. Direktøren for Arbejdsløshedsforsikringen kan ændre en  

 udbetalingsperiode, når særlige forhold taler herfor.
 Stk. 3. Direktøren for Arbejdsløshedsforsikringen fastsætter  

 nærmere regler om, hvornår ydelsen skal være til disposition for medlemmet.
Kapitel 4 Finansiering m.v.
 § 12. For medlemmer, der er overgået til seniorydelsesordningen,  

 indbetaler arbejdsløshedskassen til staten en fjerdedel af det beløb, som er  

 fastsat i § 76, stk. 1, 1. pkt., i lov om arbejdsløshedsforsikring m.v.
 § 13. Staten yder arbejdsløshedskasserne forskudsbetaling til  

 eller refusion af udgifter efter denne lov.
Kapitel 5 Andre bestemmelser § 14. Denne lov administreres af de anerkendte  

 arbejdsløshedskasser, jf. lov om arbejdsløshedsforsikring m.v.
 Stk. 2. I det omfang der ikke er fastsat andre regler i denne lov,  

 finder §§ 66-68 (deltidsforsikrede), §§ 76-82 (medlemsbidrag), § 85 d (bidrag  

 til Arbejdsmarkedets Tillægspension), §§ 86 og 87 (forseelser mod kassen), §§  

 88-92 a (oplysningspligt og tilsyn med de anerkendte arbejdsløshedskasser),  

 §§ 93-95 (andre bestemmelser), §§ 98 og 99 (klageregler) og §§ 101 og 102  

 (straffebestemmelser) i lov om arbejdsløshedsforsikring m.v. samt regler  

 udstedt i medfør heraf tilsvarende anvendelse.
 § 15. Direktøren for Arbejdsløshedsforsikringen fastsætter efter  

 forhandling med Landsarbejdsrådet nærmere regler om anvendelsen af denne lov,  

 herunder regler om hvilken betydning arbejde og indtægter i perioder med  

 seniorydelse skal have for størrelsen af ydelsen.
Kapitel 6 Ikrafttrædelses- og overgangsbestemmelser m.v.
 § 16. Loven træder i kraft den 1. oktober 1997.
 § 17. Personer i en 50/50-stilling, der i forbindelse med  

 overgangen til en 50/50-stilling efter det fyldte 50. år er udtrådt af  

 arbejdsløshedskassen før lovens ikrafttræden, kan genindtræde i den  

 arbejdsløshedskasse, under hvis faglige område personen hører i kraft af  

 beskæftigelsen i 50/50-stillingen.
 Stk. 2. Personer, der genindtræder efter stk. 1, kan medregne  

 perioder med beskæftigelse i en 50/50-stilling til opfyldelse af kravene i §  

 2, stk. 1, nr. 2, og stk. 2, hvis de efterbetaler medlemsbidrag, jf. § 76 i  

 lov om arbejdsløshedsforsikring m.v., for den periode, der ønskes medregnet.
 Stk. 3. Personer, der vil gøre brug af bestemmelserne i stk. 1 og  

 2, skal genindtræde i arbejdsløshedskassen senest 1 år efter lovens  

 ikrafttræden.
 Stk. 4. Direktøren for Arbejdsløshedsforsikringen fastsætter  

 nærmere regler om anvendelsen af denne bestemmelse.
 § 18. Loven gælder ikke for Færøerne og Grønland.
Oprindeligt fremsat forslag Kapitel 1 Overgang til seniorydelsesordningen § 1. Seniorydelse ydes  

 efter ansøgning til medlemmer af en arbejdsløshedskasse, der forlader en  

 50/50-stilling, jf. §§ 91-95 i lov om social bistand, før det fyldte 67. år.
§ 2. Ret til at overgå til seniorydelsesordningen har medlemmer af  

 anerkendte arbejdsløshedskasser, 1) som er fyldt 60 år, 2) som har været medlem i mindst 20 år inden for de sidste 25 år, 3) som i medlemsperioden har været i beskæftigelse eller har kunnet  

 opfylde betingelserne for at være berettiget til dagpenge efter reglerne i  

 lov om arbejdsløshedsforsikring m.v. indtil det fyldte 50. år, 4) som ved overgangen er ansat i en 50/50-stilling, og 5) som har bopæl her i riget, bortset fra Færøerne og Grønland.
Stk. 2. Medlemmet skal ved overgangen til ordningen have været  

 beskæftiget svarende til sammenlagt 52 uger med fuld sædvanlig arbejdstid  

 inden for de seneste 3 år, heraf mindst 13 uger umiddelbart før overgangen.  

 Beskæftigelseskravet kan opfyldes ved sammenlægning af ordinær beskæftigelse  

 og beskæftigelse i en 50/50-stilling.
Kun beskæftigelse i medlemsperioder kan  

 medregnes ved opgørelsen af beskæftigelseskravet.
§ 3. Medlemmer, der modtager ydelser efter lov om social pension  

 eller tilsvarende udenlandsk lovgivning, kan ikke samtidig modtage  

 seniorydelse.
Dog kan seniorydelse ydes til medlemmer, der 1) frasiger sig invaliditetsydelse, eller 2) modtager invaliditetsydelse på grund af hørehandicap.
§ 4. Medlemmer, der er udtrådt af seniorydelsesordningen, kan ikke  

 på ny overgå til ordningen.
Dog kan et medlem, der udtræder af  

 seniorydelsesordningen på grund af tilbagevenden til en 50/50-stilling en  

 gang genindtræde i ordningen.
Medlemmet skal ved genindtrædelsen være ansat i  

 en 50/50-stilling samt have bopæl her i riget, bortset fra Færøerne og  

 Grønland.
 § 5. Direktøren for arbejdsløshedsforsikringen kan efter  

 forhandling med Landsarbejdsrådet fastsætte nærmere regler om overgang til,  

 udtræden af og genindtræden i seniorydelsesordningen.
Kapitel 2 Betingelser for at bevare retten til seniorydelse § 6. Det  

 er en betingelse for at bevare ret til seniorydelse, at medlemmet ikke har  

 erhvervsarbejde de første 5 uger efter overgangen til seniorydelsesordningen,  

 og at medlemmet i ydelsesperioden i øvrigt ikke har erhvervsarbejde af større  

 omfang end sammenlagt 200 timer inden for et kalenderår.
I det kalenderår,  

 medlemmet indtræder i ordningen, reduceres de 200 timer forholdsmæssigt i  

 henhold til nærmere fastsatte regler efter stk. 4.
 Stk. 2. Erhvervsarbejdet må ikke udføres som vedvarende  

 selvstændig virksomhed bortset fra mindre jordbrug, jf. dog stk. 4, nr. 1.
 Stk. 3. Erhvervsarbejdet må ikke udføres som arbejde i en  

 selvstændig virksomhed, der ejes eller drives af medlemmets ægtefælle.  

 Begrænsningen gælder dog ikke mindre jordbrug.
Stk. 4. Direktøren for arbejdsløshedsforsikringen fastsætter efter  

 forhandling med Landsarbejdsrådet nærmere regler for arbejde, der kan udføres  

 efter stk. 1-3. Direktøren for arbejdsløshedsforsikringen kan herunder  

 fastsætte regler om, 1) at det uanset stk. 2 i særlige tilfælde er tilladt at udøve selvstændig  

 virksomhed som bibeskæftigelse i sammenlagt højst 200 timer inden for at  

 kalenderår, 2) at der under særlige omstændigheder kan meddeles tilladelse til, at et  

 medlem, der har overtrådt stk. 1-3 eller regler udfærdiget i medfør af dette  

 stykke, kan forblive i seniorydelsesordningen, og 3) at der under særlige omstændigheder kan meddeles tilladelse til, at et  

 medlem har lønarbejde, som efter sin art ikke udbydes som hovederhverv, selv  

 om arbejdets omfang i mindre grad må antages at overstige det efter stk. 1  

 tilladte.
 Stk. 5. Der kan knyttes økonomiske vilkår til tilladelser givet  

 efter stk. 4, nr. 2 og 3, herunder at der skal ske fradrag i seniorydelsen  

 for indtægter ved arbejde ud over de 200 timer.
Stk. 6. Perioder, i hvilke medlemmet modtager sygedagpenge efter  

 lov om dagpenge ved sygdom eller fødsel, medregnes som arbejdsperioder efter  

 forholdet mellem det gennemsnitlige ugentlige timetal i den periode, der  

 danner grundlag for fastsættelse af sygedagpengene, og en arbejdsperiode med  

 fuld sædvanlig arbejdstid.
Perioder med løn under sygdom medregnes  

 tilsvarende.
 Stk. 7. Arbejde i perioder, hvor medlemmet modtager seniorydelse,  

 medregnes ikke i arbejdsperioderne efter § 53, stk. 2 og stk. 5, i lov om  

 arbejdsløshedsforsikring m.v.
 § 7. Det er en betingelse for at få udbetalt seniorydelse, at  

 medlemmet har bopæl og ophold i Danmark.
 Stk. 2. Seniorydelse kan dog udbetales til medlemmer, der tager  

 midlertidigt ophold i udlandet i op til 3 måneder inden for hvert kalenderår.  

 Nærmere regler fastsættes af direktøren for arbejdsløshedsforsikringen.
 Stk. 3. Seniorydelse kan ikke udbetales til et medlem, som ved dom  

 eller administrativ afgørelse er berøvet sin frihed.
Kapitel 3 Ydelsens størrelse, udbetaling, begrænsninger i udbetaling m.v.
§ 8. Til medlemmer, der inden for de sidste 10 år sammenlagt har  

 været fuldtidsforsikret i mindst 5 år, deraf mindst 26 uger umiddelbart før  

 overgangen til seniorydelsesordningen, udbetales ydelsen med et fast beløb på  

 82 pct. af højeste dagpenge, jf. § 47 i lov om arbejdsløshedsforsikring m.v.  

 Beløbet afrundes til det nærmeste hele kronebeløb.
 § 9. Til deltidsforsikrede medlemmer og til fuldtidsforsikrede  

 medlemmer, der ikke opfylder betingelserne i § 8, udbetales seniorydelsen med  

 2/3 af beløbet i § 8. Beløbet afrundes til det nærmeste hele kronebeløb.
 § 10. Seniorydelse kan tidligst ydes fra det tidspunkt, hvor  

 arbejdsløshedskassen har modtaget medlemmets skriftlige ansøgning.
 Stk. 2. Retten til seniorydelse ophører med udgangen af den måned,  

 hvor medlemmet fylder 67 år.
§ 11. Seniorydelse udbetales bagud for 4 henholdsvis 5 uger,  

 således at hver udbetalingsperiode slutter næstsidste søndag i en måned.
En  

 arbejdsløshedskasse kan dog vælge at udbetale seniorydelsen for en måned ad  

 gangen.
Udbetalingen sker månedsvis bagud og ydes for indtil 160,33 timer pr.  

 måned.
 Stk. 2. Direktøren for arbejdsløshedsforsikringen kan ændre en  

 udbetalingsperiode, når særlige forhold taler herfor.
 Stk. 3. Direktøren for arbejdsløshedsforsikringen fastsætter  

 nærmere regler om, hvornår ydelsen skal være til disposition for medlemmet.
Kapitel 4 Finansiering m.v. § 12. For medlemmer, der er overgået til  

 seniorydelsesordningen, indbetaler arbejdsløshedskassen til staten en  

 fjerdedel af det beløb, som er fastsat i § 76, stk. 1, 1. pkt., i lov om  

 arbejdsløshedsforsikring m.v.
 § 13. Staten yder arbejdsløshedskasserne forskudsbetaling til  

 eller refusion af udgifter efter denne lov.
Kapitel 5 Andre bestemmelser § 14. Denne lov administreres af de  

 anerkendte arbejdsløshedskasser, jf. lov om arbejdsløshedsforsikring m.v.
 Stk. 2. I det omfang der ikke er fastsat andre regler i denne lov,  

 finder §§ 66-68 (Deltidsforsikrede), §§ 76-82 (Medlemsbidrag), §§ 86 og 87  

 (Forseelser mod kassen), §§ 88-92 a (Oplysningspligt og Tilsyn med de  

 anerkendte arbejdsløshedskasser), §§ 93, 94 og 95 (Andre bestemmelser), §§ 98  

 og 99 (Klageregler) og §§ 101 og 102 (Straffebestemmelser) i lov om  

 arbejdsløshedsforsikring m.v. samt regler udstedt i medfør heraf tilsvarende  

 anvendelse.
 § 15. Direktøren for arbejdsløshedsforsikringen fastsætter efter  

 forhandling med Landsarbejdsrådet nærmere regler om anvendelsen af denne lov,  

 herunder regler om hvilken betydning arbejde og indtægter i perioder med  

 seniorydelse skal have for størrelsen af ydelsen.
Kapitel 6 Ikrafttrædelses- og overgangsbestemmelser m.v. § 16. Loven  

 træder i kraft den 1. oktober 1997.
 § 17. Personer i en 50/50-stilling, der i forbindelse med  

 overgangen til en 50/50-stilling efter det fyldte 50. år er udtrådt af  

 arbejdsløshedskassen før lovens ikrafttræden, kan genindtræde i den  

 arbejdsløshedskasse, under hvis faglige område personen hører i kraft af  

 beskæftigelsen i 50/50-stillingen.
 Stk. 2. Personer, der genindtræder efter stk. 1, kan medregne  

 perioder med beskæftigelse i en 50/50-stilling til opfyldelse af kravene i §  

 2, stk. 1, nr. 2, og stk. 2, hvis de efterbetaler medlemsbidrag, jf. § 76 i  

 lov om arbejdsløshedsforsikring m.v. for den periode, der ønskes medregnet.
 Stk. 3. Personer, der vil gøre brug af bestemmelserne i stk. 1 og  

 stk. 2, skal genindtræde i arbejdsløshedskassen senest 1 år efter lovens  

 ikrafttræden.
 Stk. 4. Direktøren for arbejdsløshedsforsikringen fastsætter  

 nærmere regler om anvendelsen af denne bestemmelse.
 § 18. Loven gælder ikke for Grønland og Færøerne.
Bemærkninger til lovforslaget Almindelige bemærkninger I maj 1995 blev der i et samarbejde mellem Arbejdsministeriet og Socialministeriet nedsat et udvalg om skånejob.
 Udvalget var en opfølgning på regeringsgrundlaget »Fælles  

 Fremtid« fra september 1994, hvori det blev tilkendegivet, at regeringen  

 sammen med arbejdsmarkedets parter ville overveje mulighederne for en ordning  

 med særlige vilkår for personer med nedsat erhvervsevne, der ellers trues af  

 permanent at være henvist til passiv forsørgelse.
Regeringens opfordring til arbejdsmarkedets parter resulterede i, at mange  

 af de nye overenskomster indeholder sociale kapitler, hvori parterne  

 forpligter sig til at gøre en indsats for at skabe mulige arbejdspladser for  

 udsatte grupper.
Der er primært tale om overenskomstbaserede skånejob på det  

 almindelige arbejdsmarked.
 I udvalgets første delrapport blev der imidlertid peget på, at det er en  

 barriere for udbredelsen af en anden type skånejob, nemlig skånejob i form af  

 50/50-stillinger med hjemmel i §§ 91-95 i lov om social bistand, at den  

 støttede beskæftigelse ikke giver mulighed for at bevare dagpengeretten og  

 dermed den senere mulighed for efterløn.
 50/50-stillinger gives til personer, der af fysiske eller psykiske årsager  

 m.v. ikke er i stand til at fastholde eller opnå beskæftigelse på normale  

 vilkår på arbejdsmarkedet og dermed også har mistet muligheden for at kunne  

 få ydelser efter lov om arbejdsløshedsforsikring m.v., da de ikke længere har  

 mulighed for at klare kravene.
Kommunen er ansvarlig for at tilvejebringe 50/50-stillinger, men også  

 amtskommunen kan oprette disse stillinger.
Personer, der er beskæftiget i en  

 50/50-stilling, får normalt overenskomstens begyndelsesløn og skal mindst  

 aflønnes med 70-100 pct. af overenskomstens begyndelsestimeløn eller den løn,  

 som sædvanligvis gælder for tilsvarende arbejde.
Arbejdsgiveren modtager et  

 offentligt tilskud på halvdelen af den udbetalte løn med tillæg af eventuelle  

 arbejdsgiverbidrag til ATP m.v., dog højst af overenskomstens  

 begyndelsestimeløn eller af den løn, som sædvanligvis gælder for tilsvarende  

 arbejde.
Arbejdsgiveren kan vælge at aflønne efter anciennitet, men  

 tilskuddet beregnes som beskrevet.
Tilskuddet finansieres af amt og kommune  

 med halvdelen til hver.
 Denne form for støttet beskæftigelse giver ikke mulighed for at bevare  

 dagpengeretten efter arbejdsløshedsforsikringsloven, selv om medlemskab af en  

 arbejdsløshedskasse opretholdes.
Der var enighed i udvalget om, at dagpengeretten til personer i  

 50/50-stillinger vil bryde med basale principper i  

 arbejdsløshedsforsikringssystemet.
Her tænkes især på rådighedsreglerne og  

 arbejdskravet.
 Udvalget konstaterede dog, at der var et ønske om at få undersøgt, hvilke  

 muligheder der kunne findes for at sikre personer i 50/50-stillinger - helt  

 eller delvist - de rettigheder, som følger af medlemskab af en  

 arbejdsløshedskasse.
På denne baggrund nedsatte regeringens økonomiudvalg et embedsmandsudvalg  

 med repræsentanter fra Socialministeriet, Arbejdsministeriet,  

 Statsministeriet og Finansministeriet.
Udvalgets opgave var at komme med  

 forslag til alternative løsninger på problemet.
Under udvalgsarbejdet blev det klarlagt, at personer, der er beskæftiget i  

 en 50/50-stilling, vil kunne modtage kontanthjælp efter bistandsloven i  

 perioder mellem to 50/50-stillinger.
Det er kommunen, der skal skaffe en ny  

 50/50-stilling.
Derimod har denne persongruppe kun begrænsede muligheder for at trække sig  

 tilbage fra arbejdslivet, når de når 60 års alderen.
Hvis de ikke opfylder  

 betingelserne for en førtidspension, vil de ikke være berettigede til nogen  

 form for økonomisk ydelse før folkepensionsalderen.
 Konklusionen i udvalgets rapport pegede derfor på en løsning ved, at der  

 udarbejdes en efterlønslignende ordning for personer, der efter at have været  

 beskæftiget på det ordinære arbejdsmarked i en længere årrække, fortsætter i  

 en 50/50-stilling.
Ordningen skulle så vidt muligt bygge på samme adgangskriterier som  

 efterlønsordningen.
Det vil sige, at ansøgeren * skal være fyldt 60 år, * skal have været medlem af en arbejdsløshedskasse i mindst 20 år inden  

 for de seneste 25 år, * skal være ansat i et 50/50-stilling ved overgangen til  

 seniorydelsesordningen, * skal opfylde et »beskæftigelseskrav« på 52 uger inden for de  

 seneste 3 år, heraf mindst 13 uger umiddelbart før overgang til ordningen.  

 Beskæftigelse kan sammenlægges af ordinært arbejde og arbejde i en  

 50/50-stilling, * skal have været dagpengeberettiget efter ordinære regler til det fyldte  

 50.år, og * skal have bopæl i riget, bortset fra Færøerne og Grønland.
 Ordningen skulle administreres af arbejdsløshedskasserne, og  

 finansieringen skulle ske ved bidrag fra medlemmer, kommuner og staten.
På baggrund af udvalgets konklusion har regeringen besluttet at fremsætte  

 forslag til lov om en seniorydelse til personer i 50/50-stillinger efter lov  

 om social bistand.
Ordningen bygger i det væsentligste på de ovennævnte  

 kriterier fra udvalgsrapporten.
Det foreslås, at der alene skal være tale om  

 personer, der har været beskæftiget på det ordinære arbejdsmarked en lang  

 årrække - indtil det fyldte 50. år - på almindelige vilkår.
De skal have  

 været medlem af en arbejdsløshedskasse indtil overgangen til ordningen.
De  

 skal endvidere være fyldt 60 år og aktuelt være ansat i en 50/50-stilling.
I forslaget definerer man personkredsen, betingelserne for at modtage  

 ydelsen, seniorydelsens størrelse og eventuelle begrænsninger i modtagelsen  

 af ydelsen.
Derudover er det lagt til grund, at  

 arbejdsløshedsforsikringslovens almindelige regler og principper gælder, hvor  

 der ikke er fastsat andet i lovforslaget.
Økonomiske konsekvenser Der skønnes at være omkring 2.000 personer  

 i 50/50-skånejob efter bistandsloven, og det vil være fra denne gruppe  

 personer, at tilgangen til ordningen vil komme.
Der foreligger ikke  

 oplysninger om aldersfordelingen i disse 2.000 skånejob og heller ikke  

 oplysninger om, i hvilket omfang disse personer er eller har været medlem af  

 en arbejdsløshedskasse.
Det skønnes, at tilgangen til seniorydelsen i den første tid efter  

 ikrafttrædelsen vil være af begrænset omfang.
Det må imidlertid forudses, at  

 der med tiden bliver tale om stigende tilgang, idet muligheden for  

 seniorydelse vil gøre 50/50-stillinger mere attraktive, end tilfældet er i  

 dag.
Det er således ikke muligt at kvantificere antallet og udviklingen i  

 antallet af personer med seniorydelse.
Som regneeksempel kan anføres,  

 at 50 personer med seniorydelse vil give en årlig udgift på knap 6 mill.  

 kroner.
 Udgifterne til seniorydelsen modsvares af besparelser til bl.a.  

 kontanthjælp.
 Det skønnes, at gennemførelsen af lovforslaget ikke vil medføre offentlige  

 merudgifter af nævneværdig betydning.
 Kommunaløkonomiske konsekvenser Da der er tale om personer, der  

 enten vil være beskæftiget i en 50/50-stilling, hvor kommunen dækker 25 pct.  

 af begyndelseslønnen, eller på kontanthjælp, hvor kommunen skal afholde 50  

 pct. af udgiften, vil forslaget betyde, at kommunerne opnår besparelser på en  

 persongruppe, som efter gældende lov hører hjemme under bistandslovens  

 regler.
 Det har ikke været muligt at drøfte de økonomiske konsekvenser af  

 lovforslaget med kommuner og amtskommuner før lovforslagets fremsættelse.  

 Spørgsmålet vil derfor indgå i de kommende forhandlinger i henhold til Det  

 Udvidede Totalbalanceprincip (DUT).
 Erhvervsøkonomiske konsekvenser Forslaget skønnes ikke at have  

 erhvervsøkonomiske konsekvenser af betydning.
Administrative konsekvenser m.v.
Forslaget vil medføre øget  

 administration i Direktoratet for Arbejdsløshedsforsikringen og  

 arbejdsløshedskasserne.
Denne meradministration vil i et vist omfang blive  

 afhjulpet af, at sager om seniorydelse i det store og hele skal behandles  

 efter lignende principper som efterlønssager.
 Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Bestemmelsen angiver lovens formål og målgruppe.
Ved 50/50-stillinger forstås stillinger, der er oprettet efter §§ 91-95 i  

 lov om social bistand.
Stillingerne benævnes beskyttede enkeltpladser og  

 gives til personer, der ikke får social pension, og som af fysiske eller  

 psykiske årsager mv. ikke er i stand til at fastholde eller opnå  

 beskæftigelse på normale vilkår på arbejdsmarkedet.
Stillingerne kan oprettes  

 af amtskommuner og kommuner hos private eller offentlige arbejdsgivere.
Målgruppen for seniorydelsesordningen er medlemmer af  

 arbejdsløshedskasser, som efter mange års tilknytning til det ordinære  

 arbejdsmarked har været nødt til at overgå til en 50/50-stilling på grund af  

 helbredsmæssige forhold.
Disse medlemmer vil have mistet muligheden for  

 senere at gå på efterløn, fordi de ikke længere opfylder rådighedsbetingelsen  

 og beskæftigelseskravet i lov om arbejdsløshedsforsikring m.v.
Seniorydelsesordningen er en mulighed for medlemmer, der har indbetalt  

 medlemsbidrag til en arbejdsløshedskasse i en årrække, og som har haft en  

 rimelig forventning om at kunne gå på efterløn ved det fyldte 60. år.
Det er  

 derfor tilstræbt - i det omfang særlige hensyn ikke gør sig gældende - at  

 udarbejde reglerne om seniorydelsen så tæt op ad reglerne om efterløn som  

 muligt.
Det er præciseret i bestemmelsen, at ordningen kun omfatter personer, der  

 på overgangstidspunktet til seniorydelse er i en 50/50-stilling.
Endvidere er  

 det forudsat i lovforslaget, at medlemmet på overgangstidspunktet skal have  

 en længerevarende og aktuel tilknytning til arbejdslivet - enten gennem  

 beskæftigelse i en 50/50-stilling eller ved ordinært arbejde.
Der henvises i  

 øvrigt til bemærkningerne til § 2.
 Til § 2 Betingelserne for overgang til seniorydelsesordningen  

 ligner på mange måder betingelserne for overgang til efterløn, idet der dog  

 for seniorydelsesordningens vedkommende er to betingelser, der væsentligt  

 adskiller sig fra efterlønsordningen.
Det ene er, at medlemmet i medlemsperioden på mindst 20 år skal have haft  

 en tilknytning til det ordinære arbejdsmarked indtil det fyldte 50. år -  

 enten ved at have været i ordinær beskæftigelse, eller ved at have kunnet  

 opfylde de almindelige betingelser for at været dagpengeberettiget.
Medlemmet  

 må således fx ikke før det fyldte 50. år have været beskæftiget i en  

 50/50-stilling eller have modtaget andre sociale ydelser over længere tidsrum  

 på grund af helbredsmæssige forhold.
 Den anden forskel i forhold til efterlønsordningen er, at medlemmet ved  

 overgangen til seniorydelsesordningen skal være ansat i en 50/50-stilling.  

 Medlemmet kan således ikke overgå direkte fra ledighed til ordningen.
Det foreslås, at medlemmet på overgangstidspunktet til  

 seniorydelsesordningen skal opfylde et særligt  

 »beskæftigelseskrav«.
Kravet indebærer, dels at medlemmet på  

 overgangstidspunktet skal have haft arbejde - støttet og/eller ustøttet - i  

 mindst 52 uger inden for de seneste 3 år, dels at medlemmet aktuelt skal have  

 været i arbejde i de sidste 13 uger forud for overgangen.
Til § 3 For at undgå dobbeltforsørgelse gennem en kombination af  

 seniorydelse og social pension, foreslås det, at medlemmer, der modtager  

 ydelser efter lov om social pension eller tilsvarende udenlandsk lovgivning,  

 ikke samtidig kan modtage seniorydelse.
Der tilsigtes samme regler, som i dag  

 gælder for efterløn.
Til § 4 Udgangspunktet er, at seniorydelsesordningen er et  

 engangstilbud.
Med henblik på at skabe de samme muligheder for et fleksibelt  

 tilbagetrækningsmønster for medlemmer i seniorydelsesordningen som for  

 medlemmer på efterløn, foreslås det imidlertid, at der etableres en  

 »fortrydelsesret« således, at et medlem, der udtræder af ordningen  

 for at begynde i en ny 50/50-stilling, får mulighed for en gang at  

 genindtræde i ordningen.
 Genindtræden i ordningen vil være betinget af, at medlemmet på  

 genindtrædelsestidspunktet er beskæftiget i en 50/50-stilling og har bopæl i  

 Danmark, bortset fra Færøerne og Grønland.
 Til § 5 Det forudsættes, at direktøren for  

 arbejdsløshedsforsikringen udstikker de nærmere regler for overgang til,  

 udtræden af og genindtræden i seniorydelsesordningen, herunder med hensyn til  

 karakteren af den dokumentation, som medlemmet skal fremlægge med hensyn til  

 opfyldelse af kravet i § 2, stk. 1, nr. 3. Da der er tale om forhold, der  

 ligger langt tilbage i tiden, forudsættes det, at dokumentationen i et vist  

 omfang kan baseres på tro- og love oplysninger fra medlemmet.
 Endvidere fastsætter direktøren for arbejdsløshedsforsikringen nærmere  

 regler om udtræden af ordningen i det omfang dette ikke følger af  

 bestemmelser i lov om arbejdsløshedsforsikring m.v., jf. § 14, stk. 2.
 Til § 6 For at sikre, at medlemmer på seniorydelse ikke afskæres  

 fra hobbyprægede arbejdsaktiviteter eller fra at bevare en vis forbindelse  

 til det sociale liv, foreslås det, at de får de samme muligheder som  

 efterlønsmodtagere til i et begrænset omfang at udføre arbejde i perioder med  

 seniorydelse.
Til § 7 Af hensyn til kontrollen med beskæftigelses- og  

 indtægtsforhold i perioder med seniorydelse, foreslås det, at udbetaling af  

 seniorydelse gøres betinget af bopæl her i landet.
Der åbnes dog mulighed for  

 - efter samme regler, som gælder for efterlønsmodtagere - at man kan bevare  

 seniorydelsen under ferie og andre korterevarende ophold i udlandet af op til  

 3 måneders varighed pr. kalenderår.
Endvidere foreslås det, at seniorydelsen suspenderes under  

 frihedsberøvelse ved dom eller administrativ afgørelse.
Medlemmer på  

 seniorydelse sidestilles hermed med andre personer, der mister en  

 arbejdsindtægt eller ydelser efter lov om arbejdsløshedsforsikring m.v.
Til § 8 og § 9 Det foreslås, at seniorydelsen til medlemmer, der  

 har været fuldtidsforsikrede i mindst 5 år inden for de seneste 10 år,  

 herunder mindst 26 uger umiddelbart før overgangstidspunktet til  

 seniorydelsesordningen, udbetales med en fast sats på 82 pct. af højeste  

 dagpenge efter lov om arbejdsløshedsforsikring m.v.
Dette svarer  

 beløbsmæssigt til trin 2 for efterlønsmodtagere.
 Til deltidsforsikrede medlemmer og medlemmer, der har været  

 fuldtidsforsikrede i kortere tid end nævnt ovenfor, udbetales ydelsen med et  

 beløb, der udgør 2/3 af 82 pct.
 Til § 10 Bestemmelsen er identisk med de regler, der på disse  

 områder gælder for overgang til og ophør med efterløn.
 Til § 11 Der tilsigtes samme udbetalingsterminer som ved  

 udbetaling af efterløn.
 Til § 12 og § 13 Det forudsættes, at seniorydelsen finansieres af  

 staten, der vil få delvis kompensation fra kommunerne i forbindelse med  

 forhandlingerne i henhold til Det Udvidede Totalbalanceprincip (DUT).
 Ved DUT-forhandlingerne skal der tages højde for den besparelse, som  

 kommunerne opnår ved, at seniorydelsesordningen i ikke uvæsentligt omfang vil  

 omfatte forsørgelsen af personer, som efter gældende regler ellers ville høre  

 hjemme i det sociale system.
 Medlemsbidraget for personer, der er indtrådt i seniorydelsesordningen,  

 foreslås fastsat til samme niveau, som for medlemmer på trin 2 i  

 efterlønsordningen.
 Medlemmer, der er i beskæftigelse i en 50/50-stilling betaler fuldt  

 medlemsbidrag til arbejdsløshedskassen.
Det foreslås, at staten yder forskud til og refusion af udgifter i  

 forbindelse med seniorydelsesordningen.
Forskud og refusion forudsættes  

 udbetalt efter samme regler, som gælder for dagpenge, efterløn og andre  

 ydelser efter lov om arbejdsløshedsforsikring m.v.
 Til § 14 Det er forudsat, at seniorydelsesordningen skal  

 administreres af arbejdsløshedskasserne.
 I det omfang, der ikke fastsættes særlige regler i denne lov, finder en  

 række grundlæggende regler i lov om arbejdsløshedsforsikring m.v. samt regler  

 udstedt i medfør heraf anvendelse.
 Det drejer sig blandt andet om reglerne om:
* deltidsforsikrede, * medlemsbidrag og arbejdsløshedskassernes ret til forskud og refusion, * tilbagebetaling af fejludbetalte ydelser, * sanktioner ved svig og uagtsomhed, og * statens tilsyn med arbejdsløshedskasserne.
 Til § 15 Der vil blive behov for at fastsætte en række  

 detailregler vedrørende seniorydelsesordningen, herunder med hensyn til  

 arbejdes og andre indtægters betydning for seniorydelsens størrelse,  

 arbejdsløshedskassernes vejledningspligt om seniorydelsen m.v.
 Efter bestemmelsen foreslås det derfor, at direktøren for  

 arbejdsløshedsforsikringen får bemyndigelse til efter forhandling med  

 Landsarbejdsrådet at fastsætte nærmere regler for ordningen.
 Til § 16 Det foreslås, at loven træder i kraft den 1. oktober  

 1997.
 Til § 17 Bestemmelsens målgruppe er personer, der som følge af  

 ansættelse i en 50/50-stilling efter det fyldte 50. år har meldt sig ud af  

 arbejdsløshedskassen, fordi de har antaget eller korrekt er blevet vejledet  

 om, at de har mistet retten til dagpenge eller muligheden for en eventuel  

 senere generhvervelse af dagpengeretten samt retten til efterløn.
 Der gives disse personer mulighed for at genetablere medlemskabet med  

 tilbagevirkende kraft for perioder, hvor de har været beskæftiget i en  

 50/50-stilling, mod at de efterbetaler medlemsbidrag (statsbidraget) for den  

 nødvendige periode.
Der er tale om et midlertidigt »tilbud«, som er knyttet til  

 lovens ikrafttræden.
For at sikre, at alle potentielle brugere af ordningen  

 får en rimelig frist til at blive informeret om loven, foreslås det, at  

 muligheden for at genoprette medlemskabet opretholdes i 1 år efter lovens  

 ikrafttræden.
Skriftlig fremsættelse Arbejdsministeren (Jytte Andersen):
 Jeg tillader mig herved at fremsætte:
 Forslag til lov om seniorydelse.
(Lovforslag nr.
L 155).
 Lovforslaget har til hensigt at sikre personer i 50/50-stillinger efter  

 lov om social bistand en efterlønslignende ydelse fra det 60. år.
 Målgruppen er personer, der har været tilknyttet det almindelige  

 arbejdsmarked til de fylder 50 år, og som har været forsikret i en  

 arbejdsløshedskasse med forventning om at kunne opnå efterløn.
Seniorydelsen bygger så vidt muligt på samme adgangskriterier som  

 efterlønnen, hvilket betyder, at ansøgeren skal være fyldt 60 år, skal have  

 været medlem af en arbejdsløshedskasse i mindst 20 år inden for de seneste 25  

 år, skal være ansat i en 50/50-stilling ved overgangen til seniorydelse og  

 skal opfylde et beskæftigelseskrav på 52 uger inden for de seneste 3 år,  

 heraf mindst 13 uger umiddelbart før overgang til ordningen.
Der kan ske  

 sammenlægning af ordinært arbejde og arbejde i en 50/50-stilling.
Endvidere  

 skal ansøgeren have været dagpengeberettiget efter de almindelige regler til  

 det fyldte 50. år og skal have bopæl her i riget, bortset fra Færøerne og  

 Grønland.
 Det foreslås, at seniorydelsen i hele perioden er på 82 pct. af højeste  

 dagpenge, og at ordningen skal administreres af arbejdsløshedskasserne.
 Seniorydelsen finansieres af staten med delvis kompensation fra kommunerne  

 efter DUT-princippet.
 Lovforslagets gennemførelse skønnes ikke at medføre offentlige merudgifter  

 af nævneværdig betydning.
 Det foreslås, at loven træder i kraft den 1. oktober 1997.
 Idet jeg henviser til lovforslaget med bemærkninger, skal jeg på  

 regeringens vegne anbefale lovforslaget til Folketingets velvillige  

 behandling.
Efter 2. behandling den 15. maj 1997 Kapitel 1 Overgang til seniorydelsesordningen § 1. Seniorydelse ydes efter ansøgning til medlemmer af en  

 arbejdsløshedskasse, der forlader en individuelt beskyttet enkeltplads  

 (50/50-stilling), jf. §§ 91-95 i lov om social bistand, før det fyldte 67.  

 år.
§ 2. Ret til at overgå til seniorydelsesordningen har medlemmer af  

 anerkendte arbejdsløshedskasser, 1) som er fyldt 60 år, 2) som har været medlem i mindst 20 år inden for de sidste 25 år, 3) som i medlemsperioden har været i beskæftigelse eller har kunnet  

 opfylde betingelserne for at være berettiget til dagpenge efter reglerne i  

 lov om arbejdsløshedsforsikring m.v. indtil det fyldte 50. år, 4) som ved overgangen er ansat i en 50/50-stilling, og 5) som har bopæl her i riget bortset fra Færøerne og Grønland.
Stk. 2. Medlemmet skal ved overgangen til ordningen have været  

 beskæftiget svarende til sammenlagt 52 uger med fuld sædvanlig arbejdstid  

 inden for de seneste 3 år, heraf mindst 13 uger umiddelbart før overgangen.  

 Beskæftigelseskravet kan opfyldes ved sammenlægning af ordinær beskæftigelse  

 og beskæftigelse i en 50/50-stilling.
Kun beskæftigelse i medlemsperioder kan  

 medregnes ved opgørelsen af beskæftigelseskravet.
§ 3. Medlemmer, der modtager ydelser efter lov om social pension  

 eller tilsvarende udenlandsk lovgivning, kan ikke samtidig modtage  

 seniorydelse.
Dog kan seniorydelse ydes til medlemmer, der 1) frasiger sig invaliditetsydelse eller 2) modtager invaliditetsydelse på grund af hørehandicap.
§ 4. Medlemmer, der er udtrådt af seniorydelsesordningen, kan ikke  

 på ny overgå til ordningen.
Dog kan et medlem, der udtræder af  

 seniorydelsesordningen på grund af tilbagevenden til en 50/50-stilling, en  

 gang genindtræde i ordningen.
Medlemmet skal ved genindtrædelsen være ansat i  

 en 50/50-stilling samt have bopæl her i riget bortset fra Færøerne og  

 Grønland.
 § 5. Direktøren for Arbejdsløshedsforsikringen kan efter  

 forhandling med Landsarbejdsrådet fastsætte nærmere regler om overgang til,  

 udtræden af og genindtræden i seniorydelsesordningen.
Kapitel 2 Betingelser for at bevare retten til seniorydelse § 6. Det er en betingelse for at bevare ret til seniorydelse, at  

 medlemmet ikke har erhvervsarbejde de første 5 uger efter overgangen til  

 seniorydelsesordningen, og at medlemmet i ydelsesperioden i øvrigt ikke har  

 erhvervsarbejde af større omfang end sammenlagt 200 timer inden for et  

 kalenderår.
I det kalenderår, medlemmet indtræder i ordningen, reduceres de  

 200 timer forholdsmæssigt i henhold til nærmere fastsatte regler efter stk.  

 4.
 Stk. 2. Erhvervsarbejdet må ikke udføres som vedvarende  

 selvstændig virksomhed bortset fra mindre jordbrug, jf. dog stk. 4, nr. 1.
 Stk. 3. Erhvervsarbejdet må ikke udføres som arbejde i en  

 selvstændig virksomhed, der ejes eller drives af medlemmets ægtefælle.  

 Begrænsningen gælder dog ikke mindre jordbrug.
Stk. 4. Direktøren for Arbejdsløshedsforsikringen fastsætter efter  

 forhandling med Landsarbejdsrådet nærmere regler for arbejde, der kan udføres  

 efter stk. 1-3. Direktøren for Arbejdsløshedsforsikringen kan herunder  

 fastsætte regler om, 1) at det uanset stk. 2 i særlige tilfælde er tilladt at udøve selvstændig  

 virksomhed som bibeskæftigelse i sammenlagt højst 200 timer inden for at  

 kalenderår, 2) at der under særlige omstændigheder kan meddeles tilladelse til, at et  

 medlem, der har overtrådt stk. 1-3 eller regler udfærdiget i medfør af dette  

 stykke, kan forblive i seniorydelsesordningen, og 3) at der under særlige omstændigheder kan meddeles tilladelse til, at et  

 medlem har lønarbejde, som efter sin art ikke udbydes som hovederhverv, selv  

 om arbejdets omfang i mindre grad må antages at overstige det efter stk. 1  

 tilladte.
 Stk. 5. Der kan knyttes økonomiske vilkår til tilladelser givet  

 efter stk. 4, nr. 2 og 3, herunder at der skal ske fradrag i seniorydelsen  

 for indtægter ved arbejde ud over de 200 timer.
Stk. 6. Perioder, i hvilke medlemmet modtager sygedagpenge efter  

 lov om dagpenge ved sygdom eller fødsel, medregnes som arbejdsperioder efter  

 forholdet mellem det gennemsnitlige ugentlige timetal i den periode, der  

 danner grundlag for fastsættelse af sygedagpengene, og en arbejdsperiode med  

 fuld sædvanlig arbejdstid.
Perioder med løn under sygdom medregnes  

 tilsvarende.
 Stk. 7. Arbejde i perioder, hvor medlemmet modtager seniorydelse,  

 medregnes ikke i arbejdsperioderne efter § 53, stk. 2 og 5, i lov om  

 arbejdsløshedsforsikring m.v.
 § 7. Det er en betingelse for at få udbetalt seniorydelse, at  

 medlemmet har bopæl og ophold i Danmark.
 Stk. 2. Seniorydelse kan dog udbetales til medlemmer, der tager  

 midlertidigt ophold i udlandet i op til 3 måneder inden for hvert kalenderår.  

 Nærmere regler fastsættes af direktøren for Arbejdsløshedsforsikringen.
 Stk. 3. Seniorydelse kan ikke udbetales til et medlem, som ved dom  

 eller administrativ afgørelse er berøvet sin frihed.
Kapitel 3 Ydelsens størrelse, udbetaling, begrænsninger i udbetaling m.v.
 § 8. Til medlemmer, der inden for de sidste 10 år sammenlagt har  

 været fuldtidsforsikret i mindst 5 år, deraf mindst 26 uger umiddelbart før  

 overgangen til seniorydelsesordningen, udbetales ydelsen med et fast beløb på  

 82 pct. af højeste dagpenge, jf. § 47 i lov om arbejdsløshedsforsikring m.v.  

 Beløbet afrundes til det nærmeste hele kronebeløb.
 § 9. Til deltidsforsikrede medlemmer og til fuldtidsforsikrede  

 medlemmer, der ikke opfylder betingelserne i § 8, udbetales seniorydelsen med  

 2/3 af beløbet i § 8. Beløbet afrundes til det nærmeste hele kronebeløb.
 § 10. Seniorydelse kan tidligst ydes fra det tidspunkt, hvor  

 arbejdsløshedskassen har modtaget medlemmets skriftlige ansøgning.
 Stk. 2. Retten til seniorydelse ophører med udgangen af den måned,  

 hvor medlemmet fylder 67 år.
§ 11. Seniorydelse udbetales bagud for 4 henholdsvis 5 uger,  

 således at hver udbetalingsperiode slutter næstsidste søndag i en måned.
En  

 arbejdsløshedskasse kan dog vælge at udbetale seniorydelsen for en måned ad  

 gangen.
Udbetalingen sker månedsvis bagud og ydes for indtil 160,33 timer pr.  

 måned.
 Stk. 2. Direktøren for Arbejdsløshedsforsikringen kan ændre en  

 udbetalingsperiode, når særlige forhold taler herfor.
 Stk. 3. Direktøren for Arbejdsløshedsforsikringen fastsætter  

 nærmere regler om, hvornår ydelsen skal være til disposition for medlemmet.
Kapitel 4 Finansiering m.v.
 § 12. For medlemmer, der er overgået til seniorydelsesordningen,  

 indbetaler arbejdsløshedskassen til staten en fjerdedel af det beløb, som er  

 fastsat i § 76, stk. 1, 1. pkt., i lov om arbejdsløshedsforsikring m.v.
 § 13. Staten yder arbejdsløshedskasserne forskudsbetaling til  

 eller refusion af udgifter efter denne lov.
Kapitel 5 Andre bestemmelser § 14. Denne lov administreres af de anerkendte  

 arbejdsløshedskasser, jf. lov om arbejdsløshedsforsikring m.v.
 Stk. 2. I det omfang der ikke er fastsat andre regler i denne lov,  

 finder §§ 66-68 (deltidsforsikrede), §§ 76-82 (medlemsbidrag), § 85 d (bidrag  

 til Arbejdsmarkedets Tillægspension), §§ 86 og 87 (forseelser mod kassen), §§  

 88-92 a (oplysningspligt og tilsyn med de anerkendte arbejdsløshedskasser),  

 §§ 93-95 (andre bestemmelser), §§ 98 og 99 (klageregler) og §§ 101 og 102  

 (straffebestemmelser) i lov om arbejdsløshedsforsikring m.v. samt regler  

 udstedt i medfør heraf tilsvarende anvendelse.
 § 15. Direktøren for Arbejdsløshedsforsikringen fastsætter efter  

 forhandling med Landsarbejdsrådet nærmere regler om anvendelsen af denne lov,  

 herunder regler om hvilken betydning arbejde og indtægter i perioder med  

 seniorydelse skal have for størrelsen af ydelsen.
Kapitel 6 Ikrafttrædelses- og overgangsbestemmelser m.v.
 § 16. Loven træder i kraft den 1. oktober 1997.
 § 17. Personer i en 50/50-stilling, der i forbindelse med  

 overgangen til en 50/50-stilling efter det fyldte 50. år er udtrådt af  

 arbejdsløshedskassen før lovens ikrafttræden, kan genindtræde i den  

 arbejdsløshedskasse, under hvis faglige område personen hører i kraft af  

 beskæftigelsen i 50/50-stillingen.
 Stk. 2. Personer, der genindtræder efter stk. 1, kan medregne  

 perioder med beskæftigelse i en 50/50-stilling til opfyldelse af kravene i §  

 2, stk. 1, nr. 2, og stk. 2, hvis de efterbetaler medlemsbidrag, jf. § 76 i  

 lov om arbejdsløshedsforsikring m.v., for den periode, der ønskes medregnet.
 Stk. 3. Personer, der vil gøre brug af bestemmelserne i stk. 1 og  

 2, skal genindtræde i arbejdsløshedskassen senest 1 år efter lovens  

 ikrafttræden.
 Stk. 4. Direktøren for Arbejdsløshedsforsikringen fastsætter  

 nærmere regler om anvendelsen af denne bestemmelse.
 § 18. Loven gælder ikke for Færøerne og Grønland.
