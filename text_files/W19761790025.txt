I forbindelse med udstykning af en ejendom tillagde kommunen en parcel  

 vejret til en eksisterende privat fællesvej.
Ministeriet fandt, at  

 beslutningen har hjemmel i privatvejlovens § 23, stk. 3, og fandt ikke grund  

 til at kritisere, at kommunen fandt det mest hensigtsmæssigt, at parcellen  

 benytter en eksisterende vej fremfor et koteletben.
Udlæg af vejret til eksisterende privat fællesvej I skrivelse af 20. oktober 1976 har De for grundejerforeningen M klaget  

 over, at A byråd har udlagt den private fællesvej B-vej som vejadgang for to  

 parceller, der agtes udstykket fra ejendommen matr. nr. a, M-by.
De har i Deres skrivelse anført, at bestemmelsen i privatvejslovens § 23  

 ikke kan finde anvendelse i forbindelse med den påtænkte udstykning af matr.  

 nr. a, idet bestemmelsens betingelse om, at der skal foreligge »særlige  

 tilfælde«, ikke er til stede.
De har herved peget på, at det er muligt  

 at udstykke ejendommen med adgang til eksisterende offentlige veje, samt at  

 det forhold, at det er mest hensigtsmæssigt, at parcellerne får adgang til  

 B-vej, ikke kan anses for tilstrækkeligt til at opfylde bestemmelsens  

 betingelse om »særlige tilfælde«.
 Endvidere har De oplyst, at foreningen har udarbejdet forslag til samlet  

 udstykning af ejendommen, hvoraf fremgår, at det er muligt at udstykke denne  

 i sin helhed således, at samtlige parceller får adgang til de omliggende  

 offentlige veje, V-vej og R-vej.
 Endelig har De henvist til de miljømæssige gener, beslutningen får for  

 foreningen.
Det er i forbindelse hermed oplyst, at beboerne har bestræbt sig på at  

 skabe et børnevenligt miljø på den lukkede vej med ringe trafik, og at disse  

 bestræbelser i så høj grad er lykkedes, at vejen ikke alene tjener som  

 opholds- og legearealer for beboernes egne børn, men i lige så høj grad for  

 børn fra andre ejendomme.
En udstykning af to grunde med adgang til vejens  

 øverste ende vil forøge trafikintensiteten i en sådan grad, at vejenes  

 nuværende rolige miljø vil blive så væsentligt forringet, at beboerne ikke  

 mere trygt kan lade mindreårige børn lege som hidtil.
 A byråd, der er hørt over sagen, har oplyst, at byrådet har udlagt den  

 private fællesvej B-vej som adgang for to parceller af matr.nr. a, fordi  

 parcellernes beliggenhed ved B-vej gør det mest hensigtsmæssigt at lade denne  

 vej være adgangsvej til parcellerne.
 Endvidere har byrådet oplyst.
 at en alternativ vejadgang for parcel 2's vedkommende vil være den  

 offentlige vej V-vej, og dette til kræve en udvidelse af en eksisterende  

 adgangsvej og fældning af en eksisterende bevaringsværdig beplantning, og for  

 parcel 3's vedkommende den offentlige vej R-vej, og dette vil kræve  

 etablering af en stejl adgangsvej og ligeledes fældning af eksisterende  

 bevaringsværdig beplantning.
at udstykningen kun vil forøge antallet af færdselsberettigede med  

 2, fra 12 til 14, samt at byrådet har sørget for, at grundejerforeningen ikke lider  

 økonomisk tab ved udstykningen ved at gøre denne betinget af, at der til  

 foreningens kasse indbetales 10.000 kr. pr. parcel.
 I den anledning skal man meddele, at formålet med bestemmelsen i  

 privatvejslovens § 23, stk. 3, er at give vejmyndighederne mulighed for at  

 sikre en hensigtsmæssig byggemodning af et område i vejmæssig henseende, og  

 bestemmelsens betingelse om »særlige tilfælde« må derfor efter  

 ministeriets opfattelse være til stede, når der foretages udstykning af en  

 ejendom grænsende til en privat fællesvej.
 Det er således ministeriets opfattelse, at den pågældende bestemmelse med  

 rette kan finde anvendelse i det foreliggende tilfælde, og da man er enig med  

 byrådet i, at de omhandlede parceller mest hensigtsmæssigt kan udstykkes med  

 vejadgang til B-vej, finder man ikke grundlag for at kritisere byrådets  

 beslutning om at udlægge B-vej som adgangsvej for disse.
 Ministeriet finder herefter ikke grundlag for at foretage videre i  

 anledning af Deres klage.
 Offentliggjort i VEJLOVE udgivet af DAFOLO.
