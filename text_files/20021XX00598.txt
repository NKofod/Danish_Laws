Skriftlig fremsættelse (29. januar 2003) Integrationsministeren  

  

 (Bertel Haarder) :
 Herved tillader jeg mig for Folketinget at fremsætte:
 Forslag til lov  


  

 om ændring af udlændingeloven (Reform af  

 aktiverings- og undervisningsindsatsen overfor voksne asylansøgere m.v. og af  

 systemet vedrørende udbetaling af kontante ydelser til asylansøgere m.v.).
(Lovforslag nr.
L 157).
 Regeringen præsenterede den 5. marts 2002 sit  

 integrationsudspil På vej mod en ny integrationspolitik.  

 Integrationsudspillet indeholder bl.a. en række forslag, der har til formål  

 at  

 få nye borgere hurtigt i arbejde.
I sommeren 2002 blev regeringens forslag til stramninger af  

 betingelserne for asyl og familiesammenføring vedtaget af Folketinget.  

 Herefter  

 er antallet af udlændinge, der søger om asyl eller familiesammenføring i  

 Danmark, faldet markant.
Det giver den fornødne ro og frigør ressourcer til  

 at  

 kunne løfte den store integrationsindsats, der ligger foran os.
Samtidig med  

 nærværende lovforslag fremsætter jeg således et forslag om bedre  

 danskuddannelse til voksne udlændinge, og i marts fremsætter jeg et  

 lovforslag  

 om forbedring af integrationsindsatsen samtidig med beskæftigelsesministerens  

 lovforslag om udmøntning af aftalen om Flere i arbejde.
Reformen af udlændingeområdet er ikke fuldt tilendebragt,  

 selvom den stramning af betingelserne for asyl og familiesammenføring, som  

 blev  

 vedtaget i juni 2002, har medført det ønskede fald i antallet af udlændinge,  

 der kommer til landet.
De led, der stadig mangler, er dels en styrket indsats  

 for  

 at hjemsende afviste asylansøgere, dels en reform af aktiverings- og  

 undervisningsindsatsen over for asylansøgere og af systemet vedrørende  

 økonomiske ydelser til asylansøgere.
Jeg fremsætter derfor i dag to  

 lovforslag  

 om ændring af udlændingeloven vedrørende disse områder.
Endvidere forventer  

 jeg  

 i marts at fremsætte et lovforslag, der skal muliggøre Danmarks deltagelse i  

 Dublinsystemet (Eurodac- og Dublinforordningerne) på mellemstatsligt  

 grundlag.
 Dette lovforslag har til formål at udmønte den del af  

 regeringens integrationsudspil af 5. marts 2002, der vedrører en ændret  

 aktiveringsindsats overfor voksne asylansøgere, således at ventetiden, mens  

 deres asylansøgning er under behandling, bruges konstruktivt.
 Lovforslaget har til formål, at der dels skabes  

 forudsætninger for en vellykket integrationsproces for de asylansøgere, der  

 meddeles opholdstilladelse i Danmark, dels skabes forudsætninger for en  

 ordentlig tilbagevenden til hjemlandet for de asylansøgere, der meddeles  

 afslag  

 på en ansøgning om opholdstilladelse og derfor skal udrejse af landet.
 Med lovforslaget sikres det, at asylansøgerne får ansvar for  

 og pligt til udførelse af opgaver på indkvarteringsstedet og deltagelse i  

 relevant aktivering og undervisning, således at asylansøgernes kompetencer  

 vedligeholdes  

 og udbygges, og at manglende overholdelse af denne pligt har konsekvenser.  

 Lovforslaget indebærer på den baggrund, at der udarbejdes en kontrakt for  

 alle  

 asylansøgere, som angiver den aktivering og undervisning, som asylansøgeren  

 er  

 forpligtet til at deltage i.
 I den indledende fase (Dublinfasen) er der tale om en  

 standardkontrakt, som alene vedrører de nødvendige opgaver i forbindelse med  

 driften af indkvarteringssteder for asylansøgere m.v., som alle asylansøgere  

 skal udføre, samt evt. intern aktivering i form af udførelse af forskellige  

 opgaver på indkvarteringsstedet og deltagelse i et introduktionskursus.
 Asylansøgere, der har opholdt sig i Danmark i mere end 3  

 måneder fra tidspunktet for asylansøgningens indgivelse, eller som er  

 registreret som asylansøgere, skal deltage i undervisning i dansk sprog og  

 danske kultur- og samfundsforhold.
Ved asylansøgerens registrering som asylansøger her i landet  

 kan kontrakten endvidere suppleres med yderligere, individuelle aktiverings-  

 og  

 undervisningstiltag i forhold til den enkeltes kvalifikationer.
Asylansøgere  

 i  

 udsendelsesfasen kan ikke deltage i undervisning og kun i meget begrænset  

 omfang i aktivering.
Den kontante ydelse til asylansøgere m.v. opdeles i en  

 grundydelse og en tillægsydelse.
Grundydelsen erstatter de nuværende  

 kostpenge,  

 mens tillægsydelsen erstatter de nuværende tøj- og lommepenge.
Asylansøgere,  

 der har forsørgerpligt for børn under 18 år, udbetales et forsørgertillæg.  

 Alle  

 asylansøgere får som udgangspunkt udbetalt grundydelsen og eventuelt  

 forsørgertillæg, mens det gøres til en betingelse for udbetaling af  

 tillægsydelse til en asylansøger, at asylansøgeren overholder den indgåede  

 kontrakt.
Asylansøgere i den indledende fase og i udsendelsesfasen får  

 udbetalt  

 en væsentligt lavere tillægsydelse end registrerede asylansøgere, hvis  

 ansøgning ikke er færdigbehandlet.
