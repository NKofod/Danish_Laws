I medfør af § 39, stk. 3 i lov om en aktiv arbejdsmarkedspolitik,  

 fastsætter arbejdsministeren nærmere regler om arbejdsløshedskassernes  

 samarbejde med arbejdsformidlingen om vejledning mv.
I medfør af § 39 stk. 3  

 kan arbejdsministeren desuden bestemme, at arbejdsløshedskasserne skal  

 medvirke ved udarbejdelse og revision af en individuel handlingsplan.
 Ifølge § 43 i loven kan der inden for rammerne af lov om offentlige  

 myndigheders registre udveksles relevante oplysninger mellem  

 arbejdsformidlingen og arbejdsløshedskasserne, når den ledige skal have  

 vejledning bl.a. i forbindelse med udarbejdelse af en individuel  

 handlingsplan.
I medfør af § 47, kan arbejdsministeren fastsætte nærmere regler om  

 udveksling og videregivelse af oplysninger.
Nærmere bestemmelser er fastsat i  

 et fælles bilag til Direktoratet for Arbejdsløshedsforsikringens  

 bekendtgørelse om en arbejdsløshedskasses vejledningspligt, samt denne  

 vejledning (bilag 1).
 Nedenstående er udarbejdet vejledning om hvorledes samarbejde og  

 koordination mellem arbejdsløshedskasserne og  

 arbejdsmarkedsrådet/arbejdsformidlingen om handlingsplaner mv. kan foregå.
Formålet med handlingsplanen er at forbedre den lediges muligheder for at  

 få varig beskæftigelse på det almindelige arbejdsmarked.
Handlingsplanens  

 indhold bliver til i et samarbejde mellem den ledige og arbejdsformidlingen,  

 og skal således afspejle den lediges ønsker og forudsætninger, kombineret med  

 muligheder og behov på arbejdsmarkedet.
Loven lægger op til en stor grad af regional frihed.
Udgangspunktet er  

 derfor, at det regionale samarbejde skal være bestemmende for indsatsens  

 udformning og resultater.
 Det er imidlertid nødvendigt centralt at fastsætte regler om  

 arbejdsløshedskassernes aktive inddragelse i handlingsplansprocessen, hvilke  

 oplysninger der skal udveksles og hvornår, og rådighedsforpligtelsen i  

 relation til handlingsplanen.
 Udgangspunktet for samarbejdet er:
Udarbejdelse af handlingsplan Fase 1: Registrering og information (0 mdr. til 3 mdr. ud af 5) Ved ledighedens indtræden tilmelder den ledige sig hos arbejdsformidlingen  

 og ledigmelder sig i arbejdsløshedskassen.
Ved grundregistreringen udleverer arbejdsformidlingen en pjece om den  

 arbejdsmarkedspolitiske indsats.
Arbejdsformidlingen underretter den lediges  

 arbejdsløshedskasse om registerede formidlingsrelevante oplysninger efter 3  

 mdr.s ledighed indenfor de seneste 5 mdr. (jf. bilag 1).
Arbejdsformidlingen informerer om muligheder og rettigheder i henhold til  

 den aktive arbejdsmarkedspolitik.
Det må afgøres regionalt, om der skal  

 afholdes informationsmøder, hvor uddannelsesinstitutioner og  

 arbejdsløshedskasser kan deltage.
Når et medlem melder sig ledig i arbejdsløshedskassen informerer  

 arbejdsløshedskassen medlemmet om de rettigheder og pligter, der følger af  

 arbejdsløshedsforsikringslovens kapitel 7-16 jf.
Direktoratet for  

 Arbejdsløshedsforsikringens bekendtgørelse om en arbejdsløshedskasses  

 vejledningspligt.
Medlemmet vil desuden blive informeret om forløbet ved  

 udarbejdelse af handlingsplaner.
Fase 2: Vejledning og forberedelse af handlingsplan i  

 arbejdsløshedskassen Arbejdsmarkedsrådet fastlægger hvilke målgrupper, der skal tilbydes en  

 indsats tidligt i ledighedsforløbet samt om, hvilke målgrupper, der vurderes  

 at have særligt behov for at få tilbud i delperiode 2. Arbejdsmarkedsrådet  

 sender en beskrivelse af målgrupperne til arbejdsløshedskasserne.
 Arbejdsformidlingen udtrækker de personer fra AF-MATCH, der skal indkaldes  

 til en samtale med henblik på at få udarbejdet en handlingsplan.  

 Arbejdsformidlingen meddeler arbejdsløshedskassen CPR-nummer på disse  

 personer.
 Arbejdsløshedskassen har en »bagstopper-funktion« i fht.  

 målgruppe-personer, således at hvis arbejdsløshedskassen bliver opmærksom på  

 medlemmer, der er omfattet af målgruppen, og som arbejdsløshedskassen ikke  

 har fået meddelelse om, er indkaldt til en samtale med henblik på at få  

 udarbejdet en handlingsplan, meddeler arbejdsløshedskassen dette til  

 arbejdsformidlingen.
 Det vil være op til en regional vurdering, hvorledes samarbejdet konkret  

 tilrettelægges.
Arbejdsløshedskasserne kan indkalde de af arbejdsformidlingen indkaldte  

 personer til møde om forberedelse af handlingsplan.
Samtalen skal være  

 afholdt inden 4 uger efter, at arbejdsløshedskassen har modtaget underretning  

 fra arbejdsformidlingen, hvorefter arbejdsformidlingen og den ledige  

 udarbejder handlingsplanen.
Arbejdsløshedskasserne kan afholde møde med flere medlemmer samlet.
Ved  

 mødet skal arbejdsløshedskassen forberede det enkelte medlem på udarbejdelsen  

 af en handlingsplan.
Arbejdsløshedskassen skal vejlede medlemmet om den  

 proces, der skal føre frem til en handlingsplan.
Endvidere skal  

 arbejdsløshedskassen vejlede generelt om rådighedsforpligtelsen i perioden,  

 indtil medlemmet får en handlingsplan.
Det er vigtigt, at arbejdsformidlingen og arbejdsløshedskasserne har et  

 fælles referencegrundlag for vejledningen, således at den lediges  

 forventninger efter vejledning i arbejdsløshedskassen står i forhold til de  

 muligheder, arbejdsformidlingen har for at afgive tilbud.
Der skal i den  

 forbindelse peges på betydningen af det regionale samarbejde mellem  

 arbejdsløshedskasserne og arbejdsformidlingen, den nærmere udmøntning af  

 samarbejdet og arbejdsdelingen samt en fælles opfattelse af, hvilke  

 realistiske muligheder den ledige har.
Ansvaret for handlingsplansforløbet hviler på arbejdsformidlingen.  

 Arbejdsløshedskasserne har en støttende funktion, med henblik på vejledning  

 af medlemmet om muligheden for at få en handlingsplan samt om hvilke  

 redskaber, der kan tilbydes hos arbejdsformidlingen.
Arbejdsløshedskasserne  

 kan hjælpe medlemmet til en afklaring af, hvordan denne kan udnytte sin  

 faglige baggrund.
Arbejdsløshedskassen skal i forbindelse med afholdelse af mødet  

 registrere, hvad medlemmet er blevet informeret og vejledt om.
Medlemmet skal  

 have udleveret en kopi af kassens registreringer, som kan indsættes i en evt.  

 handlingsplansmappe og medbringes til mødet i arbejdsformidlingen om  

 udarbejdelse af handlingsplan.
 Hvis et medlem henvender sig uopfordret til arbejdsløshedskassen for at få  

 udarbejdet en handlingsplan, skal arbejdsløshedskassen gennemføre en  

 vejledning som beskrevet ovenfor og henvise medlemmet til arbejdsformidlingen  

 for videre udarbejdelse af handlingsplan.
Hvis den ledige ønsker det, kan arbejdsformidlingen begynde udarbejdelsen  

 af handlingsplanen, uden at medlemmet har været til møde i  

 arbejdsløshedskassen.
Arbejdsformidlingen skal dog vejlede medlemmet om  

 muligheden for at få et møde med arbejdsløshedskassen, før udarbejdelsen af  

 en handlingsplan påbegyndes (jf. § 37 stk. 2).
Såfremt den ledige ønsker vejledning i arbejdsløshedskassen, underretter  

 arbejdsformidlingen den lediges arbejdsløshedskasse.
Arbejdsløshedskassen  

 gives en frist på 4 uger til at indkalde medlemmet til møde og afholde  

 vejledningen.
 Når en ledig henvender sig for at få udarbejdet en handlingsplan, må der  

 max. gå 3 måneder fra henvendelsen, til handlingsplanen er færdig-udarbejdet.  

 Dette gælder dog ikke for personer, der er omfattet af Arbejdsministeriets  

 bekendtgørelse om overgangsordninger for medlemmer af anerkendte  

 arbejdsløshedskasser ved ikrafttræden af lov om en aktiv  

 arbejdsmarkedspolitik og lov om arbejdsløshedsforsikring m.v.
Fase 3: Udarbejdelse af handlingsplan Arbejdsformidlingen har ansvaret for udarbejdelsen af handlingsplanen, der  

 er en bindende aftale mellem den ledige og arbejdsformidlingen.
 I handlingsplanen nedfældes den lediges beskæftigelsesmål og hvilke  

 arbejdsmarkedspolitiske aktiviteter, der kan bidrage til opfyldelse af målet.
 Ved udarbejdelsen af handlingsplanen tages udgangspunkt i den enkelte  

 lediges ønsker og forudsætninger samt arbejdsmarkedets behov (jf. § 38 stk.  

 1).
 Det forudsættes, at der opnås enighed mellem den ledige og  

 arbejdsformidlingen om hvilke elementer, der skal indgå i handlingsplanen.
Planen for aktiviteterne i handlingsplanen kan indeholde konkrete aftaler  

 om tilbud, men kan også indeholde mere langsigtede mål, hvor der først kommer  

 konkrete aftaler ved en senere revidering af handlingsplanen.
Udarbejdelsen  

 af handlingsplanen kan således betragtes som en proces.
Handlingsplanen skal  

 indeholde en opfølgningskontakt (jf. § 38 stk. 2). Under udarbejdelsen af  

 handlingsplanen skal der lægges vægt på et overskueligt og realistisk  

 tidsperspektiv.
 Samtidig med at den ledige får udleveret handlingsplanen sender  

 arbejdsformidlingen en kopi af handlingsplanen til arbejdsløshedskassen (jf.  

 § 38 stk. 4).
 Den ledige har indenfor en periode på 4 uger efter udarbejdelsen af  

 handlingsplanen mulighed for at gøre indsigelser mod denne med mindre den  

 ledige skal påbegynde et konkret tilbud inden udløbet af denne periode (jf. §  

 39).
 Hvis den ledige ikke vil medvirke til at udarbejde en handlingsplan, skal  

 arbejdsformidlingen underrette arbejdsløshedskassen (jf. § 40).  

 Arbejdsformidlingen skal samtidig orientere den ledige om, at  

 arbejdsløshedskassen er underrettet og om klageadgangen til  

 Arbejdsmarkedsrådet.
 Såfremt udarbejdelsen af handlingsplanen i arbejdsformidlingen sker med  

 henblik på afgivelse af et aktuelt tilbud, kan der ses bort fra vejledningen  

 i arbejdsløshedskassen (jf. § 37 stk 3). Arbejdsløshedskassen får som ovenfor  

 en kopi af handlingsplanen.
Efterfølgende vejledning i arbejdsløshedskassen Arbejdsløshedskassen skal efter udarbejdelsen af handlingsplanen vejlede  

 medlemmet om handlingsplanens betydning for retten til dagpenge og  

 rådighedsforpligtelsen i forbindelse med handlingsplanen.
Vejledningen kan ske skriftligt eller ved en samtale i  

 arbejdsløshedskassen.
Arbejdsløshedskassen har pligt til at tilbyde medlemmet  

 en personlig samtale.
Revision af handlingsplan Handlingsplanen skal altid revideres i forbindelse med afgivelse af et  

 tilbud, der ikke allerede er indeholdt i handlingsplanen (jf. § 41 stk. 1).
 Handlingsplanen kan endvidere revideres, dels ved opfølgningskontakten i  

 arbejdsformidlingen, dels efter ønske fra den ledige når der opstår tilfælde,  

 hvor en ændring i handlingsplanen kan være hensigtsmæssig, fx ved væsentlige  

 ændringer på arbejdsmarkedet (jf. § 41 stk. 2).
 Ved revisionen skal der ligesom ved udarbejdelsen tages udgangspunkt i den  

 lediges ønsker og forudsætninger, samt arbejdsmarkedets behov og muligheder.  

 Ændringer tilføjes handlingsplanen, således at det fortsat fremgår, hvad den  

 ledige og arbejdsformidlingen tidligere havde aftalt, og således at det  

 fremgår, hvorfor handlingsplanen revideres.
 En afvisning af at medvirke til en revision af handlingsplanen vil kunne  

 sidestilles med den situation, hvor den ledige afviser at medvirke ved  

 udarbejdelsen af en handlingsplan (jf. § 40). Det påhviler derfor  

 arbejdsformidlingen at underrette den lediges arbejdsløshedskasse, som  

 herefter træffer afgørelse om de dagpengemæssige konsekvenser.
Når der skal foretages revisioner af en handlingsplan, skal den ledige  

 vejledes om muligheden for at få en samtale forud for revisionen med  

 arbejdsløshedskassen, inden den endelige revision foretages (jf. § 37 stk.  

 2). Såfremt revisionen af handlingsplanen i arbejdsformidlingen sker i  

 forbindelse med afgivelse af et aktuelt tilbud, kan der ses bort fra  

 vejledningen i arbejdsløshedskassen.
Arbejdsformidlingen sender en kopi af  

 den reviderede handlingsplan til arbejdsløshedskassen (jf. § 38 stk. 4).
 Den ledige har indenfor en periode på 4 uger efter revisionen af  

 handlingsplanen mulighed for at gøre indsigelser mod denne med mindre den  

 ledige skal påbegynde et konkret tilbud inden udløbet af denne periode (jf. §  

 39).
 Hvis den reviderede handlingsplan medfører en ændring i medlemmets  

 rådighedsforpligtelse, skal arbejdsløshedskassen orientere medlemmet om dette  

 på samme måde som skitseret ovenfor.
 Hvis den reviderede handlingsplan ikke medfører en ændring i  

 rådighedsforpligtelsen, kan arbejdsløshedskassen eventuelt kontakte medlemmet  

 med henblik på vejledning og rådgivning i forbindelse med den reviderede  

 handlingsplan.
Arbejdsministeriet, den 13. oktober 1993 Jytte Andersen / Jørgen Kappel Bilag 1 Oversigt over de informationer, der skal udveksles mellem  

 arbejdsløshedskassen og Arbejdsformidlingen til brug for vejledning af ledige  

 arbejdsløshedskassemedlemmer Efter samtale i arbejdsløshedskassen:
 - Dato for samtale.
 - Ajourføring på baggrund af en fornyet drøftelse/vejledning.
 - Øvrige bemærkninger.
--------------------------------------------------------------------- (* 1) Hvor der i det følgende ikke anføres andet, henvises der til denne  

 bekendtgørelse.
