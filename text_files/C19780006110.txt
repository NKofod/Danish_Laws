(Til alle amtsråd, kommunalbestyrelser,  

 skolekommissioner, skoledirektionen i København,  

 skolenævn, lærerråd og skoleledere) Aktuelle undersøgelser foretaget af skolelæger har vist, at mange  

 skolebørn har ernæringsproblemer, idet børnenes morgenmad og frokoster  

 mangelfuld.
 Efter direktoratets opfattelse må dette forhold give anledning til  

 opmærksomhed hos skolemyndighederne, bl.a. fordi utilstrækkelig ernæring kan  

 være medvirkende årsag til børns skolevanskeligheder.
 På denne baggrund henleder man opmærksomheden på, at Statens  

 Husholdningsråd har iværksat et oplysningsarbejde vedrørende disse problemer  

 og udsendt følgende materiale:
 1. En vejledende skrivelse af 11. april 1977 til  

 skolemyndighederne om bl.a. spisepauser.
 2. En pjece til skoleelevens forældre  

 »Skolebarnets kost«.
 3. En folder »Hej sund mad« til de mindste  

 elever.
 4. En folder »Glad spisepause« til de større  

 elever.
 5. En plakat »Skolebarnets mad«.
 6. En plakat »Hej sund mad«.
 7. En lysbilledserie om ernæringsspørgsmål til brug  

 ved undervisningen i hjemkundskab.
 Herudover deltager rådets medarbejdere i featurearrangementer, f.eks.  

 sundhedsuger på skoler landet over.
 Man skal endelig på den givne foranledning henlede opmærksomheden på, at  

 der i § 1, stk. 4, i lov nr. 226 af 22. juni 1962 om offentlig  

 skolebespisning er fastsat følgende bestemmelse om pligt til at yde  

 skolebespisning for elever, der lider under utilstrækkelig ernæring:  

 »Når skolen indberetter til kommunalbestyrelsen, at et skolesøgende barn  

 lider under utilstrækkelig ernæring, drager kommunalbestyrelsen - efter at  

 have indhentet en erklæring fra skolelægen - omsorg for, at der vederlagsfrit  

 i månederne november - april hver skoledag ydes barnet et måltid  

 tilstrækkelig nærende mad i skoletiden, dog kun hvis forældrene ønsker  

 der«.
UNDERVISNINGSMINISTERIET Direktoratet for folkeskolen, folkeoplysning, seminarier m.v., den 5. april 1978.
P.
D.
V.
