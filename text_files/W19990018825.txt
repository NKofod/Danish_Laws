Skrivelse om, hvorvidt et  

 kommunalbestyrelsesmedlem, der er idømt hæfte i 14 dage samt  

 ubetinget frakendelse af førerretten i 2 år og 6 måneder  

 for overtrædelse af færdselslovens § 53, stk. 1, er valgbar (Fra Valgbarhedsnævnet til en kommunalbestyrelse,  

 j.nr. 552/1999) Ved brev af 3. februar 1999 har X-Kommunalbestyrelse i  

 medfør af den kommunale valglovs § 101, stk. 4, indberettet til  

 Valgbarhedsnævnet, at kommunalbestyrelsesmedlem NN ved retten i Y den  

 28. januar 1999 er idømt hæfte i 14 dage samt frakendelse af  

 retten til at føre motordrevet køretøj i 2 år og 6  

 måneder for overtrædelse af færdselslovens § 53, stk. 1,  

 (spirituskørsel).
 Det fremgår af sagen, at den pågældende  

 er idømt straf for overtrædelse af færdselslovens § 53,  

 stk. 1, ved den 4. oktober 1998, kl. ca. 18.17, at have ført personbil  

 efter at have indtaget spiritus i et sådant omfang, at  

 alkoholkoncentrationen i blodet under eller efter kørslen oversteg  

 1,20 0/00, idet en blodprøve udtaget samme dag kl. 18,47 indeholdt  

 2,04 0/00 alkohol.
 I denne anledning skal man meddele, at  

 Valgbarhedsnævnet har fundet efter nævnets faste praksis, at den  

 begåede handling i almindeligt omdømme gør den  

 pågældende uværdig til at være medlem af kommunale  

 råd, jf. den kommunale valglovs § 4.
 Den pågældende kan derfor ikke anses for  

 valgbar.
