Skriftlig fremsættelse (14. december 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om fremme af frit valg for borgerne ved  

 levering af serviceydelser i kommuner (Lovforslag nr.
L 110).
Regeringen har taget en række væsentlige initiativer for at  

 forbedre borgernes valgmuligheder på de centrale velfærdsområder.
Hvis frit  

 valg skal fungere i praksis, forudsætter det imidlertid, at borgerne har  

 kendskab til de valgmuligheder, som de har fået.
Det er derfor en central  

 udfordring at tilvejebringe relevant, let tilgængelig og sammenlignelig  

 information, som kan give borgerne et kvalificeret grundlag for at gøre brug  

 af  

 frit valg.
Regeringen vil med lovforslaget tage hånd om denne udfordring.
 Lovforslagets hovedindhold er en udmøntning af punktet i  

 regeringsgrundlaget Nye mål om indførelsen af en landsdækkende  

 ordning for  

 sammenlignelig brugerinformation på de væsentligste kommunale serviceområder  

 i  

 2007.
 Med lovforslaget pålægges kommunalbestyrelsen at udarbejde  

 sammenlignelig brugerinformation om dagtilbud, folkeskolen og ældreområdet.  

 En  

 lovfæstelse af sammenlignelig brugerinformation vil betyde, at borgerne kan  

 sammenstille og sammenligne forskellige institutioner og ydelser inden for en  

 kommune og på tværs af kommunegrænser.
Ambitionen er, at sammenlignelig brugerinformation skal  

 fungere som det centrale redskab for brugerrettet information på det  

 kommunale  

 område.
Informationskravene i medfør af sektorlovgivningen vil derfor i  

 videst  

 muligt omfang blive inkorporeret i den nye ordning.
Hvis frit valg skal fungere optimalt, bør det være muligt  

 for borgerne at sammenligne alle leverandører af en given ydelse.
Regeringen  

 foreslår derfor, at selvejende institutioner og private leverandører, der er  

 en  

 integreret del af det kommunale tilbud, indgår i den sammenlignelige  

 brugerinformation.
Det foreslås, at indenrigs- og sundhedsministeren bemyndiges  

 til efter drøftelse med de involverede sektorministre at fastsætte nærmere  

 regler for udarbejdelsen af sammenlignelig brugerinformation.
Det skønnes  

 mest  

 hensigtsmæssigt at fastlægge den konkrete udformning af sammenlignelig  

 brugerinformation ved bekendtgørelse, da der med mellemrum kan opstå behov  

 for  

 en justering af ordningen.
En obligatorisk ordning for sammenlignelig brugerinformation  

 forudsætter, at der tilvejebringes en ny teknisk løsning, som er brugervenlig  

 og på samme tid let at administrere i kommunerne.
Regeringen har til hensigt  

 at  

 tilvejebringe en ny tidssvarende IT-platform, der giver adgang til  

 sammenlignelig  

 brugerinformation om de væsentligste kommunale serviceydelser.
 Herudover er lovforslaget i vid udstrækning en videreførelse  

 af den gældende lov om fremme af frit valg for borgerne ved levering af  

 serviceydelser i kommuner og amtskommuner.
Lovforslaget er dog samtidig tilpasset konsekvenserne af  

 kommunalreformen.
Amtskommunerne nedlægges som led i kommunalreformen, og de  

 nye regioners primære opgave er drift af sygehusvæsenet.
På dette område er  

 der  

 iværksat en række lovgivningsmæssige initiativer vedrørende frit valg.  

 Nærværende lovforslag omfatter derfor alene kommunerne til forskel fra den  

 gældende lov om fremme af frit valg for borgerne ved levering af  

 serviceydelser  

 i kommuner og amtskommuner.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i Folketinget.
