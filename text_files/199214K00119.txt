Nr BTL 119 Betænkning over Forslag til lov om udbygning af banestrækningen mellem  

 Vamdrup og Padborg   

 Nr L 119 1992-93, 1. samling Afgivet af Trafikudvalget Afgivet: 19930415 Udvalget har behandlet lovforslaget i en række møder og har herunder  

 stillet spørgsmål til trafikministeren, som denne har besvaret skriftligt.
Et  

 af udvalgets spørgsmål til trafikministeren og dennes svar herpå er optrykt  

 som bilag til betænkningen.
 Udvalget har endvidere besigtiget banestrækningen mellem Vamdrup og  

 Padborg i dagene 25.-26. februar 1993.
 Udvalget har herudover modtaget skriftlige og/eller mundtlige henvendelser  

 fra:
Beboere på Østerager, Nørreager og Kærager, Borgergruppen i Sommersted, Borgergrupperne Sommersted, Over Jerstal, Hjordkær og Bolderslev, Esbensen, rådgivende ingeniører, Åbenrå, Fælleslandboforeningen for Nordslesvig, Fællesudvalget for Vojens By, Hjordkær Borgerforening, Landbogården, Åbenrå, Nielsen, Ejgild, Bolderslev, Sydgruppen Over Jerstal, Thygesen, Lars, Over Jerstal og Vejle Amt, Sønderjyllands Amt, Vamdrup, Rødding, Vojens, Rødekro, Tinglev og Bov Kommuner.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Trafikministeren har over for udvalget i øvrigt bl.a. oplyst følgende:
EF-fuglebeskyttelsesområde I bemærkningerne til lovforslaget er det oplyst, at udbygningen af banen  

 berører Tinglev sø og mose, som er udpeget til EF-fuglebeskyttelsesområde.
Miljøministeriet har efterfølgende oplyst, at de arealer, der direkte  

 berøres af baneudbygningen, forventes udtaget af EF-fuglebeskyttelsesområdet.  

 Baneudbygningen berøres således ikke af den bekendtgørelse om afgrænsning og  

 anvendelse af bevarings- og beskyttelsesområder af international betydning,  

 som netop er sendt til høring.
Det er Miljøministeriets indtryk, at  

 EF-Kommissionen ikke vil have indvendinger mod den foreslåede  

 grænsejustering.
Andet For god ordens skyld skal det oplyses, at det indgår i projektet at udvide  

 underføringsanlægget for Kestrupvej med et nyt underføringsanlæg for to spor,  

 at udvide underføringsanlægget for Damgaardsvej og at udvide gang- og  

 cykeltunnelen syd for Rødekro Station, idet disse oplysninger ved en  

 fejltagelse ikke er omtalt i lovforslagets bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret dog under forudsætning af, at der ved projektets  

 udformning sker følgende ændringer:
1. Støjforholdene Støjbelastningstallet nedsættes fra de 10, som benyttes i DSB's  

 »støjpuljeprojekt«, til 5. Flertallet er bekendt med, at en sådan  

 ændring af støjbelastningstallet indebærer, at omfanget af støjskærme forøges  

 fra lovforslagets ca. 2.800 m til ca. 9.200 m, at antallet af boliger, som  

 skal facadeisoleres, falder fra ca. 670 til ca. 370, og at ændringen medfører  

 en meromkostning på ca. 10 mio. kr., heraf ca. 8,5 mio. kr. i første etape.
 Flertallet er i øvrigt bekendt med, at den endelige afgørelse af, hvor der  

 skal opstilles støjskærme, og hvilke boliger der skal facadeisoleres, vil  

 blive foretaget af DSB i samarbejde med de berørte kommuner på grundlag af  

 den detaljerede udformning af projektet.
2. Overkørsler Fra lokal side er der fremsat ønsker om ændring af en række af de  

 foreslåede vej- og stianlæg, som etableres til erstatning for de  

 niveauoverkørsler, der må nedlægges.
 Flertallet forudsætter, at der ved vurderingen af, hvilke erstatningsanlæg  

 der skal etableres, tages hensyn til størrelsen og sammensætningen af  

 vejtrafikken gennem overkørslen, arealanvendelsen i området omkring  

 overkørslen og de fysiske muligheder for etablering af erstatningsanlæg.
Den konkrete udformning af det enkelte erstatningsanlæg bør ske i et tæt  

 samarbejde med de lokale myndigheder.
I en række tilfælde har disse  

 myndigheder udtrykt ønske om, at erstatningsanlægget udformes, således at  

 det, ud over at løse det problem, som nedlæggelsen af jernbaneoverkørslen  

 rejser, også kan løse andre trafikale problemer, f.eks. behov for en  

 omfartsvej.
Flertallet lægger vægt på, at DSB deltager i et samarbejde med de lokale  

 myndigheder om en udformning af anlægget, som kan løse også lokale  

 trafikproblemer.
Flertallet er bekendt med den praksis, at  

 ekstraomkostninger, som må tilskrives, at anlægget skal opfylde andre formål  

 end at erstatte den eksisterende overkørsel, bæres af de lokale myndigheder.
 Flertallet finder det vigtigt at fastholde disse overordnede principper  

 også for anlægget i Sønderjylland.
 Flertallet er derfor indforstået med, at DSB efter lovens vedtagelse  

 samarbejder med amter og kommuner om at imødekomme de lokale myndigheders  

 ønsker, såfremt meromkostningerne herved afholdes af disse myndigheder.
 For så vidt angår nogle konkrete overkørsler har flertallet følgende  

 bemærkninger:
I Bolderslev er der en særlig stor trafik med landbrugsmaskiner,  

 fordi landsbyen er en af de få uudflyttede landsbyer, der findes.
Fra lokal  

 side er det fremført, at den i lovforslaget forudsatte løsning vil medføre,  

 at denne relativt store trafik med landbrugsmaskiner vil være tvunget til at  

 benytte en stærkt trafikeret landevej.
Sønderjyllands Amt og Tinglev Kommune  

 har på den baggrund givet tilsagn om at betale 50 pct. af meromkostningerne  

 dog maksimalt 3 mio. kr. ved etablering af en omfartsvej kombineret med en  

 billigere sivetunnel end den, der er forudsat i lovforslaget.
Flertallet kan på denne baggrund tilslutte sig, at der inden for en samlet  

 ramme for de statslige udgifter på 14 mio. kr., svarende til en statslig  

 merudgift på 3,7 mio. kr. i forhold til lovforslaget, i samarbejde med amt og  

 kommune findes en løsning med en omfartsvej og en billigere sivetunnel.
Det  

 er herved forudsat, at amt og kommune bidrager til meromkostningerne som  

 anført ovenfor.
I Hjordkær , hvor trafikken i den eksisterende overkørsel er  

 relativt stor, ca. 3.300 biler pr. årsdøgn, er der fremsat ønsker, dels om en  

 ændring af stitunnelen til en sivetunnel, dels om en forlængelse af den i  

 lovforslaget forudsatte omfartsvej.
Sønderjyllands Amt har givet tilsagn om  

 at betale meromkostningerne ved en forlængelse af omfartsvejen.
Da et temmelig stort antal bilister, ca. 1.600 pr. årsdøgn, uden  

 sivetunnel vil få en omvejskørsel på op til 1.200 m, kan flertallet tilslutte  

 sig, at der inden for en samlet ramme for de statslige udgifter på 21,5 mio.  

 kr., svarende til en statslig merudgift på 4,0 mio. kr. i forhold til  

 lovforslaget, i samarbejde med amt og kommune findes en løsning med en  

 længere omfartsvej og en sivetunnel.
Det er herved forudsat, at amtet betaler  

 meromkostningerne ved forlængelse af omfartsvejen, og at kommunen betaler  

 meromkostninger ved en eventuel anden og dyrere udformning af sivetunnelen.
For så vidt angår Over Jerstal kan flertallet tilslutte sig den i  

 lovforslaget indeholdte løsning med en ny vejforbindelse lige nord for og en  

 stiforbindelse lige syd for den eksisterende overkørsel.
Flertallet kan dog  

 give sin tilslutning til, at der inden for den i lovforslaget indeholdte  

 ramme for de statslige udgifter på 17,6 mio. kr. kan findes en anden løsning,  

 såfremt kommunen måtte ønske for egen regning at forlænge omfartsvejen af  

 hensyn til skolen eller at etablere en sydlig omfartsvej og/eller en  

 sivetunnel.
 I Sommersted , hvor trafikken er relativt stor, ca. 2.600 biler pr.  

 årsdøgn, er der fremsat ønske om, at stitunnelen ændres til en sivetunnel.  

 Uden sivetunnel vil personbiltrafikken fra den østlige del af byen til  

 butikkerne i den vestlige del få en omvej på op til 1.500 m, hvoraf en del  

 forløber på en trafikeret landevej.
For af trafiksikkerhedsmæssige grunde at undgå denne lokaltrafik på  

 landevejen kan flertallet tilslutte sig, at stitunnelen ændres til en  

 sivetunnel udformet som en »hank«.
Det forudsættes, at udformningen  

 af sivetunnelen sker i samarbejde med kommunen, og at de statslige udgifter  

 holdes inden for en samlet ramme på 18,2 mio. kr. svarende til en merudgift  

 på 2,8 mio. kr. i forhold til lovforslaget, og at kommunen betaler  

 merudgifter ved en ændret udformning af sivetunnelen.
 For alle erstatningsanlæggene forudsættes det, at ændringer i udformningen  

 holdes inden for rammerne af de i miljørapporten indeholdte forslag og  

 alternativer.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse med det af mindretallet  

 stillede ændringsforslag.
 Et andet mindretal (Fremskridtspartiets medlemmer af udvalget)  

 indstiller lovforslaget til forkastelse ved 3. behandling, da  

 mindretallet ikke kan støtte lovforslagets finansieringsgrundlag.  

 Mindretallet kan dog støtte den af flertallet angivne planudformning for  

 linieføring m.m.
 ÆndringsforslagAf et mindretal (SF):
 Til § 1 1) Efter 2. pkt. indsættes som nyt punktum:
»Støjforanstaltninger i forbindelse med anlægget skal udføres, så de  

 overholder en støjgrænseværdi på 60 dB(A).« Bemærkninger Til nr. 1 Danmarks Statistik har undersøgt, hvor mange boliger der er  

 belastet af støj fra tog, og det viste sig, at det drejer sig om ca. 38.000.
 For nyere byggeri, der er omfattet af en lokalplan, er støjgrænsen 60  

 dB(A). Det er derfor SF's opfattelse, at langt den største del af de i  

 forslaget berørte boligområder ikke bør belastes med mere end 60 dB(A), når  

 det er nyanlæg, der etableres.
Tove Lindbo Larsen (S) Erling Hugger Jakobsen (S) J.
K.
Hansen (S) fmd.  

Bakholt (S) Hans Erenbjerg (S) Jimmy Stahr (S) Tommy Dinesen (SF) Sonja  

 Albrink (CD) Ikast (KF) Agnete Laustsen (KF) Svend Erik Hovmand (V) Svend  

 Heiselberg (V) Helge Sander (V) Ernst B.
Schmidt (FP) nfmd.
Ole Donner  

 (FP) Bilgrav-Nielsen (RV) Inger Stilling Pedersen (KRF) Bilag Et af udvalgets spørgsmål til trafikministeren og dennes besvarelse heraf Spørgsmål:
 Udvalget anmoder om ministerens kommentarer til henvendelserne af 8.  

 december 1992, 7. december 1992, 17. december 1992, 16. december 1992 og 18.  

 december 1992 fra henholdsvis Landbogården, jf. bilag 1, Borgergruppen i  

 Sommersted, jf. bilag 3, Vejle Amt, Sønderjyllands Amt, Vamdrup, Rødding,  

 Vojens, Rødekro, Tinglev og Bov Kommuner, jf. bilag 4, Vejle Amt, jf. bilag  

 5, og Vojens Kommune, jf. bilag 6, vedrørende ovennævnte lovforslag.
 Svar:
 Med udgangspunkt i henvendelsen fra Vejle Amt, Sønderjyllands Amt,  

 Vamdrup, Rødding, Vojens, Rødekro, Tinglev og Bov Kommuner, jf. bilag 4, kan  

 jeg oplyse følgende:
Overkørsler Det er i henvendelsen anført, at de løsninger til erstatningsanlæg for  

 overkørsler, der er beskrevet i lovforslagets bemærkninger, for en rækkes  

 vedkommende giver problemer for lokalsamfundene, og at det vil betyde, at  

 byerne bliver delt, at lokal, intern trafik skal ud på overordnede veje, at  

 det er ødelæggende for handelslivet i byen, samt at den forøgede sikkerhed,  

 der opnås ved lukningen, bliver mere end sat over styr.
Kommentar Ved planlægningen af de anlæg, som skal erstatte jernbaneoverkørslerne, er  

 der taget udgangspunkt i de principper, som følges ved nedlæggelse af private  

 og offentlige jernbaneoverkørsler andre steder i landet.
 Valg af erstatningsanlæg er sket ud fra følgende tre forskellige  

 principløsninger:
 - Nedlæggelse uden etablering af bro- eller tunnelanlæg, men eventuelt med  

 anlæg af supplerende parallelveje.
- Etablering af bro- eller tunnelanlæg »på stedet«, hvor dette  

 er fysisk muligt.
En mindre flytning af anlæggene betragtes som værende  

 »på stedet«.
 - Etablering af et »udflyttet« vejanlæg samt en stiforbindelse  

 »på stedet«.
 Forud for valget af afløsningsanlæg for en konkret jernbaneoverkørsel er  

 der i samarbejde med den lokale vejbestyrelse foretaget en analyse af  

 overkørslens benyttelse og funktion:
 - Størrelsen og sammensætningen af vejtrafikken gennem jernbaneoverkørslen  

 er målt.
 - Arealanvendelsen og den fysiske planlægning i områderne omkring  

 jernbaneoverkørslen er undersøgt.
 - Fysiske muligheder for etablering af afløsningsanlæggene er undersøgt.
 Herefter er der foretaget en samlet afvejning af fordele og ulemper af de  

 mulige afløsningsanlæg, herunder miljømæssige forhold.
 Ved lukning af jernbaneoverkørslerne opnås nogle generelle fordele, bl.a.
- at faren for sammenstød mellem vejtrafikken (gående og kørende) og  

 skinnetrafikken elimineres, og - at vejtrafikken undgår generende/forsinkende bomnedlukninger.
Da formålet med udbygningen af jernbanestrækningen er at afvikle en  

 væsentlig større jernbanetrafik, vil faren for sammenstød mellem vejtrafikken  

 og skinnetrafikken stige, og den højere strækningshastighed bevirker, at  

 konsekvenserne af eventuelle sammenstød mellem vej- og skinnetrafikken bliver  

 større, hvis ikke overkørslerne lukkes.
Lukning af overkørslerne vil med  

 andre ord give en væsentlig generel forøgelse af trafiksikkerheden.
Det primære lokale ønske er oftest at få etableret en niveaufri krydsning  

 på samme sted som (eller lige ved siden af) jernbaneoverkørslen med henblik  

 på så få ændringer af de bestående forhold som muligt.
Visuelt vil en  

 underføring af vejen på den hidtidige overkørsels sted normalt være den  

 bedste løsning.
Denne anlægstype giver dog en række tekniske problemer.
Er der f.eks. bebyggelse langs vejene helt op til overkørslen, får disse  

 ejendomme deres vejadgange afbrudt på grund af rampeanlæg til den niveaufri  

 krydsning.
Der må derfor etableres nye adgangsveje bag disse ejendomme.
Det  

 er endvidere vanskeligt at opretholde vejtrafikken gennem jernbaneoverkørslen  

 i anlægsperioden, hvis tunnel- eller broanlægget skal etableres på  

 overkørslens sted.
 Flyttes krydsningsanlægget lidt i forhold til overkørslen, kan ovennævnte  

 problemer begrænses, men der kan så til gengæld blive behov for at nedrive et  

 større antal bygninger langs den ene vejside, hvilket normalt er  

 uacceptabelt.
I mindre landsbyer med kun en enkelt husrække på begge sider af vejen kan  

 krydsningsanlægget med tilhørende ramper placeres bag den ene husrække.  

 Herved kan nedrivninger undgås, og den gennemkørende trafik føres uden om  

 bebyggelsen.
Jernbanens barriereeffekt forstærkes dog, da den lokale trafik  

 påføres en omvej.
En samlet løsning »på stedet« kan derfor ofte vanskeligt lade  

 sig gøre af pladsmæssige grunde.
Vejanlægget placeres derfor et sted, hvor  

 det er muligt at undgå nedrivninger i større omfang.
Da byerne ofte er bygget  

 op omkring vejen, der krydser jernbanen, kan vejene suppleres med en  

 krydsning for bløde trafikanter »i nærheden« af den hidtidige  

 jernbaneoverkørsel for ikke at pålægge de bløde trafikanter lange omveje.
Ved alle overkørslerne er der valgt et anlæg, som økonomisk rimeligt løser  

 flest mulige problemer.
Det har dog ikke i alle tilfælde været muligt at opnå  

 enighed med den pågældende lokale vejbestyrelse.
I tilfælde, hvor der ikke  

 har kunnet opnås enighed på grundlag af de generelle principper, har det  

 hidtil været praksis, at den lokale vejbestyrelse betaler merprisen, såfremt  

 denne ønsker f.eks. stiforbindelser »på stedet« udbygget, således  

 at personbiler også kan passere.
 En nærmere redegørelse for valget af de enkelte anlæg er beskrevet i  

 »Miljøkonsekvenser af udbygningen af jernbanestrækningen mellem Vamdrup  

 og Padborg«, afsnit 4.
Jordfordeling Det anføres i henvendelsen, jf. bilag 4, at lukningen af overkørsler giver  

 driftsproblemer for mange landmænd.
Både af trafiksikkerhedsmæssige og  

 driftsmæssige grunde opfordrer amterne og kommunerne derfor til, at der  

 snarest igangsættes undersøgelser af mulighederne for jordfordeling.
Kommentar I rapporten »Miljøkonsekvenser af udbygningen af jernbanestrækningen  

 mellem Vamdrup og Padborg« er det om de jernbaneoverkørsler, som søges  

 nedlagt uden etablering af niveaufrie krydsningsanlæg, tilkendegivet, at  

 behovet for jordfordeling vil blive undersøgt, og at jordfordelinger vil  

 blive gennemført, hvor dette er hensigtsmæssigt.
De nødvendige ejendomskort m.v. til brug ved en vurdering af  

 jordfordelingsbehovet er udfærdiget.
Så snart anlægsloven er vedtaget, vil  

 disse materialer blive sendt til Jordfordelingsdirektoratets  

 Jordfordelingskontor med anmodning om at vurdere behov for jordfordelinger  

 ved de jernbaneoverkørsler, som nedlægges.
Disse vurderinger vil blive  

 forelagt ekspropriationskommissionen ved besigtigelsesforretningen og danne  

 grundlag for ekspropriationskommissionens beslutning om, hvorvidt der skal  

 gennemføres jordfordelinger, eller om der i stedet skal udbetales  

 erstatninger til de berørte ejendomme for de ulemper, som opstår ved  

 lukningen af jernbaneoverkørslerne.
Støj Det anføres i henvendelsen, jf. bilag 4, at det for amterne og kommunerne  

 er helt uforståeligt, at et statsligt anlæg ikke skal respektere de normale  

 støjmæssige grænseværdier, således som amter og kommuner er bundet til gennem  

 Miljøstyrelsens vejledninger.
Kommentar Som det fremgår af lovforslagets bemærkninger, vil udgiften til  

 støjdæmpende foranstaltninger blive afholdt inden for DSB's rammer, og  

 foranstaltningerne vil blive udført efter de hidtil gældende regler.
Den vejledning, der henvises til i henvendelsen fra amterne og kommunerne,  

 er formentlig Miljøstyrelsens vejledning nr. 6 fra 1985 »Støj og  

 vibrationer fra jernbaner«.
Denne vejledning retter sig mod nye  

 arealanvendelser i nærheden af eksisterende jernbaner, men forholder sig ikke  

 til nye baneanlæg eller ændringer af anvendelsen af eksisterende jernbaner.
I  

 vejledningen er angivet grænseværdier på 55 dB(A) for rekreative områder i  

 det åbne land, 60 dB(A) for rekreative områder i og nær byområder,  

 boligområder, hospitaler, skoler m.m., og 65 dB(A) for hoteller og kontorer.
Formålet med Miljøstyrelsens vejledning er at undgå, at der bygges nye  

 boliger og lignende på arealer, som allerede er støjbelastede.
I vejledningen  

 er der derfor vejledende grænser for det acceptable støjniveau.
Det kan  

 imidlertid være vanskeligt at leve op til tilsvarende krav, der hvor  

 bebyggelsen og trafikanlægget allerede er etableret, uden at omkostningerne  

 bliver så store, at de ikke står i et rimeligt forhold til de fordele, som  

 opnås.
 Der findes således ikke i miljølovgivningen formelle regler hverken for  

 nye jernbaneanlæg eller eksisterende jernbanestrækninger.
Siden 1986 har DSB haft Folketingets tilslutning til årligt at anvende op  

 til 1 pct. af anlægsbudgettet til støjbeskyttelse af eksisterende boliger  

 langs DSB's banestrækninger.
Prioriteringen af disse midler - den såkaldte  

 støjpulje - foretages i samarbejde mellem DSB og Miljøstyrelsen.
For først at  

 forbedre forholdene for de mest generede er det praksis at bruge pengene til  

 at nedbringe støjniveauet i de støjramte boligområder, der i dag har over 65  

 dB(A).
Der er for 2. sporet mellem Vamdrup og Padborg taget udgangspunkt i disse  

 støjpuljeregler.
I modsætning til støjpuljeprojektet vil  

 støjforanstaltningerne i tilknytning til udbygningen af 2. sporet dog blive  

 gennemført på en gang samtidig med gennemførelsen af den pågældende etape af  

 anlægsarbejdet og for midler udover støjpuljen og derfor også uden for den  

 almindelige prioriteringsrækkefølge for anvendelse af støjpuljemidlerne.  

 Beboerne langs den pågældende strækning bliver således bedre stillet end  

 beboerne langs de øvrige eksisterende hovedstrækninger, hvor trafikken vil  

 stige lige så meget eller mere end på strækningen mellem Vamdrup og Padborg.
Der knytter sig desuden det særlige forhold til støjpuljens grænseværdi,  

 at der ved beregningen af togstøjen ikke tages hensyn til, at der allerede nu  

 - og i fremtiden i endnu højere grad - benyttes støjsvage tog som IC3-toget  

 og de tilsvarende elektriske IR4-tog.
Dette betyder, at den faktiske  

 grænseværdi for etablering af støjbeskyttelse langs strækningen i  

 Sønderjylland er på 64 dB(A). Kriterierne og beregningsmetoderne for  

 støjpuljemidlerne er nærmere beskrevet i »Miljøkonsekvenser af  

 udbygningen af jernbanestrækningen mellem Vamdrup og Padborg«, afsnit  

 2.4.
Målsætningen er, at togstøjbelastningen skal nå ned på 60 dB(A),  

 efterhånden som den teknologiske udvikling og udskiftningen af materiellet  

 reducerer støjen.
Ved fastlæggelsen af omfanget af støjdæmpende  

 foranstaltninger langs strækningen mellem Vamdrup og Padborg er der således  

 taget udgangspunkt i støjniveauet fra gammelt togmateriel, uanset at en del  

 af materiellet allerede i dag er nyt støjsvagt materiel.
Samtidig er der  

 regnet med en kraftig forøgelse af trafikken og med toghastigheder på op til  

 200 km/t, uanset sådanne trafikmængder og toghastigheder først vil komme på  

 tale efter en årrække.
 I perioden indtil trafikken er steget væsentligt og hastighederne forøget  

 til 200 km/t, vil støjniveauet således ligge under det beregnede støjniveau  

 på 64 dB(A). Samtidig vil den teknologiske udvikling og udskiftningen af en  

 større del af materiellet med moderne støjsvage tog fortsat medvirke til at  

 nedbringe det faktiske støjniveau med henblik på at opfylde målsætningen om  

 et støjniveau på 60 dB(A).
Amterne og kommunerne nævner i deres henvendelse, at der i forbindelse med  

 etablering af Øresundsforbindelsen tages udgangspunkt i en grænseværdi på 60  

 dB(A). Dette er korrekt, men Øresundsanlægget adskiller sig fra 2. sporet i  

 Sønderjylland ved at være et helt nyt anlæg, som bygges på et sted, hvor der  

 i dag ikke er noget trafikanlæg.
Hertil kommer, at beregningerne her  

 foretages på grundlag af det nye støjsvage materiel, som fra første dag vil  

 betjene denne strækning.
Målsætningen for de to anlæg er således den samme,  

 men resultatet nås på forskellig vis.
Mulighederne for at gennemføre ekspropriationer på vejbestyrelsernes  

 foranledning Det foreslås i henvendelsen, jf. bilag 4, at der i lovforslagets § 2 åbnes  

 mulighed for, at arealerhvervelser til erstatningsanlæg for  

 jernbaneoverkørslerne kan ske ved den pågældende vejbestyrelses  

 foranstaltning.
Kommentar Erfaringsmæssigt er det mest hensigtsmæssigt, at arealerhvervelser m.v.  

 til alle anlæg på strækningen behandles ensartet og af samme  

 ekspropriationskommission med henblik på at opnå en ensartet og ligeværdig  

 behandling af sagerne.
Øvrige bilag De ovenfor anførte kommentarer til bilag 4 besvarer også de øvrige  

 henvendelser, bortset fra henvendelsen af 16.12.1992 fra Vejle Amt, jf. bilag  

 5. Vejle Amt anmoder heri om orientering om dels de planlagte  

 støjbeskyttelsesforanstaltninger i Vamdrup i forbindelse med 2.  

 sporsprojektet, dels prioriteringen af støjpuljemidlerne for strækningen  

 mellem Vamdrup og Lunderskov.
Støjbeskyttelsesforanstaltningerne i Vamdrup i forbindelse med 2.  

 sporsprojektet er beskrevet i miljørapporten.
Der planlægges etableret i alt  

 1.650 meter støjskærme og facadeisoleret i alt 24 boliger.
Det kan i  

 øjeblikket ikke siges, hvornår støjbeskyttelsen etableres, idet det afhænger  

 af, hvornår den næste etape af 2. sporet mellem Vamdrup og Vojens bygges.
 Hvad angår strækningen mellem Lunderskov og Vamdrup, som indgår i  

 støjpuljeprojektet, vil DSB som ønsket orientere amtet, når de pågældende  

 områder står for tur i dette projekt.
