 I medfør af § 31 C i byggeloven, jf. lovbekendtgørelse nr. 834 af 9.
december 1986 som ændret ved § 4 i lov nr. 322 af 24. maj 1989 fastsættes:
 § 1.  Kommunalbestyrelsen bemyndiges til at udøve de  

 beføjelser, der ellers tilkommer Boligministeriet i henhold til deklarationer  

 eller servitutter pålagt en ejendom i medfør af tidligere byggelovgivning.
 Stk. 2.  Bemyndigelsen vedrører kun deklarationer eller  

 servitutter, som er pålagt i medfør af bestemmelser i de tidligere byggelove,  

 som svarer til området for den i dag gældende byggelov.
 § 2.  Samtykke til aflysning af en deklaration eller  

 servitut kan kun gives efter begæring fra vedkommende ejer eller dennes  

 befuldmægtigede.
 Stk. 2.  Kommunalbestyrelsen skal ved vurderingen af, om  

 samtykke til aflysning af en deklaration eller servitut kan meddeles,  

 foretage samme afvejning som anlægges ved behandling af dispensationssager i  

 medfør af byggelovens § 22, stk. 1.
 Stk. 3.  Ved samtykke til aflysning af  

 vedligeholdelsesdeklarationer på huse med særlig byggemåde skal husets  

 vedligeholdelsestilstand vurderes som forsvarlig.
 § 3.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig tilbagekaldes Boligministeriets  

 cirkulæreskrivelse af 11. december 1973 til samtlige bygningsmyndigheder om  

 bemyndigelse til at meddele samtykke til aflysning af  

 vedligeholdelsesdeklarationer på huse med særlig byggemåde.
