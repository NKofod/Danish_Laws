 Sidemarkeringslygte og siderefleksanordning.
 Det meddeles herved, at Detailforskrifter for Køretøjer 1996 vil indeholde  

 følgende ændrede bestemmelser:
 Ændringerne medfører, at sidemarkeringslygter og siderefleksanordninger  

 kan dækkes af ladsider eller lignende (når køretøjet holder stille), hvilket  

 er tilladt efter EF-reglerne.
Opmærksomheden henledes endvidere på, at ifølge pkt. 6.05.004(1)a) skal  

 påbudt refleksanordning, der vender til siden, være anbragt mindst 350 mm og  

 højst 900 mm over vejbanen.
Hvis køretøjets opbygning gør det nødvendigt, kan  

 højden forøges til 1500 mm.
 Ved opbygning med lad, hvor laddets underkant er mere end 900 mm over  

 vejbanen, anses bestemmelsen for opfyldt, såfremt siderefleksanordningen  

 anbringes ved laddets underkant, selv om højden over vejbanen på 900 mm  

 herved overskrides.
 Detailforskrifter for Køretøjer 1996 træder i kraft den 1. april 1996 og  

 gælder for køretøjer, der registreres, godkendes eller tages i brug første  

 gang på ikrafttrædelsesdagen eller senere.
 Ethvert køretøj kan dog straks indrettes i overensstemmelse med  

 ovenstående bestemmelser.
