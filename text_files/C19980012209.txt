Cirkulære om  

 tjenesterejseforsikringen (Til samtlige ministerier) Indledning 1. Den nugældende tjenesterejseforsikring,  

 som baserer sig på en aftale fra juni 1995 mellem Statens og  

 Kommunernes Indkøbs Service A/S og Europæiske Rejseforsikring  

 A/S, løber videre i et år, dvs. indtil 30. juni 1999.
 Såfremt aftalen heller ikke opsiges inden udgangen  

 af 1998, vil den desuden løbe videre indtil den 30. juni 2000, og  

 Europæiske vil i givet fald udsende nye forsikringskort i foråret  

 1999.
I forbindelse med videreførelsen af aftalen fra den  

 1. juli 1998 er det aftalt at foretage visse præciseringer af de  

 gældende vilkår.
Der henvises til Europæiskes  

 forsikringsbetingelser nr. 2020 A, der er optrykt som bilag til  

 cirkulæret.
Hvornår tegnes forsikring 2. Ifølge § 56 i tjenesterejseaftalen tegnes  

 der på tjenesterejser til udlandet syge- og hjemtransportforsikring,  

 rejseulykkesforsikring samt rejsegods- forsikring i overensstemmelse med de  

 til enhver tid gældende bestemmelser herom.
Tjenesterejseforsikringen  

 skal benyttes ved forsikringstegning i forbindelse med tjenesterejser til  

 udlandet samt til Grønland og Færøerne.
Der tegnes ikke  

 forsikring for tjenesterejser, der enten alene sker internt i Danmark eller i  

 Grønland eller på Færøerne.
Forsikringen dækker ikke ekspeditioner i  

 Grønland.
For sådanne må der tegnes speciel  

 forsikring.
Hvem kan købe forsikringen 3. Personkredsen er primært ansatte i  

 statsinstitutioner, men visse andre personer har mulighed for at købe  

 forsikringen, jf. kapitel 1 i forsikringsbetingelserne.
Præmier 4. Forsikringspræmien beregnes på basis  

 af det antal dage, rejsen varer, inkl. ud- og hjemrejse.
 For rejser, der varer mindre end 12 måneder,  

 udgør præmierne som hidtil følgende beløb:
pr. dag pr. måned Norden, inkl.
Grønland og Færøerne kr. 4 kr. 100 Europa i øvrigt kr. 6 kr. 150 USA kr. 11 kr. 275 Resten af verden kr. 9 kr. 225 Vedrørende rejser, der varer 12 måneder eller  

 mere, henvises til pkt. 11.
Forsikringskort 5. Forsikringskort kan rekvireres hos Europæiske Rejseforsikring A/S Frederiksberg Allé 3 1790 København V Tlf. 33 27 83 66 Fax 33 24 14 44 Forsikringskort kan enten være plastickort eller  

 kartonkort.
Begge typer kort er personlige.
 Plastickortet, der oftest anvendes, tjener som  

 dokumentation for, at der for den pågældende ansatte kan tegnes  

 tjenesterejseforsikring på alle tjenesterejser, som den ansatte  

 foretager i kortets gyldighedsperiode.
Kartonkortet kan rekvireres til ansatte, der forventes kun  

 at skulle foretage en enkelt rejse eller til rejsende, der ikke er ansat i  

 staten, men deltager i en rejse, hvortil udgifterne afholdes helt eller  

 delvist af staten.
Kortet er dokumentation for, at der for den  

 pågældende ansatte kan tegnes tjenesterejseforsikring for  

 tjenesterejsen.
 På forsiden af plastickortet og kartonkortet er  

 anført diverse data om rejseforsikringen, og på bagsiden  

 beskrives den administrative procedure i forbindelse med skader.
Plastickort leveres i en kuvert, som tillige indeholder  

 forsikringsbetingelser og skadeguide.
Denne kuvert skal udleveres til den  

 ansatte.
Institutionen registrerer udleveringen af kuverten med  

 nummer til de enkelte ansatte.
Ved udleveringen kvitterer den ansatte for  

 modtagelsen og forsyner kortet med tydelig underskrift.
 Kartonkort udleveres sammen med skadeguide, og på  

 den ansattes begæring udleveres tillige forsikringsbetingelser.
Der udstedes nye kort gældende fra den 1. juli 1998,  

 da eksisterende kort er udløbet.
De gamle kort skal makuleres.
Praktisk fremgangsmåde ved forsikringstegning 6. Der skal tegnes forsikring for hver enkelt rejse  

 (se dog pkt. 9 om særlige ordninger).
 Forsikringen tegnes som anført i pkt. 7-9.
 7. Forsikringen kan tegnes gennem et rejsebureau,  

 der opkræver forsikringspræmien hos institutionen sammen med  

 billetudgifter mv.
 8. Institutionen kan også selv tegne  

 forsikringen direkte hos Europæiske på giropolicer eller i de  

 tilfælde, hvor institutionen har indgået aftale med  

 Europæiske om en særlig ordning, jf. pkt. 9, på specielle  

 fax-policer.
Særlige ordninger 9. For større forvaltningsenheder med stor  

 rejseaktivitet kan der etableres en ordning med særlig tegning og  

 afregning (à conto præmie og periodevis afregning). På  

 sådanne ordninger yder Europæiske en rabat på 15 pct.
 Anmodning om etablering af en særlig ordning rettes  

 skriftligt til Statens og Kommunernes Indkøbs Service A/S, Vestergade  

 2, 1456 København K.
 Særlige ordninger, der var etableret før 1.  

 juli 1998, videreføres.
Forsikring for egen regning 10. Der kan   for den ansattes egen regning  

 købes forsikring for supplerende dage, f.eks. feriedage, ved oplysning  

 til rejsebureau, på giropolice eller på fax-police til samme  

 præmie, som gælder for tjenesterejser, jf. pkt. 4.
Medrejsende ægtefælle/samlever og børn  

 under 18 år kan   for den ansattes egen regning   medforsikres ved  

 oplysning til rejsebureau, på giropolice eller fax-police til samme  

 præmie, som gælder for tjenesterejser.
Det er en  

 forudsætning, at ægtefællen/samleveren og/eller barnet  

 rejser med på hele rejsen.
Særlig forsikringsdækning 11. Ved tjenesterejser med varighed på 12  

 måneder eller mere tegnes særskilt forsikring.
Der kan i  

 sådanne situationer være behov for individuelt sammensatte  

 forsikringer, som f.eks. omfatter tandpleje, helbredsundersøgelser og  

 højere forsikringssum for indbogenstande.
Europæiske yder  

 på sådanne forsikringer en rabat på 25 pct. i forhold til  

 selskabets normale tarifpræmier.
Ikrafttræden 12. Cirkulæret har virkning fra 1. juli 1998.  

 Samtidig ophæves Finansministeriets cirkulære nr. 92 af 21. juni  

 1995 om tjenesterejseforsikringen (Fmst. nr. 36/95).
Økonomistyrelsen, den 1. juli 1998 P.M.V.E.B.Ole Nyegaard // Bilag 1 EUROPÆISKES REJSEFORSIKRING FOR STATSANSATTE M.FL Forsikringsbetingelser nr. 2020 A I tilslutning til den gældende forsikringsaftalelov i  

 Danmark KAPITEL 1 - Indledende bestemmelser Bemærk, at ord, der er angivet med kursiv, er  

 defineret i pkt. 10.9.
Hvem kan købe rejseforsikringen? Følgende personkreds kan købe  

 rejseforsikringen:
 Statsansatte på tjenesterejse, der helt  

 eller delvist betales af staten.
Personer, der rejser på statens regning.
Herved  

 forstås ikke-statsansatte personer (mht. uddannelsessøgende se  

 næste punkt) på rejse, der helt eller delvist betales af staten  

 og hvor den pågældende statsinstitution ønsker at tegne  

 rejseforsikring for den rejsende.
Personer under uddannelse, der er på studie-  

 og/eller praktikophold i udlandet.
Det er en betingelse, at  

 uddannelsesinstitutionen som minimum giver et tilskud (statens  

 uddannelsesstøtte betragtes ikke som tilskud) på 25% af de  

 samlede rejse- og opholdsudgifter.
 Kommunalt ansatte på tjenesterejse,  

 såfremt de kommunale myndigheder (amt- og primærkommuner samt  

 disses virksomheder) har tilsluttet sig Statens og Kommunernes Indkøbs  

 Services abonnementsordning for rammekontrakter.
Medrejsende ægtefælle/samlever og  

 børn under 18 år.
Dette gælder for samtlige  

 ovennævnte persongrupper under forudsætning af, at  

 ægtefællen/samleveren og/eller barnet rejser med på  

 hele rejsen.
I forbindelse med rejser til, i og fra Grønland  

 kan patienter, uddannelsessøgende, ansatte ved  

 entreprenørfirmaer og lignende købe rejseforsikringen, forudsat  

 at staten afholder rejseudgifterne.
Det samme gælder  

 ægtefæller/samlever og/eller børn, der rejser med  

 på hele rejsen.
Hvornår dækker rejseforsikringen? Rejseforsikringen dækker fra det tidspunkt, sikrede  

 forlader sin bopæl eller arbejdsplads for at foretage en udlandsrejse.  

 Dækningen ophører ved hjemkomst til bopæl eller  

 arbejdsplads (eller når forsikringsperioden udløber, hvis dette  

 sker før hjemkomsten). Rejseforsikringen dækker ikke mellem  

 sikredes bopæl og arbejdsplads.
 Rejseforsikringen kan kun købes for rejser på  

 under 12 måneders varighed.
Hvor dækker rejseforsikringen? Geografisk dækker rejseforsikringen samtlige  

 tjenesterejser, bortset fra rejser, der enten alene sker internt i Danmark  

 eller i Grønland eller på Færøerne.
 I forbindelse med rejser i Grønland dækker  

 rejseforsikringen dog patienter, uddannelsessøgende, ansatte ved  

 entreprenørfirmaer og lignende samt  

 ægtefæller/samlever og/eller børn, der rejser med  

 på hele rejsen.
KAPITEL 2 - Rejseforsikringsdækninger § 1. Sygdom og Hjemtransport 1.1 Dækningens omfang:
I tilfælde af akut sygdom eller tilskadekomst,  

 opstået på rejsen, dækker rejseforsikringen  

 nødvendige udgifter til 1.1.1 hospitalsophold og -behandling inkl. operationer og  

 ambulancetransport, 1.1.2 lægebehandling og lægeordineret medicin, 1.1.3 indtil 5 behandlinger hos fysioterapeut og/eller  

 kiropraktor, 1.1.4 tandbehandling max.
DKK 10.000. Tandbehandlingen skal om muligt  

 påbegyndes i udlandet,  en afsluttende behandling kan om  

 nødvendigt foretages i hjemlandet, 1.1.5 hjemtransport til hjemlandet ved dødsfald, inkl.  

 udgifter til lovbefalede foranstaltninger, f. eks. balsamering og  

 zinkkiste.  

 I tilfælde af akut sygdom eller tilskadekomst, opstået på  

 rejsen, dækker rejseforsikringen endvidere nødvendige  

ekstraudgifter til 1.1.6 hotelophold ordineret af behandlende læge eller  

 Europæiskes læge, 1.1.7 indhentning af fastlagt rejserute eller hjemrejse som følge  

 af forsinkelse på grund af lægerdineret hotel- eller  

 hospitalsophold (som udgangspunkt på økonomiklasse), 1.1.8 sygeledsager, såfremt Europæiskes læge har  

 vurderet, at sygeledsagelse er nødvendig, 1.1.9 lægeordineret transport til hjemlandet eller til egnet  

 behandlingssted.  

 I tilfælde af dækningsberettiget hjemtransport dækker  

 rejseforsikringen udgifter til 1.1.10 returrejse (som udgangspunkt på økonomiklasse) til  

 udgangspunktet for hjemtransporten, såfremt der på tidspunktet  

 for hjemtransporten var mindst 1 måned tilbage af rejsens planlagte  

 varighed og rejseforsikringens løbetid.
Returrejsen skal foretages  

 senest 3 måneder efter, at sikrede er blevet rask.
1.2 Undtagelser Rejseforsikringen dækker ikke udgifter ved 1.2.1 sygdom/tilskadekomst, der har vist symptomer eller er diagnosticeret  

 hos læge før afrejsen.
Dog dækkes udgifter til behandling  

 af en akut forværring af en bestående sygdom/lidelse, forudsat at  

 denne før afrejsen var i en stabil fase og alene blev behandlet med  

 den pågældendes sædvanlige lægeordinerede medicin i  

 fast dosering, 1.2.2 graviditetsundersøgelser, graviditetstest, abortus provocatus  

 og sterilitet (herunder sterilitets ndersøgelser), 1.2.3 fødsel, sygdom eller komplikation, som opstår efter  

 udløbet af svangerskabets 8. måned, 1.2.4 rekreations- eller kurophold, 1.2.5 fortsat behandling, hvor sikrede nægter at lade sig  

 hjemtransportere, når såvel den behandlende som Europæiskes  

 læge har besluttet, at hjemtransport skal ske, 1.2.6 behandling efter hjemkomst - se dog pkt 1.1.4, 1.2.7 enhver form for medicinsk eller kirurgisk behandling hos personer,  

 der inden udrejsen har fået diagnosticeret AIDS. (Personer, som er  

 HIV-positive ved udrejse, er ikke omfattet af denne undtagelse).
1.3 I tilfælde af skade - krav til  

 dokumentation Det er en betingelse for Europæiskes  

 erstatningspligt, at sikrede fra behandlende læge på stedet fremskaffer  

 lægeerklæring indeholdende diagnose, samt på anmodning  

 giver Europæiskes læge adgang til alle relevante  

 sygejournaler, giver Europæiske alle informationer, der kan belyse sagen,  

 udfylder en skadeanmeldelse og leverer relevante dokumenter, herunder  

 sygejournaler, lægeerklæringer, originalregninger m.v.
1.4 Lægeundersøgelse og obduktion I forbindelse med sygdom eller tilskadekomst har  

 Europæiske ret til for egen regning at forlange sikrede  

 lægeundersøgt, ligesom Europæiske ved dødsfald er  

 berettiget til at forlange obduktion.
Endvidere har Europæiske ret til  

 at få oplyst navn og adresse på hospitaler, læger og andre,  

 der nu og tidligere har undersøgt eller behandlet sikrede, og indhente  

 oplysninger hos disse.
§ 2. Sygeledsagelse (ikke lægeordineret) 2.1 Hvem dækkes udgifter for? Rejseforsikringen dækker én person efter  

 sikredes valg, der efter aftale med Europæiske bliver hos og/eller  

 følger med sikrede.
2.2 Dækningens omfang I tilfælde af alvorlig akut sygdom, tilskadekomst  

 eller død, dækker rejseforsikringen sygeledsagerens  

 nødvendige ekstraudgifter til 2.2.1 hotelophold, fortæring og  

 transport.
Efter fuldført sygeledsagelse dækker  

 rejseforsikringen nødvendige ekstraudgifter (som udgangspunkt  

 på økonomiklasse) til 2.2.2 transport til hjemlandet eller  

 returrejse til udgangspunktet for sygeledsagelsen eller til det sted, hvor  

 sygeledsageren i henhold til planlagt rejserute skulle befinde sig.  

 Vælger sygeledsageren at benytte én af disse muligheder, skal  

 dette ske senest 14 dage efter, at sygeledsagelsen er fuldført.
2.3 Undtagelser Der ydes ingen erstatning for udgifter i forbindelse med  

 sygeledsagelse, dersom sikredes sygdom eller tilskadekomst ikke er  

 dækket under forsikringens § 1. Sygdom og Hjemtransport.
2.4 I tilfælde af skade - krav til dokumentation Det er en betingelse for Europæiskes  

 erstatningspligt, at sikrede indsender original dokumentation for alle  

 afholdte udgifter til ophold, fortæring og transport for den person,  

 der har været sygeledsager, samt oplyser hvilke udgifter, der ville  

 have været afholdt, såfremt sygeledsagelse ikke havde fundet  

 sted.
§ 3. Tilkaldelse 3.1 Dækningens omfang Rejseforsikringen dækker udgifter til rejse og  

 ophold for én person efter sikredes valg, der efter aftale med  

 Europæiske kaldes ud til sikrede på grund af dennes død  

 eller alvorlige akut opståede sygdom/tilskadekomst, der af behandlende  

 læge eller Europæiskes læge forventes at ville  

 medføre hospitalsindlæggelse eller lignende i mindst 5  

 døgn.
3.2 Undtagelser Der ydes ingen erstatning for udgifter i forbindelse med  

 Tilkaldelse, dersom sikredes sygdom eller tilskadekomst ikke er dækket  

 under forsikringens § 1. Sygdom og Hjemtransport.
3.3 Forsikringssummer Dækning af rejseudgifter er begrænset til de  

 dokumenterede rimelige transportudgifter (som udgangspunkt på  

 økonomiklasse). Dækning af opholdsudgifter er begrænset  

 til de dokumenterede rimelige udgifter til hotel og forplejning i maksimalt  

 10 døgn.
3.4 Særlige bestemmelser Rejseforsikringen dækker ikke udgifter i forbindelse  

 med en tilkaldelse, dersom det på tidspunktet for afrejse er besluttet  

 at hjemtransportere sikrede inden for 3 døgn, medmindre sikredes  

 tilstand ud fra et lægeligt skøn er livstruende, eller sikrede  

 er afgået ved døden.
3.5 I tilfælde af skade - krav til  

 dokumentation Det er en betingelse for Europæiskes  

 erstatningspligt, at sikrede indsender original dokumentation for alle  

 afholdte udgifter til ophold, fortæring og transport for den person,  

 der har været tilkaldt.
§ 4. Rejseafbrydelse 4.1 Dækningens omfang Rejseforsikringen dækker dokumenterede rimelige  

 ekstra rejseudgifter (som udgangspunkt på økonomiklasse), der  

 påføres sikrede ved hjemkaldelse på grund af:
 Dødsfald eller hospitalsindlæggelse som  

 følge af et alvorligt ulykkestilfælde eller en pludselig  

 opstået alvorlig sygdom blandt følgende personer i  

hjemlandet:
1. Sikredes ægtefælle eller samlever 2. Sikredes børn eller forældre 4.2 Særlige bestemmelser 4.2.1 Rejseforsikringen dækker udelukkende sikredes  

 udgifter i forbindelse med efterfølgende udrejse til udgangspunktet  

 for hjemkaldelsen, såfremt der på tidspunktet for hjemrejsen er  

 mindst 1 måned tilbage af den oprindelige rejses planlagte varighed  

 samt forsikringens løbetid.
Udrejsen skal ske senest 14 dage efter  

 hjemkaldelsen.
 4.2.2 Det er en betingelse for Europæiskes  

 erstatningspligt, at forsikringsbegivenheden er indtrådt efter sikredes  

 afrejse.
4.3 I tilfælde af skade - krav til  

 dokumentation I tilfælde af hospitalsindlæggelse eller  

 dødsfald blandt sikredes ægtefælle, samlever,  

 børn eller forældre skal sikrede fremskaffe  

 lægeerklæring eller dødsattest fra den læge eller  

 det hospital, der har tilset personen.
§ 5. Rejseulykke 5.1 Dækningens omfang Rejseforsikringen yder erstatning ved  

 ulykkestilfælde, som direkte og uden medvirken af sygdom  

 forårsager den sikredes død eller bevirker en vedvarende  

 invaliditet.
 Ved et ulykkestilfælde forstås en  

 tilfældig af den sikredes vilje uafhængig pludselig udefra  

 kommende indvirkning på legemet, som har beskadigelse af dette til  

 følge.
 5.2 Undtagelser:
Rejseforsikringen dækker ikke 5.2.1 ulykkestilfælde, der skyldes sygdom, 5.2.2 forværring af ulykkestilfælde, der  

 skyldes en tilstedeværende eller tilfældigt tilstødende  

 sygdom.
5.3 Erstatningsberegning og -udbetaling 5.3.1 Dødserstatning Når et ulykkestilfælde er direkte årsag  

 til den sikredes død inden for et år efter  

 ulykkestilfældet, udbetales den forsikringssum, som er fastsat for  

 dødsfald.
 Medmindre andet skriftligt er meddelt Europæiske,  

 udbetales forsikringssummen til den sikredes ægtefælle eller,  

 hvis en sådan ikke efterlades, til den sikredes børn eller, hvis  

 ej heller sådanne forefindes, til den sikredes arvinger.
 Er der i tilfælde af ulykkestilfældet udbetalt  

 invaliditetserstatning, ydes erstatning med det beløb, hvormed  

 dødsfaldssummen overstiger den allerede foretagne udbetaling.
5.3.2 Invaliditetserstatning Hvis et ulykkestilfælde har medført en  

 invaliditetsgrad på mindst 5%, udbetales en invaliditetserstatning, der  

 fastsættes, så snart ulykkestilfældets endelige  

 følger kan bestemmes, dog senest 3 år efter  

 ulykkestilfældet.
Invaliditetsgraden fastsættes efter  

 Arbejdsskadestyrelsens méntabel på grundlag af skadens  

 medicinske art og omfang.
Fastsættelsen sker uden hensyntagen til  

 sikredes erhverv.
Erstatningen udgør den til méngraden svarende  

 procent af den på ulykkestidspunktet gældende forsikringssum.
 Invaliditetsgraden for tab af flere legemsdele kan  

 sammenlagt ikke overstige 100%. En bestående invaliditet berettiger  

 ikke til erstatning og kan ikke bevirke, at erstatningen ansættes  

 højere, end hvis en sådan invaliditet ikke havde været til  

 stede.
Invaliditetsgradens størrelse skal, hvis en af  

 parterne forlanger det, fastsættes endeligt af Arbejdsskadestyrelsen,  

 hvis afgørelse er bindende for begge parter.
Omkostninger herved  

 bæres med halvdelen af hver part.
5.4 Flyverisiko Rejseforsikringen yder erstatning ved  

 ulykkestilfælde, der rammer den sikrede om bord i  

 nationalitetsbetegnede luftfartøjer.
5.5 Særlige bestemmelser 5.5.1 Tandbehandling Såfremt sikrede ikke har ret til erstatning af  

 udgifter fra anden side, dækkes rimelige og nødvendige udgifter  

 til tandbehandling som følge af ulykkestilfælde, dog ikke  

 tyggeskader.
5.5.2 Ændret syn Såfremt et ulykkestilfælde ændrer synet,  

 således at sikrede skal bruge briller eller have skiftet briller,  

 dækkes rimelige udgifter til nye briller.
5.5.3 Skade på hænder, fingre og syn Ved ulykkestilfælde, der medfører invaliditet  

 på hænder, fingre eller syn, forhøjes den normale  

 invaliditetsgrad til det dobbelte, max. op til 100%.
5.6 I tilfælde af skade - krav til  

 dokumentation 5.6.1 Indtræffer et ulykkestilfælde, for  

 hvilket der kræves erstatning, skal anmeldelse til Europæiske ske  

 hurtigst muligt ved udfyldelse af skadeanmeldelse.
Det er vigtigt for korrekt  

 bedømmelse af Europæiskes erstatningspligt, at en  

 nøjagtig beskrivelse af hændelsen fremgår af anmeldelsen.  

 Såfremt sikrede har været under læge- og/eller  

 hospitalsbehandling, skal dette fremgå af anmeldelsen tillige med  

 oplysning om navn og adresse på læge og/eller hospital.
 5.6.2 Såfremt sikrede er i besiddelse af  

 lægerapport eller hospitalsjournal, skal disse indsendes i  

 original.
 5.6.3 Såfremt der er optaget politirapport, skal  

 dette oplyses, evt. ved indsendelse af udleveret kvittering for  

 anmeldelsen.
 5.6.4 Europæiske er berettiget til at indhente  

 oplysninger hos enhver læge, herunder tandlæge eller hospital,  

 der behandler eller har behandlet sikrede, samt til at lade sikrede  

 undersøge af en af selskabet valgt læge.
 5.6.5 Ved dødsfald er Europæiske berettiget  

 til at kræve obduktion samt få udleveret resultatet heraf samt  

 kopi af dødsattest.
Ved tandbehandling er det en betingelse for  

 Europæiskes erstatningsplig, 5.6.6 at sikrede fra den behandlende tandlæge  

 på stedet fremskaffer erklæring indeholdende diagnose, samt at  

 sikrede på anmodning giver Europæiskes tandlæge adgang til  

 alle relevante journaler, herunder oplysninger om tidligere  

 sygdomsforløb.
§ 6. Bagageforsinkelse 6.1 Dækningens omfang Rejseforsikringen dækker udgifter til  

 nødvendige erstatningskøb med indtil DKK 3.000,-, såfremt  

 indskrevet bagage er forsinket mere end 3 timer i forhold til sikredes  

 ankomst til et bestemmelsessted uden for hjemlandet.
6.2 Undtagelser Erstatningskøb, der foretages efter, at bagagen er  

 kommet frem til sikrede, er ikke omfattet af dækningen.
6.3 I tilfælde af skade - krav til  

 dokumentation Det er en betingelse for Europæiskes  

 erstatningspligt, at der foreligger original dokumentation for forsinkelsen fra det  

 pågældende transportselskab/rejsebureau (Personal Irregularity  

 Report), kopi af billet(ter) eller indtegningsbevis(er) samt original dokumentation for de afholdte rimelige  

 ekstraudgifter.
§ 7 Bagage 7.1 Hvilke genstande er omfattet af rejseforsikringen? Genstande, som sikrede medbringer eller erhverver på  

 rejsen, herunder:
 rede penge - billetter - rejsechecks - værdipapirer  

 - pas.
7.2 Hvilke genstande er ikke omfattet af  

 rejseforsikringen? Rejseforsikringen dækker ikke motorkøretøjer, både, windsurfere,  

 campingvogne, cykler og andre transportmidler samt tilbehør til  

 disse effekter tilhørende sikredes arbejdsgiver,  

 uddannelsesinstitution eller den i hvis interesse rejsen foretages - dette  

 gælder dog ikke for rede penge.
7.3 Hvilke skader dækker rejseforsikringen? Rejseforsikringen dækker skader som følge af  

 brand, røveri og tyveri.
Herudover dækkes bortkomst/beskadigelse  

 af indskrevet bagage.
7.4 Særlige bestemmelser 7.4.1 Rede penge, rejsechecks, billetter og  

 værdipapirer erstattes kun ved brand, indbrudstyveri,  

 røveri eller tyveri, der bemærkes i gerningsøjeblikket,  

 og hvor sikrede øjeblikkeligt gør anskrig.
Rejseforsikringen  

 dækker maksimalt med DKK 10.000.
 7.4.2 Guld, sølv, smykker, ædelmetaller og  

 lignende erstattes kun ved brand, indbrudstyveri, røveri eller  

 tyveri, der bemærkes i gerningsøjeblikket, og hvor sikrede  

 øjeblikkelig gør anskrig.
 7.4.3 For filmoptagelser, båndoptagelser,  

 manuskripter, tegninger og lignende dækkes alene prisen for  

 råmaterialet.
7.5 Hvilke skader dækker rejseforsikringen  

 ikke? Rejseforsikringen dækker ikke skader 7.5.1 forårsaget af almindelig ramponering eller  

 slitage, 7.5.2 forårsaget af mangelfuld eller uegnet  

 emballage, 7.5.3 skader på eller forårsaget af mad,  

 flasker, glas og lignende nedpakket i bagagen.
Rejseforsikringen dækker endvidere ikke 7.5.4 glemte, tabte eller forlagte genstande, 7.5.5 tyveri fra uaflåst automobil, campingvogn  

 eller båd.
7.6 Hvordan beregnes erstatningen? Genstande, der er 2 år gamle eller derunder,  

 erstattes med genanskaffelsesprisen for tilsvarende nye genstande.
 For genstande, der er mere end 2 år gamle,  

 fastsættes erstatningen til genanskaffelsesprisen for tilsvarende nye  

 genstande, med fradrag for værdiforringelse som følge af alder,  

 brug, nedsat anvendelighed samt andre omstændigheder.
 Europæiske kan vælge at lade beskadigede  

 genstande reparere eller udbetale et beløb, svarende til  

 reparationsudgiften.
 Europæiske er berettiget, men ikke forpligtet, til  

 at erstatte in natura.
 Bagage anses først for bortkommet, når  

 transportøren oplyser, at eftersøgning er tilendebragt og  

 bagagen ikke er fundet.
 Hos nogle transportører kan dette tage op til 4  

 uger.
7.7 I tilfælde af skade - krav til  

 dokumentation 7.7.1 Ved tyveri eller røveri af værdier over  

 DKK 1.000,- skal anmeldelse indgives til nærmeste politimyndighed, og  

 originalkvittering herfor tilsendes selskabet.
I øvrige tilfælde  

 skal anmeldelse indgives til nærmeste lokale myndighed (f.eks.  

 hoteldirektion, togkontrollør el. lign.), og originalkvittering herfor  

 tilsendes selskabet.
7.7.2 Ved bortkomst/beskadigelse af indskrevet bagage,  

 skal der foretages anmeldelse til luftfartsselskabet eller anden  

 transportør.
Kvittering herfor skal tilsendes Europæiske i form  

 af original P.I.R. (Property Irregularity Report) eller lignende.
7.7.3 I tilfælde af beskadigelse af effekter  

 må disse ikke kasseres, før tilladelse er givet, eller skaden er  

 opgjort.
Sikrede skal på forlangende tilsende Europæiske de  

 beskadigede effekter.
7.7.4 Sikrede skal, som dokumentation for effekternes  

 alder og værdi, tilsende Europæiske originale kvitteringer,  

 garantibeviser eller lignende original dokumentation.
Endvidere skal det  

 specificeres, hvilke effekter der kræves erstatningen for, med  

 angivelse af art, mærke, type, alder, indkøbspris og  

 købspris umiddelbart før skaden.
§ 8. Privatansvar 8.1 Dækningens omfang Rejseforsikringen dækker det erstatningsansvar,  

 sikrede som privatperson pådrager sig under udlandsrejse for skader  

 på personer og ting i henhold til gældende lov i det land, hvor  

 skaden indtræffer.
8.2 Undtagelser Rejseforsikringen dækker ikke ansvar for skade 8.2.1 opstået under lønnet eller  

 ulønnet arbejde, 8.2.2 som følge af, at sikrede ved aftale eller  

 på anden måde har pådraget sig et videregående ansvar  

 end efter dansk rets almindelige regler om erstatningsansvar uden for  

 kontraktsforhold, 8.2.3 på eller tab af dyr og ting, som sikrede har  

 til låns, leje, opbevaring, afbenyttelse, befordring, bearbejdning,  

 behandling eller har sat sig i besiddelse af eller har i varetægt af  

 anden grund, 8.2.4 på eller tab af ting tilhørende  

 familiemedlemmer eller personer, med hvem sikrede har fælles  

 husstand, 8.2.5 forårsaget ved benyttelse af  

 motorkøretøjer, camping- og påhængsvogne samt luft-  

 og søfartøjer eller skade forvoldt af hunde.
8.3 Forsikringssummer Rejseforsikringen dækker op til DKK 5 mio. ved  

 personskade og DKK 2 mio. ved tingskade.
Disse summer danner højeste  

 grænse for Europæiskes forpligtelse efter en enkelt  

 forsikringsbegivenhed, selvom den resulterer i flere skader, eller ansvaret  

 pålægges flere, der er forsikret på samme police.  

 Europæiske træffer i øvrigt bestemmelse om sagens  

 behandling.
Omkostninger til afgørelse af  

 erstatningsspørgsmål og renter af erstatningsbeløbet  

 godtgøres udover forsikringssummen.
8.4 Bemærk! Sikrede kan ikke med bindende virkning for  

 Europæiske helt eller delvist anerkende erstatningspligt for forvoldt  

 skade.
8.5 I tilfælde af skade - krav til  

 dokumentation Sikrede har pligt til at give Europæiske alle  

 informationer, der kan belyse sagen, herunder original politirapport eller  

 kvittering for anmeldelse til politiet, samt nøjagtig beskrivelse af  

 hændelsesforløbet, navn og adresse på alle implicerede personer, vidneerklæringer, specificeret opgørelse af skaden.
§ 9. Retshjælp og Sikkerhedsstillelse 9.1 Dækningens omfang 9.1.1 For Retshjælpsdækningen gælder  

 Assurandør-Societetets "Almindelige betingelser for  

 Retshjælp for Familieforsikringer med indbodækning" med  

 nedenstående afvigelser i forbindelse med rets- og voldgiftssager,  

 udsprunget af tvister opstået under rejsen.
9.1.2 Rejseforsikringen dækker rejseomkostninger i forbindelse med  

 en rets- eller voldgiftssag i tilfælde, hvor a)	sikrede skal være til stede for, at sagen kan  

 gennemføres, og hvor sikrede er indkaldt af retten til  

 partsafhøring eller, b)	hvor sikrede eller rejseledsagere er indkaldt som vidner, og disse  

 har en retslig interesse i at vidne i udlandet, samt at det ikke er muligt at  

 afholde vidneafhøringerne i hjemlandet.
 9.1.3 Rejseforsikringen dækker endvidere  

 Sikkerhedsstillelse.
 a)	Ved sikkerhedsstillelse forstås betaling, der permanent eller  

 midlertidigt kan frigive sikrede eller dennes ejendele fra tilbageholdelse  

 foretaget af lokale myndigheder.
 b)	Sikkerhedsstillelsen ydes som et rentefrit lån, som skal  

 tilbagebetales til Europæiske straks efter sikkerhedsstillelsens  

 frigivelse.
 c)	Bliver sikkerhedsstillelsen beslaglagt som følge af sikredes  

 manglende betaling af idømt bøde eller erstatning, eller fordi  

 sikrede ikke møder op til retsmøder, eller sikrede på  

 anden måde er ansvarlig for beslaglæggelsen, betragtes  

 sikkerhedsstillelsen som et rentefrit lån, som skal tilbagebetales til  

 Europæiske straks efter beslaglæggelsen.
9.2 Selvrisiko Ved enhver skade på Retshjælp (og  

 Sikkerhedsstillelse) betaler sikrede en selvrisiko.
Selvrisikoen udgør  

 10% af de samlede omkostninger, dog min.
DKK 2.500.
9.3 Undtagelser Rejseforsikringen dækker ikke udgifter i forbindelse  

 med 9.3.1 rets- og voldgiftssager mellem sikrede og rejsebureauet,  

 rejsearrangøren eller rejseformidleren, 9.3.2 sager, der ikke er opstået på rejsen.
Rejseforsikringen dækker endvidere ikke 9.3.3 egentlige erstatninger, bøder eller bodslignende  

 krav.
 9.3.4 Herudover gælder de i Assurandør-Societetets  

 "Almindelige betingelser for Retshjælp for Familieforsikringer med  

 indbodækning" nævnte begrænsninger og undtagelser.  

 Dette gælder dog ikke for dækningen af Sikkerhedsstillelse under  

 pkt. 9.1.3.
9.4 Bemærk! Assurandør-Societetets "Almindelige  

 betingelser for Retshjælp for Familieforsikringer med  

 indbodækning" kan på begæring rekvireres hos  

 Europæiske.
9.5 I tilfælde af skade - krav til  

 dokumentation Sikrede har pligt til at give Europæiske alle  

 informationer, der kan belyse sagen, og er forpligtet til at udfylde en  

 skadeanmeldelse og levere relevante dokumenter, herunder skriftlig  

 sagsfremstilling m.v.
§ 10. Fællesbetingelser 10.1 Forsikringssum De anførte forsikringssummer og delsummer, der er  

 anført i betingelserne for de enkelte dækninger, danner  

 grænsen for Europæiskes erstatningspligt for samtlige  

 forsikringsbegivenheder, der indtræder i forsikringsperioden.
10.2 Dækning fra anden side (gælder ikke for § 5. Rejseulykke) Såfremt dobbeltforsikring foreligger, dækker  

 Europæiske kun i det omfang, den sikrede ikke opnår erstatning  

 andetsteds.
10.3 Overdragelse af erstatningskrav/regres Ingen kan uden samtykke overdrage sine rettigheder  

 ifølge rejseforsikringen.
I tilfælde af udbetalinger indtræder  

 Europæiske i alle sikredes rettigheder.
I det omfang Europæiske  

 har stillet sikkerhed, indtræder Europæiske i enhver henseende i  

 sikredes eventuelle krav om frigivelse af sikkerhedsstillelse.
 Europæiske rejser dog ikke regreskrav mod sikredes  

 privat tegnede forsikringer.
10.4 Generelle undtagelser Rejseforsikringen dækker ikke skade opstået  

 som en direkte eller indirekte følge af:
 a)	Krig, hvor der anvendes nukleare, kemiske eller biologiske  

 våben, eller personlig deltagelse i krig eller krigslignende aktioner,  

 oprør og borgerlige uroligheder.
 b)	Deltagelse i internationalt nødhjælpsarbejde og  

 lignende bistandsopgaver, når dette sker i krigszoner eller tilsvarende  

 stærkt risikofyldte områder.
 c)	Politi- eller militærmyndigheders udstationeringer i  

 krigszoner eller tilsvarende stærkt risikofyldte områder.
 d)	Strejke eller lockout.
 e)	Arrest, beslaglæggelse eller andre indgreb, foretaget af  

 offentlig myndighed.
 f)	Udløsning af atomenergi, kerneeksplosion eller radioaktiv  

 bestråling.
 g)	Deltagelse i ekspeditioner, opdagelsesrejser, storvildtjagt eller  

 bjergbestigning.
h)	Træning til eller deltagelse i enhver form for  

 motorløb, cykel- eller hestevæddeløb, boksning, karate og  

 andre kampsportsgrene, elastikspring, paragliding (faldskærm efter  

 båd), hanggliding (drage- eller sejlflyvning),  

 faldskærmsudspring, svæveflyvning, dykning med anvendelse af  

 dykker- eller frømandsudstyr, anden farlig sport, samt professionel  

 sport.
Rejseforsikringen dækker endvidere ikke skade (herunder  

 også sygdom, tilskadekomst og dødsfald), der uanset sikredes  

 sindstilstand på skadetidspunktet fremkaldes:
i)	ved forsæt eller grov uagtsomhed eller j)	under selvforskyldt beruselse eller k)	under påvirkning af narkotika eller andet bedøvende  

 middel eller medicin.
10.5 Anmeldelse af skade Se nedenfor eller i Europæiskes skadevejledning, der  

 udleveres sammen med forsikringskortet.
10.6 Ankenævn Hvis De er uenig i Europæiskes afgørelse i en  

 skadesag, og en fornyet henvendelse ikke har ført til andet resultat,  

 kan De klage til:
Ankenævnet for Forsikring, Anker Heegaards Gade 2,  

 1572 København V Tlf. 33 15 89 00 (mellem kl. 10.00 og 13.00) Klagen skal indsendes på et særligt skema, som  

 fås hos Europæiske, Forsikringsoplysningen, telefon 33 13 75 55  

 (mellem kl. 10.00 og 16.00), eller hos Ankenævnets sekretariat.
 Ved klager til Ankenævnet må sikrede betale et  

 mindre gebyr.
10.7 Lovvalg Tvister, der udspringer af en forsikringsaftale på  

 nærværende forsikringsbetingelser, skal afgøres efter  

 dansk ret.
10.8 Værneting Søgsmål mod Europæiske skal  

 anlægges ved Københavns Byret eller Østre Landsret.
10.9 Definitioner Til brug for denne rejseforsikring defineres  

 nedennævnte betegnelser som følger:
Ekstraudgifter er udgifter, sikrede udelukkende  

 får som følge af et skadetilfælde, der er  

 dækningsberettiget.
Skulle udgifterne have været afholdt uanset  

 skadetilfældets indtræden, er der ikke tale om  

 ekstraudgifter.
 Hjemlandet er det land, hvorfra sikrede har  

 påbegyndt sin rejse.
Indbrudstyveri.
Tyveri fra forsvarligt  

 aflåst bygning eller lokale.
Det er en betingelse for Europæiskes  

 erstatningspligt, at der er tydelige spor efter voldeligt opbrud af  

 dør, vindue eller lignende.
Tyveri fra bil, tog, fly, bus, båd,  

 campingvogn eller telt regnes ikke for indbrudstyveri.
Samlever.
Med samlever forstås en person,  

 der er tilmeldt samme adresse som sikrede, og som lever sammen med sikrede i  

 et ægteskabslignende forhold (fast samlivsforhold).
Tjenesterejse.
En rejse, der er et  

 nødvendigt led i tjenesten og godkendes af tjenestestedet som en  

 tjenesterejse.
KAPITEL 3 - FORHOLDSREGLER I TILFÆLDE AF SKADE Hospitalsindlæggelse, hjemtransport eller  

 dødsfald Rammes sikrede af akut alvorlig sygdom eller  

 tilskadekomst, der kræver hospitalsindlæggelse i over 3 dage  

 eller hjemtransport, skal Europæiskes AssistanceCenter altid kontaktes.  

 Det samme gælder i tilfælde af dødsfald.
 Europæiske vil om nødvendigt stille  

 betalingsgaranti for dækningsberettiget behandling samt træffe  

 afgørelse om en eventuel hjemtransport, herunder hvornår og  

 hvordan.
Mindre alvorlig sygdom eller tilskadekomst I tilfælde af akut sygdom eller tilskadekomst kan  

 sikrede altid kontakte Europæiske, der enten kan betale eller formidle  

 betaling for dækningsberettiget lægebehandling, eller henvise  

 sikrede til et af Europæiskes udenlandske Aktiv  

 Skadeshjælp™-kontorer.
Bemærk venligst inden telefonisk anmeldelse Ved anmeldelse af sygdom/tilskadekomst eller død  

 vil Europæiskes AssistanceCenter bede om oplysning vedrørende  

 nedenstående 10 punkter.
Notér derfor oplysningerne ned, inden  

 Europæiskes AssistanceCenter kontaktes.
Mangler nogle af oplysningerne,  

 er det vigtigt alligevel at kontakte Europæiskes AssistanceCenter  

 hurtigst muligt, så hjælpen kan rekvireres.
 1.	Sikredes navn, adresse og personnummer.
 2.	Kort- og policenr. samt gyldighedsperiode.
 3.	Sikredes opholdssted, hotel/værelse, hospital/afdeling, stue  

 samt telefonnummer.
 4.	Behandlende læge, telefonnr., træffetid, sprog.
 5.	Diagnose, skadedato samt indlæggelsesdato og/eller dato for  

 første lægebesøg.
6.	Rejseplan/-måde.
Udrejst fra hvilken by.
Planlagt hjemkomst.  

 Ved flyrejser flight-numre.
 7.	Egen læge i hjemlandet.
 8.	Eventuelle oplysninger om medrejsende - hotel, telefonnr.
 9.	(I tilfælde af alvorlig sygdom). Navn, adresse og telefonnr.  

 til nærmeste pårørende i hjemlandet bedes oplyst,  

 når sikrede rejser alene.
 10.	Rejsebureauets navn, telefon- og telefaxnr. samt  

 træffetid.
 Såfremt sikrede ønsker Sygeledsagelse  

 eller Tilkaldelse i forbindelse med alvorlig akut sygdom,  

 tilskadekomst eller dødsfald, skal Europæiskes AssistanceCenter  

 altid kontaktes.
Rejseafbrydelse Såfremt sikrede ønsker at afbryde sin rejse  

 på grund af dækningsberettiget hjemkaldelse, skal  

 Europæiskes AssistanceCenter altid kontaktes.
Bagageforsinkelse og Bagage Se pkt. 6.3 (Bagageforsinkelse) og pkt. 7.7 (Bagage).
 Såfremt sikrede ønsker akut hjælp  

 på stedet, kan sikrede kontakte Europæiske, der kan formidle  

 hjælp ud til sikrede.
Europæiske Rejseforsikring Europæiskes AssistanceCenter Frederiksberg Alle 3 Frederiksberg Alle 3 DK-1790 København V DK-1790 København V Telefon: +45 70 10 60 30   

 (døgnbetjening) Telefon: + 45 70 10 90 30  

 (døgnbetjening) Telefax: + 45 70 10 60 40  

 (døgnbetjening) Telefax: + 45 70 10 90 40  

 (døgnbetjening) Stempelafgiften berigtiges efter stempellovens §70 KAPITEL 4   Dækningsoversigt Oversigt over forsikringsdækning Dækning Forsikringssum Sygdom og Ubegrænset Hjemtransport Sygeledsagelse Ekstraudgifter til rejse og ophold for en person efter sikredes valg Tilkaldelse Rejse- og opholdsudgifter for en person efter sikredes valg Rejseafbrydelse Rejseudgifter ved hjemkaldelse Rejseulykke *Forsørgere:
ved død DKK 400.000 ved inv.
DKK 800.000 *ikke-forsørgere ved død DKK  20.000 ved inv.
DKK 800.000 Bagageforsinkelse Dækning af nødvendige erstatningskøb, hvis bagagen er  

 forsinket i mere end 3. timer.  

 DKK 3000.
Bagage Dækning af økonomisk tab som følge af brand, tyveri og  

 røveri.
DKK 15.000. Dette beløb forhøjes dog til DKK  

 30.000, hvis rejseperioden overstiger 3. mdr.
Privatansvar Personskade DKK 5.000.000 Tingskade DKK 2.000.000 Retshjælp og Sikkerhedsstillelse DKK 75.000. Transport som udgangspunkt på økonomiklasse DKK  

 100.000 * Ved forsørger forstås en forsikret, som er gift, eller har forsørgerpligt over for børn under 18 år,  

 eller har levet i et ægteskabslignende forhold, og som har haft  

 fælles folkeregisteradresse med samlever i mindst de 12  

 foregående måneder.
Denne tidsbegrænsning gælder dog  

 ikke, hvis 2 samlevere har børn sammen og/eller tidligere har  

 været gift med hinanden, men nu lever sammen på ny uden at  

 være gift med hinanden.
Geografiske dækningsområder Rejseområde Herved forstås:
Norden Finland, Færøerne, Grønland, Island, Norge og  

 Sverige Den øvrige del af Europa Det område, som ved aftalens indgåelse er dækket af Den  

 Offentlige Rejsesygesikring, d.v.s. det geografiske Europa indtil Ural, de  

 mellemøstlige og afrikanske lande med kyster til Middelhavet, Jordan,  

 De Kanariske Øer, Madeira og Azorerne.
