 I henhold til § 9 og § 9 a i lov om højere forberedelseseksamen, jf.  

 lovbekendtgørelse nr. 608 af 12. september 1987, og §§ 4 og 5 i lov om  

 prøveforberedende enkeltfagsundervisning m.v. for voksne, jfr.  

 lovbekendtgørelse nr. 320 af 4. juli 1983, fastsættes følgende bestemmelser  

 om undervisningen og eksamen i de enkelte fag til højere forberedelseseksamen  

 (hf-fagbekendtgørelsen).
 Stk. 2.  Ved sider forstås i denne bekendtgørelse  

 normalsider, dvs. for prosa 1300 bogstaver og for poesi 30 verslinier.
 § 1.  Undervisningen på de 2-årige kurser til højere  

 forberedelseseksamen og den prøveforberedende enkeltfagsundervisning for  

 voksne i fag, der indgår i højere forberedelseseksamen, og afholdelse af  

 eksamen for kursusstuderende og selvstuderende foregår efter bestemmelserne i  

 denne bekendtgørelse samt efter de almindelige bestemmelser om højere  

 forberedelseseksamens indhold m.v., om kursusundervisningen og om eksamen i  

 bekendtgørelsen om højere forberedelseseksamen (hf-bekendtgørelsen).
 § 2.  Religion.
 Formål:
 Formålet med undervisningen er, at de studerende erhverver sig kendskab  

 til væsentlige elementer inden for såvel religiøs som ikke-religiøs  

 tilværelsestolkning og tilegner sig færdighed i metodisk behandling af  

 dokumentarisk materiale og ud fra dette grundlag viser sig i stand til at  

 debattere spørgsmål af religiøs og livsanskuelsesmæssig karakter.
 Undervisningen:
 Undervisningen omfatter:
1. religion hos naturfolkene (10-15 timer), 2. en eller to af følgende religioner: hinduisme,  

 buddhisme, jødedom, islam, kinesisk religion eller japansk religion (20-25  

 timer), 3. kristendommen, herunder de gammeltestamentlige og  

 andre tekster, der anses for betydningsfulde for forståelsen af Ny Testamente  

 (25-30 timer), 4. etiske, religiøse og filosofiske opfattelser i  

 nutiden, herunder ikke-religiøse helhedsopfattelser af tilværelsen (25-30  

 timer).
 Under punkterne 1, 2 og 3 gennemgås: virkelighedsopfattelse,  

 gudsopfattelse og menneskesyn, og der gives eksempler på religionens sociale,  

 politiske og psykologiske funktion i bestemte geografiske og historiske  

 miljøer.
 Undervisningens omfang og placering:
 2-årige kurser: 3 ugentlige timer i 3. og 4. semester.
 Enkeltfagskurser: 96 timer tilrettelagt over 1 år.
 Eksamen:
 Der afholdes en mundtlig prøve.
 Der gives eet spørgsmål i en ulæst tekst eller andet materiale.  

 Spørgsmålene vælges således, at læst stof inddrages i eksaminationen.
 Der gives een karakter.
 § 3.  Dansk.
 Formål:
Formålet med undervisningen er, at de studerende udvikler deres evne til  

 at læse engageret, reflekteret og kritisk, udvikler deres bevidsthed om  

 sprogbrug og deres evne til at udtrykke sig i konkrete situationer, oplever ældre og nyere litterære tekster umiddelbart og samtidig ser dem  

 som led i en historisk situation, opnår et vist kendskab til andre perioders normer, ideer og udtryksformer, opnår en forøget indsigt i andre sociale og kulturelle miljøer end deres  

 egne, uddyber deres kendskab til væsentlige kulturelle strømninger og  

 problemstillinger i deres samtid og den umiddelbart forudgående tid.
 Undervisningen:
A.
Tekstlæsning.
(Ved tekster forstås såvel fiktive som ikke-fiktive tekster.
Ved et værk  

 forstås en større tekst eller et udvalg af mindre tekster, minimum 50 sider  

 prosa eller 20 sider poesi).
1. a.
Indføring i tekstlæsning med udgangspunkt i de  

 studerendes egen situation.
Forskellige synsvinkler anlægges.
Læsning af  

 forskellige typer af ikke-fiktive og fiktive tekster, herunder tekster fra de  

 episke, lyriske og dramatiske hovedgenrer.
Der læses mindst eet værk.  

 Indføring i læsning af svensk og norsk (6-9 timer). b.
Temalæsning (ca. 25  

 timer). Tekster fra forskellige perioder fra middelalderen til vore dage  

 samlet omkring et eller to temaer.
Læsningen tilrettelægges således, at de  

 studerende ud fra det valgte tema får et indtryk af forskellene i væsentlige  

 perioders livssyn og udtryksformer.
Hovedvægten lægges på tekster fra dansk  

 sprogområde, men svensk, norsk og anden fremmedlitteratur kan inddrages.
Der  

 læses mindst eet værk.
Ideehistoriske, kulturhistoriske eller andre  

 historiske fremstillinger kan inddrages. c.
Periodelæsning (ca. 25 timer).  

 Inden for en begrænset periode før 2. verdenskrig læses et antal tekster, der  

 ses i sammenhæng med den tid, hvori de er skrevet.
Der læses mindst eet værk.  

 Svensk, norsk og anden fremmedlitteratur skal indgå.
Perioden kan afgrænses  

 litteraturhistorisk, men også ud fra andre historiske synspunker. d.
Tekster  

 fra nyeste tid (de sidste 30-35 år) (ca. 25 timer). Teksterne sammenstilles  

 således, at de belyser udviklingen i det nævnte tidsrum.
Svensk, norsk eller  

 anden fremmedlitteratur skal indgå.
Der læses mindst eet værk.
Materiale til  

 belysning af ideehistoriske, kulturhistoriske og andre historiske forhold  

 inddrages.
2. Herudover skal der læses tekster, der sammenstilles  

 ud fra andre synspunkter end de foran nævnte, f.eks. forfatterskab, genre,  

 triviallitteratur, massemedier, film, litteraturkritik.
Endvidere kan tekster  

 vælges enkeltvis ud fra deres egenværdi.
3. Supplerende læsning.
Individuelt eller i mindre  

 grupper læses 8 værker, fordelt med 2 på hvert semester. 3 af værkerne kan  

 vælges fra fremmed sprogområde.
Værkerne vælges af de studerende og godkendes  

 af læreren.
Den enkelte studerendes læsning skal være nogenlunde alsidigt  

 sammensat.
I kortere eller længere form skal de studerende skriftligt  

 redegøre for mindst 3 af de 8 værker.
B.
Skriftlig fremstilling.
I begyndelsen af kursus arbejdes med skriftlig fremstilling med  

 udgangspunkt i de studerendes egen situation, således at de bliver bevidste  

 over for de sammenhænge, sproget bruges i.
Arbejdet tilrettelægges så vidt  

 muligt i nær tilknytning til de studerendes situation i og uden for kursus.  

 Efter behov gives der en individualiseret undervisning i ortografi,  

 tegnsætning m.v. og i forbindelse hermed en indføring i de nødvendige sider  

 af grammatik og syntaks og en orientering om socialt og dialektalt betingede  

 sprogbrug.
I hvert semester skrives 4 mindre og 3 større opgaver, dog arbejdes der i  

 1. semester i perioden mellem oktoberferien og juleferien i stedet med een  

 opgave (danskopgaven), der fortrinsvis skal være projektorienteret, dvs.  

 orienteret mod en problemstilling uden for undervisningssituationen.
Som led  

 i dette arbejde udarbejdes mindre mundtlige og skriftlige forarbejder, og  

 arbejdet afsluttes med en rapport i et omfang, der svarer til 6-8  

 maskinskrevne A 4-sider.
I danskopgaven skal de studerende på elementært plan  

 demonstrere, at de kan finde beslægtede synspunkter og holde dem ude fra  

 hinanden, at de kan finde forskellige synspunkter og sætte dem i forhold til  

 hinanden, at de kan sammendrage et fyldigt materiale, og at de kan uddybe et  

 abstrakt materiale.
Arbejdet med danskopgaven svarer i omfang til halvdelen  

 af det skriftlige arbejde, der udføres i 1. semester.
C.
Konferencetimer.
 Konferencetimerne benyttes af lærer og studerende til individualiseret  

 vejledning i alle fagets discipliner.
 Undervisningens omfang og placering:
 2-årige kurser: 3 ugentlige timer i 1. og 2. semester og 4 ugentlige timer  

 i 3. og 4. semester.
 Enkeltfagskurser: 224 timer, der normalt tilrettelægges over 2 år.
 Eksamen:
 Der afholdes en skriftlig prøve og en mundtlig prøve.
 Den skriftlige prøve:
Der gives 5 timer til prøven.
Eksaminanderne vælger mellem mindst 5  

 opgaver.
Opgaverne kan stilles i forbindelse med fiktive tekster,  

 ikke-fiktive tekster, billedmateriale eller dokumentarisk materiale, ligesom  

 der kan stilles friere opgaver i tilknytning til et fagligt stof.
 Den mundtlige prøve:
Eksaminanderne prøves på grundlag af ulæst tekst.
Nogle af teksterne skal  

 være lette og korte svenske og norske tekster på originalsproget.
Teksterne  

 vælges af læreren og skal svare til de områder, der er arbejdet med i løbet  

 af kursus.
Der prøves i tekstforståelse og i evnen til selvstændigt at  

 fremstille et stof på grundlag af et synspunkt, eksaminanden selv anlægger.  

 Ved vanskeligere tekster kan der stilles enkelte vejledende spørgsmål.  

 Eksaminanden skal på grundlag af sine notater give et oplæg til en samtale.  

 Desuden skal eksaminanden i rimeligt omfang kunne sætte teksten i forbindelse  

 med det læste stof.
 Selvstuderende prøves desuden ved en kort samtale i 1 af de 8 værker, der  

 er læst som supplerende læsning.
 Der gives to karakterer, een for den skriftlige prøve og een for den  

 mundtlige prøve.
 § 4.  Engelsk.
I.
Fællesfag.
 Formål:
Formålet med undervisningen er en fortsat opøvelse af evnen til at forstå  

 og benytte det engelske sprog både i mundtlig og i skriftlig form.
Samtidig  

 skal de studerende have et indtryk af karakteristiske sider af kulturen i de  

 lande, der benytter det engelske sprog som udtryksmiddel, især England og  

 U.S.A.
 De studerende skal opnå en så høj grad af praktisk sprogbeherskelse, at de  

 kan føre en almindelig samtale, udtrykke sig nogenlunde frit og læse  

 middelsvære tekster.
 Undervisningen:
Pensum skal, både for det intensivt og det ekstensivt læstes vedkommende,  

 omfatte såvel fiktive tekster, repræsenterende forskellige genrer (novelle,  

 drama, roman) som ikke-fiktive tekster af forskellig art (essays, avis- og  

 tidsskriftartikler), hovedsagelig fra det 20. århundrede.
Der læses såvel  

 amerikanske som engelske tekster.
Herudover kan der i et vist omfang indgå  

 tekster fra de øvrige engelsktalende lande.
I undervisningen kan der ikke  

 alene benyttes trykte tekster, men også til en vis grad stof, der formidles  

 gennem audio-visuelle hjælpemidler (taler, hørespil o.lign.).
 Lærebøger i litteraturhistorie og realia kan ikke indgå i læsepensum.
Der læses intensivt 125 sider.
Heraf kan indtil 25 sider konverteres til  

 ekstensiv læsning i forholdet 2 til 5. Der læses ekstensivt 250 sider.
For hver fuld time anvendt til audio-visuel undervisning kan læsepensum  

 nedsættes med 2 sider under den intensive eller 5 sider under den ekstensive  

 læsning.
Den intensive læsning vil dog ikke kunne reduceres med mere end 20  

 sider under det gældende minimum.
 Undervisningens omfang og placering:
 2-årige hf-kurser: 4 ugentlige timer i 1. semester, 3 ugentlige timer i 2.  

 semester, 4 ugentlige timer i 3. og 4. semester.
 Enkeltfagskurser: 240 timer, der normalt tilrettelægges over 2 år.
 Eksamen:
 Der afholdes en skriftlig prøve og en mundtlig prøve.
 Den skriftlige prøve:
Der forelægges eksaminanden en sprogligt lettere tekst på engelsk.
Til  

 prøven gives 4 timer.
Prøven består af en besvarelse på engelsk af et for  

 hver enkelt tekst nærmere bestemt antal spørgsmål med valgmuligheder for  

 eksaminanden blandt følgende emner:
1. en resumeeagtig behandling, 2. en tekstvurdering med mulighed for personlig  

 stillingtagen til teksten som helhed eller selvvalgte sider af den, 3. et antal spørgsmål til teksten, 4. en oversættelse fra dansk til engelsk på højst 100  

 ord, der har indholdsmæssig og sproglig (leksikalsk, grammatisk m.m.)  

 tilknytning til den forelagte tekst.
 Den mundtlige prøve:
 Kursusstuderende opgiver et repræsentativt udvalg på 75 sider af det  

 intensivt læste.
 Selvstuderende opgiver det intensivt læste (125 sider).
 Ved prøven forelægges en ulæst nutidig prosatekst på ca. 1/2 side og et  

 stykke fra de opgivne tekster på ca. 1/3 side.
 Den ulæste tekst vælges af censor.
1. Den ulæste tekst læses op.
Forståelsen prøves ved  

 oversættelse til dansk.
2. Med udgangspunkt i det forelagte stykke fra de  

 opgivne tekster føres en samtale på engelsk.
Der skal ved eksaminationen  

 prøves ikke blot i tekstforståelse, men også ved hjælp af stikprøver -  

 fortrinsvis på engelsk - i eksaminandens præcise sproglige forståelse.
 Der gives een karakter på grundlag af en særkarakter for den skriftlige  

 prøve og en særkarakter for den mundtlige prøve.
II.
Tilvalgsfag.
 Formål:
 Den generelle formålsformulering under fællesfag gælder også for faget som  

 tilvalgsfag, dog således at de studerende med engelsk som tilvalg opnår  

 færdighed i at læse og behandle tekster af større sværhedsgrad og bliver i  

 stand til at udtrykke sig mere flydende og sikkert, såvel mundtligt som  

 skriftligt.
 Undervisningen:
Der læses intensivt 300 sider, hvoraf 50 sider skal læses  

 laboratoriemæssigt som selvstændigt studium under lærerens vejledning.
Af de  

 øvrige 250 sider kan indtil 50 sider konverteres til ekstensiv læsning i  

 forholdet 2 til 5. Der læses desuden ekstensivt 500 sider.
 I øvrigt gælder det under fællesfag anførte.
 Undervisningens omfang og placering:
2-årige hf-kurser: 4 ugentlige timer i 2. semester, 7 ugentlige timer i 3.  

 og 4. semester.
Den forudgående fællesfagsundervisning omfatter 4 ugentlige  

 timer i 1. semester.
 Enkeltfagskurser: 352 timer tilrettelagt over 2 år eller 160 timer  

 tilrettelagt over 1 år med deltagerforudsætning på niveau med afsluttet  

 fællesfag.
 Eksamen:
 Der afholdes en skriftlig prøve og en mundtlig prøve.
 Den skriftlige prøve:
Der forelægges eksaminanden en tekst på engelsk.
Til prøven gives 5 timer.  

 Prøven består af en besvarelse på engelsk af et for hver enkelt tekst nærmere  

 bestemt antal spørgsmål:
 1. som under fællesfag nr. 1-4.
 2. en fri behandling på engelsk af eet af tre emner.
 Den mundtlige prøve:
 Kursusstuderende opgiver et repræsentativt udvalg på 150 sider af det  

 intensivt læste, heraf mindst 40 sider af det laboratoriemæssigt læste.
 Selvstuderende opgiver det intensivt læste (300 sider).
Ved prøven forelægges en ulæst nutidig prosatekst på ca. 3/4 side og et  

 stykke fra de opgivne tekster på ca. 1/2 side.
Lodtrækningen afgør, om  

 spørgsmålet i de opgivne tekster falder inden for det laboratoriemæssigt  

 læste eller ej.
 Prøven afholdes som prøven i fællesfag.
 Der gives to karakterer, een for den skriftlige prøve og een for den  

 mundtlige prøve.
 § 5.  Tysk.
I.
Fællesfag.
 Formål:
Formålet med undervisningen er en fortsat opøvelse af de studerendes evne  

 til at forstå og benytte tysk gennem beherskelse af et centralt ordforråd og  

 fortrolighed med de vigtigste sproglige strukturer.
Gennem arbejde med  

 materiale fortrinsvis fra dette århundrede sigtes der mod, at de studerende  

 får et indtryk af de tysktalende samfund og deres kulturelle forhold.
 Undervisningen:
Pensum skal være varieret og omfatte såvel fiktive som ikke-fiktive  

 tekster.
I undervisningen kan aktuelt stof inddrages, f.eks. i form af  

 avisartikler, og der kan ikke alene benyttes trykte tekster, men også til en  

 vis grad stof, der formidles gennem audio-visuelle hjælpemidler (taler,  

 hørespil o.lign.). Der skal i det daglige arbejde gives de studerende en vis  

 øvelse i at udtrykke sig skriftligt som en naturlig hjælp til underbygningen  

 af den mundtlige sprogfærdighed.
Der læses ca. 130 sider.
 Undervisningens omfang og placering:
 2-årige hf-kurser: 3 ugentlige timer i 1. og 2. semester.
 Enkeltfagskurser: 96 timer tilrettelagt over 1 år.
 Eksamen:
 Der afholdes en mundtlig prøve.
 Kursusstuderende opgiver ca. 65 sider, der giver en alsidig repræsentation  

 af det læste.
 Selvstuderende opgiver det læste (dvs. ca. 130 sider).
 Ved prøven forelægges en ulæst nutidig prosatekst på ca. 3/4 side og et  

 stykke fra de opgivne tekster på ca. 1/3 side.
 Den ulæste tekst vælges af censor.
 1. Forståelsen af den ulæste tekst prøves på følgende  

 måde: først giver eksaminanden et resumee af hovedpunkterne på dansk,  

 derefter en oversættelse til dansk af ca. halvdelen af den forelagte tekst.  

 Eksaminator afgør på forhånd, hvilken halvdel der skal oversættes, og  

 meddeler dette til eksaminanden umidddelbart før forberedelsestiden.
 2. Stykket fra de opgivne tekster læses op, og med  

 udgangspunkt i det forelagte føres en samtale på tysk, der prøver  

 eksaminandens forståelse af teksten.
 Der gives een karakter.
II.
Tilvalgsfag.
 Formål:
 Den generelle formålsformulering under fællesfag gælder også for faget som  

 tilvalgsfag, dog således at der på alle de nævnte punkter bliver tale om en  

 fortsat progression, og således at den skriftlige sprogfærdighed får en  

 større plads.
 Undervisningen:
Pensum skal være af mere krævende art end i fællesfaget og omfatte såvel  

 fiktive tekster, repræsenterende forskellige genrer, som ikke-fiktive tekster  

 af forskellig art.
Der kan ikke alene benyttes trykte tekster, men også til  

 en vis grad stof, der formidles gennem audio-visuelle hjælpemidler (taler,  

 hørespil o.lign.).
Læsepensums omfang skal være ca. 150 sider.
Herudover skal der i et vist  

 omfang arbejdes med materiale, der kan tjene til yderligere belysning af det  

 centrale læsepensum; en del af dette supplerende stof kan være bearbejdet af  

 enkelte studerende, som formidler indholdet til resten af klassen, f.eks. i  

 referatform; det kan dreje sig om afsnit i længere tekster, om artikler i  

 f.eks. aviser eller opslagsværker og om båndmateriale.
Op til ca. 40 sider af  

 læsepensum kan gennemgås laboratoriemæssigt, samtidig med at læsepensums  

 samlede omfang tilsvarende kan reduceres med op til 20 sider.
 Undervisningens omfang og placering:
 2-årige hf-kurser: 5 ugentlige timer i 3. og 4. semester.
 Enkeltfagskurser: 160 timer tilrettelagt over 1 år.
 Eksamen:
 Der afholdes en skriftlig prøve og en mundtlig prøve.
 Den skriftlige prøve:
Der forelægges eksaminanden en tekst på tysk.
Prøven består dels i  

 oversættelse til dansk af nogle i indholdsmæssig henseende centrale linier,  

 dels i besvarelse på tysk af en række spørgsmål til teksten, stillet i  

 forbindelse med oversættelsen og varierende fra mere bundne til mere frie.  

 Eksaminanden skal have muligheder for at vælge mellem disse spørgsmål.
 Til prøven gives 5 timer.
 Den mundtlige prøve:
 Kursusstuderende opgiver et repræsentativt udvalg på 75 sider af  

 læsepensum.
 Selvstuderende opgiver hele læsepensum (dvs. ca. 150 sider).
 Ved prøven forelægges en ulæst nutidig prosatekst på ca. 3/4 side og et  

 stykke fra de opgivne tekster på ca. 1/3 side.
 Den ulæste tekst vælges af censor.
 Prøven afholdes som prøven i fællesfag.
 Der gives een karakter på grundlag af en særkarakter for den skriftlige  

 prøve og en særkarakter for den mundtlige prøve.
 § 6.  Fransk.
 Formål:
Formålet med undervisningen er, at de studerende får sådanne  

 forudsætninger, at de kan forstå en lettere fransk tekst og føre en elementær  

 samtale på fransk.
Undervisningen:
Der læses ca. 150 sider.
I pensum indgår eventuelt et begyndersystem, dog  

 højst med 25 sider.
I undervisningen kan der ikke alene benyttes trykte  

 tekster, men også i et vist omfang helt eller delvis tekstløst materiale  

 såsom film, billeder og båndmateriale.
 Undervisningens omfang og placering:
 2-årige hf-kurser: 3 ugentlige timer i 2. semester, 4 ugentlige timer i 3.  

 og 4. semester.
 Enkeltfagskurser: 176 timer tilrettelagt over 1 eller 2 år.
 Eksamen:
 Der afholdes en mundtlig prøve.
Kursusstuderende opgiver 65 sider af det læste stof fordelt på mindst 3  

 tekster eller temaer.
Hver tekst må højst være på 25 sider.
 Selvstuderende opgiver 125 sider fordelt på mindst 4 tekster eller temaer.  

 Hver tekst må højst være på 35 sider.
 De opgivne sider må ikke tages fra begynderstoffet.
Ved prøven forelægges en ulæst nutidig prosatekst på ca. 1/2 side og et  

 stykke fra de opgivne tekster på ca. 1/2 side.
Den ulæste tekst vælges af  

 censor.
 1. Den ulæste tekst oversættes i sin helhed.
2. Stykket fra de opgivne tekster læses op, og med  

 udgangspunkt i det forelagte tekststykke føres en elementær samtale på  

 fransk.
Den opgivne tekst oversættes normalt ikke.
 Der gives een karakter.
 § 7.  Russisk.
 Formål:
 Formålet med undervisningen er, at de studerende får sådanne  

 forudsætninger, at de kan forstå en lettere russisk tekst og føre en  

 elementær samtale på russisk.
 Undervisningen:
 Der læses 40 sider prosa ud over det egentlige begynderstof.
 Undervisningens omfang og placering:
 2-årige hf-kurser: 3 ugentlige timer i 2. semester, 4 ugentlige timer i 3.  

 og 4.
 Enkeltfagskurser: 176 timer tilrettelagt over 1 eller 2 år.
 Eksamen:
 Der afholdes en mundtlig prøve.
 Kursusstuderende opgiver det læste stof bortset fra begynderstoffet.
 Selvstuderende opgiver 40 sider prosa, hvori begynderstoffet ikke kan  

 indgå.
Der prøves i oplæsning og oversættelse af et stykke på ca. 1/2 side af de  

 opgivne tekster.
Med teksten som grundlag føres en elementær samtale på  

 russisk.
 Der gives een karakter.
 § 8.  Spansk.
 Formål:
 Formålet med undervisningen er, at de studerende får sådanne  

 forudsætninger, at de kan forstå en lettere spansk tekst og føre en elementær  

 samtale på spansk.
 Undervisningen:
Der læses ca. 150 sider.
I pensum indgår eventuelt et begyndersystem, dog  

 højst med 25 sider.
I undervisningen kan der ikke alene benyttes trykte  

 tekster, men også i et vist omfang helt eller delvis tekstløst materiale  

 såsom film, billeder og båndmateriale.
 Undervisningens omfang og placering:
 2-årige hf-kurser: 3 ugentlige timer i 2. semester, 4 ugentlige timer i 3.  

 og 4. semester.
 Enkeltfagskurser: 176 timer tilrettelagt over 1 eller 2 år.
 Eksamen:
 Der afholdes en mundtlig prøve.
Kursusstuderende opgiver 65 sider af det læste stof fordelt på mindst 3  

 tekster eller temaer.
Hver tekst må højst være på 25 sider.
 Selvstuderende opgiver 125 sider fordelt på mindst 4 tekster eller temaer.  

 Hver tekst må højst være på 35 sider.
 De opgivne sider må ikke tages fra begynderstoffet.
Ved prøven forelægges en ulæst nutidig prosatekst på ca. 1/2 side og et  

 stykke fra de opgivne tekster på ca. 1/2 side.
Den ulæste tekst vælges af  

 censor.
 1. Den ulæste tekst oversættes i sin helhed.
2. Stykket fra de opgivne tekster læses op, og med  

 udgangspunkt i det forelagte tekststykke føres en elementær samtale på  

 spansk.
Den opgivne tekst oversættes normalt ikke.
 Der gives een karakter.
 § 9.  Italiensk.
 Formål:
 Formålet med undervisningen er, at de studerende får sådanne  

 forudsætninger, at de kan forstå en lettere italiensk tekst og føre en  

 elementær samtale på italiensk.
 Undervisningen:
Der læses ca. 150 sider.
I pensum indgår eventuelt et begyndersystem, dog  

 højst med 25 sider.
I undervisningen kan der ikke alene benyttes trykte  

 tekster, men også i et vist omfang helt eller delvis tekstløst materiale  

 såsom film, billeder og båndmateriale.
 Undervisningens omfang og placering:
 2-årige hf-kurser: 3 ugentlige timer i 2. semester, 4 ugentlige timer i 3.  

 og 4. semester.
 Enkeltfagskurser: 176 timer tilrettelagt over 1 eller 2 år.
 Eksamen:
 Der afholdes en mundtlig prøve.
Kursusstuderende opgiver 65 sider af det læste stof fordelt på mindst 3  

 tekster eller temaer.
Hver tekst må højst være på 25 sider.
 Selvstuderende opgiver 125 sider fordelt på mindst 4 tekster eller temaer.  

 Hver tekst må højst være på 35 sider.
 De opgivne sider må ikke tages fra begynderstoffet.
Ved prøven forelægges en ulæst nutidig prosatekst på ca. 1/2 side og et  

 stykke fra de opgivne tekster på ca. 1/2 side.
Den ulæste tekst vælges af  

 censor.
 1. Den ulæste tekst oversættes i sin helhed.
2. Stykket fra de opgivne tekster læses op og med  

 udgangspunkt i det forelagte tekststykke føres en elementær samtale på  

 italiensk.
Den opgivne tekst oversættes normalt ikke.
 Der gives een karakter.
 § 10.  Historie.
 Formål:
Formålet med undervisningen er, at de studerende 1. erhverver sig indsigt i samfundsforhold og  

 menneskets rolle i samfundet i forskellige perioder af den historiske  

 udvikling, 2. erhverver sig forudsætninger for og øvelse i at  

 analysere og benytte historiske kilder og fremstillinger, 3. udvikler færdighed i at formulere og analysere  

 samfundsproblemer, som de fremtræder i det historiske forløb, og derved  

 erhverver sig forudsætninger for selvstændig stillingtagen til samtidens  

 problemer.
 Undervisningen:
 Tiden før ca. 1918:
Halvdelen af undervisningstiden anvendes til historien før ca. 1918.  

 Verdens historie og Nordens historie vægtes ligeligt, og der arbejdes  

 indgående med mindst een periode i et omfang af 25-40 undervisningstimer.
I  

 den øvrige undervisningstid arbejdes der enten med en anden større periode,  

 eller stoffet sammensættes og vægtes med henblik på at skabe overblik og  

 sammenhæng i den del af historien før 1918, der ikke behandles indgående  

 under periodearbejdet.
 Tiden efter ca. 1918:
Halvdelen af Verdens historie og Nordens historie behandles indgående,  

 resten oversigtsmæssigt.
Det stof, der behandles indgående, skal fordeles  

 over flere tidsafsnit.
Mindst halvdelen af det indgående behandlede stof skal  

 ligge i tiden efter 1945.
 Historieopgaven:
Som en del af undervisningen det første år udarbejder hver studerende en  

 individuel opgave over et emne inden for det gennemgåede stof.
Emnet vælges i  

 samråd med læreren, der giver vejledning under opgaveskrivningen og vurderer  

 den færdige opgave.
 Undervisningens omfang og placering:
 2-årige hf-kurser: 3 ugentlige timer i 1., 2., 3. og 4. semester.
 Enkeltfagskurser: 192 timer, der normalt tilrettelægges over 2 år.
 Eksamen:
 Der afholdes en mundtlig prøve.
 Kursusstuderende:
 Eksamensopgivelserne omfatter:
Det i 3. og 4. semester indgående behandlede stof.
Omfanget skal være  

 mindst 225 sider grundbogs- eller fremstillingsstof.
Desuden opgives i  

 tilslutning til de opgivne områder et materiale svarende til mindst 60 sider  

 tekster.
Heraf skal mindst 30 sider være skriftlige kilder, medens resten kan  

 bestå af ikke-skriftlige kilder og/eller fremstillingsstof, der ikke er  

 benyttet som grundbog.
Tværfagligt anvendt historisk materiale kan indgå i  

 eksamensopgivelserne.
 Der gives eet spørgsmål i det opgivne stof.
 Selvstuderende:
 Eksamensopgivelserne omfatter:
 Tiden før ca. 1918:
To historiske perioder, hvori Nordens historie indgår i den ene, eller een  

 historisk periode og sammenhængstof fra den øvrige historie svarende til  

 omfanget af een periode.
Mindst 30 sider kildetekster hørende til det opgivne  

 stof.
 Tiden efter ca. 1918:
Halvdelen af Verdens historie og Nordens historie.
Mindst halvdelen af  

 opgivelserne skal ligge i tiden efter 1945. Omfanget skal være mindst 225  

 sider grundbogs- eller fremstillingsstof.
Desuden opgives i tilslutning til  

 de opgivne områder et materiale svarende til mindst 60 sider tekster.
Heraf  

 skal mindst 30 sider være skriftlige kilder, medens resten kan bestå af  

 ikke-skriftlige kilder og/eller fremstillingsstof, der ikke er benyttet som  

 grundbog.
 Prøven omfatter:
 1. En kort eksamination i det opgivne stof fra tiden  

 før ca. 1918.
 2. Et spørgsmål i det opgivne stof fra tiden efter ca.  

 1918.
 Der gives een karakter.
 § 11.  Samfundsfag.
I.
Fællesfag.
 Formål:
 Formålet med undervisningen er at sætte de studerende i stand til at  

 overskue og deltage i beslutninger i forskellige sociale systemer.
 For at opnå dette skal undervisningen opfylde en række delmål:
1. at de studerende erhverver sig kendskab til  

 drivkræfter, der er væsentlige for samfundsudviklingen, indsigt i nogle  

 centrale økonomiske, sociale, politiske og kulturelle forhold, problemer og  

 sammenhænge,kendskab til, hvorledes beslutninger træffes i forskellige typer  

 af sociale systemer, 2. at de studerende sættes i stand til præcist og  

 systematisk at kunne iagttage samfundsforhold, kritisk at kunne vurdere  

 samfundsfagligt stofs anvendelighed til at belyse et opstillet problem, at  

 formulere problemstillinger til et samfundsfagligt emne, at analysere  

 værdielementerne bag et givet udsagn, 3. skabe interesse hos de studerende for  

 samfundsforhold og give de studerende forudsætninger for at beskæftige sig  

 med disse, 4. fremme de studerendes mulighed for at klargøre  

 forudsætninger og værdielementer bag egne og andres synspunkter, udsagn og  

 handlinger.
 Undervisningen:
 Undervisningen bygger på teorier, metoder og resultater hentet fra fagene  

 sociologi, økonomi og politologi.
Undervisningen omfatter arbejdet med 2-3 stofområder.
Et stofområde kan  

 enten være et område inden for et af fagene sociologi, økonomi og politologi  

 eller et emne, der tages op på tværs af de tre fag.
Mindst et af  

 stofområderne skal være et tværgående emne.
De emner og samfundsfaglige  

 fænomener, der udgør undervisningens indhold, skal have en vis bredde.
En væsentlig del af undervisningen skal omfatte arbejde med tekst-, tabel-  

 og diagrammateriale i tilknytning til de valgte stofområder.
Endvidere kan  

 lysbånd, billedbånd, film etc. indgå som undervisningsmateriale.
 Undervisningens omfang og placering:
 2-årige hf-kurser: 2 ugentlige timer i 1. og 2. semester.
 Enkeltfagskurser: 64 timer tilrettelagt over 1 år.
 Eksamen:
 Der afholdes en mundtlig prøve.
 Kursusstuderende opgiver det læste stof (150-200 sider), herunder tekst-,  

 tabel- og diagrammateriale m.v., der har været anvendt i undervisningen.
 Selvstuderende opgiver 2-3 stofområder (150-200 sider). En væsentlig del  

 af opgivelserne skal være tekst-, tabel- og diagrammateriale, der knytter sig  

 til de valgte stofområder.
 Der gives eet spørgsmål i tilknytning til et udleveret materiale.  

 Materialet skal enten være behandlet i undervisningen eller være af samme  

 karakter som dette materiale.
 Der gives een karakter.
II.
Tilvalgsfag.
 Formål:
 Formålet med undervisningen er det samme som for fællesfaget, dog skal de  

 studerende herudover opnå indsigt i sider af samfundsfagenes teori- og  

 metodeproblemer.
 Undervisningen:
 Undervisningen bygger på teorier, metoder og resultater hentet fra fagene  

 sociologi, økonomi og politologi.
Undervisningen omfatter arbejdet med 2-3 stofområder, således at metodeog  

 teoriproblemer tages op i relation til områderne.
De valgte stofområder kan  

 være mere specielle end for fællesfagets vedkommende.
 Ligesom for undervisningen i fællesfaget gælder det, at en væsentlig del  

 af undervisningen skal omfatte arbejde med tekst-, tabel- og diagrammateriale  

 m.v.
 Undervisningens omfang og placering:
 2-årige hf-kurser: 3 ugentlige timer i 3. og 4. semester.
 Enkeltfagskurser: 96 timer tilrettelagt over 1 år.
 Eksamen:
 Der afholdes en mundtlig prøve.
 Kursusstuderende opgiver det læste stof (250-300 sider), herunder tekst-,  

 tabel- og diagrammateriale m.v., der har være anvendt i undervisningen.
Selvstuderende opgiver 2-3 stofområder (250-300 sider). En væsentlig del  

 af opgivelserne skal være tekst-, tabel- og diagrammateriale, der knytter sig  

 til de valgte stofområder.
Er der ikke aflagt prøve i faget som fællesfag,  

 skal der i alt opgives 4-6 områder (400-500 sider).
 Der gives eet spørgsmål i tilknytning til et udleveret materiale.  

 Materialet skal enten være behandlet i undervisningen eller være af samme  

 karakter som dette materiale.
 Der gives een karakter.
 § 12.  Geografi.
 Formål:
Formålet med undervisningen er, at de studerende erhverver sig viden om  

 forskellige samfund/miljøer, således som de er bestemt af naturforhold,  

 økonomi, teknologi, historisk udvikling og politisk system, opnår kendskab  

 til menneskets afhængighed af og muligheder for at ændre sin omverden samt  

 indøver færdigheder i at opsøge og bearbejde geografisk materiale.
Gennem  

 denne viden og disse færdigheder søges der skabt basis for, at de studerende  

 kan tage begrundet og selvstændig stilling til omverdenen og dens problemer.
 Undervisningen:
 Efter en introduktion arbejdes der med et antal emner og regioner,  

 hvorunder produktion og levevilkår belyses.
 Der behandles grundlæggende principper vedrørende dataindsamling,  

 analysemetoder, repræsentative modeller og sammenfattende teorier inden for  

 såvel fysisk-geografiske fag som kulturgeografien med henblik på en  

 forståelse af den fysiske omverden og det kulturgeografiske miljø.
 Under regionalgeografien lægges der enten vægt på en helhedsbetragtning  

 eller på en uddybning af en begrænset emnekreds inden for regionen.
 De studerende udarbejder rapporter på grundlag af indsamlede, bearbejdede  

 og vurderede oplysninger fra alment tilgængelige kilder.
 Undervisningens omfang og placering:
 2-årige hf-kurser: 3 ugentlige timer i 1. semester, 2 ugentlige timer i 2.  

 semester.
 Enkeltfagskurser: 80 timer tilrettelagt over 1 år.
 Eksamen:
 Der afholdes en mundtlig prøve.
Der gives eet spørgsmål inden for det læste stof.
I tilknytning hertil  

 forelægges der ukendt materiale.
De kursusstuderendes rapporter fremlægges og  

 kan indgå i eksaminationen.
 Der gives een karakter.
 § 13.  Biologi.
I.
Fællesfag.
 Formål:
Formålet med undervisningen er, at de studerende 1. sættes i stand til at erkende og formulere  

 biologiske problemer, som har betydning for såvel det enkelte individ som for  

 samfundet, 2. trænes i at anvende fagets principper og metoder og  

 herunder bl.a. får deres kreative evner stimuleret, 3. erhverver sig viden om udvalgte emner inden for  

 biologien, 4. opøves i at gennemføre kritiske analyser af  

 information med biologisk indhold (f.eks. artikler og tv-udsendelser),  

 således at de fagligt holdbare og de fagligt tvivlsomme elementer bliver  

 fremdraget, 5. får mulighed for at erkende, at mange  

 samfundsvigtige problemer kun løses ved at anvende viden og metoder fra flere  

 fag, herunder biologi.
 Undervisningen:
 Undervisningen omfatter udvalgte emner inden for menneskets biologi på  

 populationsniveau, idet fagets samfundsmæssige aspekter fremhæves overalt i  

 undervisningen.
 Udgangspunktet for undervisningen i de nedenfor nævnte emner skal være et  

 alment problem, der indeholder biologiske elementer (f.eks. lighedsdebatten,  

 eugenik, befolkningseksplosionen, helseproblemer i u-lande og i-lande,  

 seksualitet, aggressivitet, ressourceproblemer, forureningsproblemer,  

 arbejdsplads- og boligmiljøproblemer).
 Undervisningsemner er:
1. Genetik.
Arv/miljø-problemstillingen.  

 Populationsgenetik.
2. Populationsbiologi.
Populationer i ligevægt og  

 uligevægt.
3. Etologi.
Refleks, instinkt, prægning, indlæring og  

 intelligensproblematikken.
Stof- og medicinmisbrug.
4. Økologi.
Abiotiske og biotiske miljøfaktorer.
Et enkelt af de fire nævnte hovedemner kan behandles mere dybtgående.
I så  

 fald kan et andet af de fire hovedemner udelades.
Emnerne kan også behandles  

 tværgående ud fra et overordnet tema.
 I slutningen af 2. semester kan der etableres integration med beslægtede  

 fag.
 For at indøve den eksperimentelle side af faget skal principielle  

 biologiske problemer i videst muligt omfang belyses gennem forsøg, der  

 udføres af de studerende i umiddelbar tidsmæssig tilknytning til emnets  

 teori.
 Den eksperimentelle side af undervisningen skal i vid udstrækning være  

 modelforsøg med andre organismer end mennesket.
 Desuden skal de studerende udføre et selvstændigt eksperimentelt betonet  

 eller på anden måde praktisk orienteret arbejde, hvorunder der udføres  

 eksperimenter eller gennemføres undersøgelser inden for et begrænset  

 fagområde.
 Over eksperimenterne føres der laboratoriejournal, og på grundlag heraf  

 udarbejdes der et antal rapporter.
 Undervisningens omfang og placering:
 2-årige hf-kurser: 3 ugentlige timer i 1. semester, 2 ugentlige timer i 2.  

 semester.
 Enkeltfagskurser: 80 timer tilrettelagt over 1 år.
 Eksamen:
Der afholdes en mundtlig prøve.
Der opgives det læste stof.
 Ved prøven fremlægger kursusstuderende de udarbejdede rapporter og  

 selvstuderende rapporter fra et af direktoratet godkendt laboratoriekursus.
 Der gives een karakter.
II.
Tilvalgsfag.
 Formål:
 Formålet med undervisningen er det samme som for fællesfag, dog med et  

 højere niveau som mål svarende til den udvidede undervisning.
 Undervisningen:
 Undervisningen omfatter emner vedrørende livsytringer på forskellige  

 organisationsniveauer og økologi samt et speciale.
 Emnerne uddybes og aktualiseres gennem samtaler og diskussioner dels af  

 almen biologisk karakter og dels knyttet til problemstillinger fra f.eks.  

 landbrug, skovbrug, gartneri, fiskeri, det bioteknologiske område,  

 miljøforurening og miljøpleje, arbejdsmiljø og sygdoms- og sundhedsområdet  

 (ernæring, alderdomsprocesser, stress, hjerte/karsygdomme, kræft).
 Principielle biologiske problemer skal i videst muligt omfang belyses  

 gennem forsøg, der udføres af de studerende i umiddelbar tidsmæssig  

 tilknytning til emnets teori.
 Over eksperimenterne føres der laboratoriejournal, og på grundlag heraf  

 udarbejdes der et antal rapporter.
 Undervisningens områder:
1. Livsytringer på forskellige organisationsniveauer.  

 Stofproduktion, -optagelse, -transport, -omdannelse og -udskillelse,  

 energiomsætninger, irritabilitet, bevægelse, forplantning (herunder gener og  

 kromosomer) og autoregulation.
Udvalgte eksempler hentes fra både plante- og  

 dyreriget, herunder mennesket.
Hovedvægten lægges på godt halvdelen af de  

 nævnte livsytringer, mens de resterende livsytringer behandles mere  

 kursorisk.
Som gennemgående temaer i undervisningen skal  

 struktur/funktion-relationen og opretholdelse af balance (homøostasi)  

 fremhæves.
Gennemgangen af livsytringer skal desuden give eksempler til  

 belysning af andre sider af biologien, specielt evolution og økologi.
For at  

 kunne inddrage konkrete organismer i en udviklingsmæssig problemstilling  

 belyses principperne for den systematiske inddeling af plante- og dyreriget  

 med udvalgte eksempler.
Under behandlingen af emnet livsytringer inddrages  

 biofysik og biokemi, ligesom mikroorganismernes betydning som  

 forskningsobjekter omtales.
2. Økologi.
Med baggrund i såvel  

 fællesfagsundervisning som udvidet undervisning på tilvalgsniveau tilstræbes  

 der en faglig syntese ved gennemgang af en konkret biotop.
Herunder skal  

 begrebet succession belyses.
3. Speciale.
Inden for ovenstående emnerække vælges et  

 emne eller et tværgående tema, der uddybes som speciale.
Specialet kan være  

 eksperimentelt betonet eller af litteraturkritisk karakter.
I den udstrækning  

 det ønskes, og praktiske forhold tillader det, kan de studerende vælge et  

 individuelt speciale.
 Undervisningens omfang og placering:
 2-årige hf-kurser: 4 ugentlige timer i 3. og 4. semester.
 Enkeltfagskurser: 128 timer tilrettelagt over 1 år.
 Eksamen:
 Der afholdes en skriftlig prøve og en mundtlig prøve.
Der opgives det læste stof.
Til den skriftlige prøve gives der 4 timer.
 Ved den mundtlige prøve fremlægger kursusstuderende de udarbejdede  

 rapporter og selvstuderende rapporter fra et af direktoratet godkendt  

 laboratoriekursus.
Der gives een karakter på grundlag af en særkarakter for den skriftlige  

 prøve og en særkarakter for den mundtlige prøve.
Særkaraktererne, der tæller  

 lige, angives på eksamensbeviset.
 § 14.  Kemi.
 Formål:
Formålet med undervisningen er, at de studerende 1. får et kendskab til kemiske arbejdsmetoder,  

 fænomener og love, 2. får et indtryk af kemiens anvendelse og  

 samfundsmæssige betydning.
 Undervisningen:
 Undervisningen omfatter:
1. Almen kemi.
Atomer, molekyler og ioner.
Det  

 periodiske system.
Kemisk binding, herunder molekylers rumlige opbygning.  

 Fortyndede opløsningers egenskaber.
Reaktionskinetik.
Kemisk ligevægt.  

 Redoxprocesser.
Syre-baseprocesser.
2. Uorganisk og organisk kemi.
De vigtigste  

 grundstoffer og nogle af deres forbindelser.
Herunder medtages  

 carbonforbindelserne med henblik på bindingstyper, nomenklatur og de  

 vigtigste funktionelle grupper (f.eks. hydroxyl, carbonyl, carboxyl og amino)  

 samt de vigtigste reaktionstyper.
3. Valgfrit stof.
Gennemgangen af de under 1 og 2  

 nævnte emner skal optage ca. 75 pct. af undervisningstiden.
Den resterende  

 del anvendes til at uddybe et eller flere af de nævnte emner eller til at  

 beskæftige sig med andre områder af kemien.
Der skal gives de studerende  

 kendskab til risikoen ved arbejde med kemiske forbindelser.
Undervisningen  

 skal indeholde teoretiske problemstillinger, demonstrationsforsøg og forsøg,  

 der udføres af de studerende.
De eksperimentelle elementer skal indtage en  

 fremtrædende plads i undervisningen og skal hvile på kvantitative og  

 kvalitative iagttagelser, således at de studerende får kendskab til metoder  

 og generelle kemiske lovmæssigheder.
De studerende fører journal over forsøg  

 og udarbejder 10 rapporter over centrale øvelser eller forsøgsrækker.  

 Konferencetimerne benyttes af lærer og studerende til individualiseret  

 vejledning i alle fagets discipliner.
 Undervisningens omfang og placering:
 2-årige hf-kurser: 5 ugentlige timer i 3. og 4. semester.
 Enkeltfagskurser: 160 timer tilrettelagt over 1 år.
 Eksamen:
 Der afholdes en mundtlig prøve.
 Kursusstuderende opgiver 10 øvelser med tilhørende rapporter samt et  

 pensum, der svarer til 2/3 af det stof, holdet i øvrigt har arbejdet med.  

 Rapporter over alle de udførte øvelser fremlægges.
 Selvstuderende opgiver det læste stof og fremlægger rapporter fra et af  

 direktoratet godkendt laboratoriekursus.
 Der gives to spørgsmål.
 1. Et spørgsmål i tilknytning til en øvelse, som  

 eksaminanden har udført.
 2. Et spørgsmål i et teoretisk emne.
 Ved prøven skal der lægges vægt på at undersøge, om eksaminanden er i  

 stand til at anvende sin kemiske viden.
 Der gives een karakter.
 § 15.  Fysik.
 Formål:
 Formålet med undervisningen er, at de studerende får indsigt i centrale  

 områder af den klassiske fysik og kendskab til dele af den moderne fysik samt  

 en orientering i andre dele af fysikkens arbejdsområder.
 Undervisningen:
Faget er såvel eksperimentelt som teoretisk.
De eksperimentelle elementer  

 er demonstrationsforsøg og forsøg, der udføres af de studerende.
De fysiske  

 eksperimenter skal på grundlag af det teoretiske stof give de studerende en  

 forståelse af den naturvidenskabelige arbejdsmetode.
I det teoretiske stof  

 skal fysikkens bevarelsesprincipper være et sammenkædende element, ligesom  

 opgaveløsning skal have en fremtrædende plads.
Faget og dets resultater skal  

 vises som en menneskelig bestræbelse på at beskrive og forstå naturen,  

 herunder disse resultaters indflydelse på teknologi og økonomi samt på det  

 enkelte individ.
 Undervisningen omfatter følgende emner inden for mekanik (nr. 1-10),  

 varmelære (nr. 11-13), elektricitetslære (nr. 14-21) og atomfysik (nr.  

 22-24):
 Mekanik.
Der skal udføres laboratorieøvelser over centrale problemstillinger i et  

 omfang svarende til 30 timer.
De studerende udarbejder rapporter over de  

 udførte laboratorieøvelser.
 Konferencetimerne benyttes af lærer og studerende til individualiseret  

 vejledning i alle fagets discipliner.
 Undervisningens omfang og placering:
 2-årige hf-kurser: 3 ugentlige timer i 2. semester, 6 ugentlige timer i 3.  

 semester, 5 ugentlige timer i 4. semester.
 Enkeltfagskurser: 224 timer tilrettelagt over 1 eller 2 år.
 Eksamen:
 Der afholdes en skriftlig prøve og en mundtlig prøve.
 Den skriftlige prøve:
Der gives 4 timer til prøven.
Direktoratet fastsætter, hvilket pensum  

 inden for de foran anførte emner der opgives.
Prøven skal omfatte såvel  

 kvantitative problemer som problemer, hvor eksaminanden skal vise indsigt og  

 kombinationsevne ved en kvalitativ besvarelse af spørgsmål.
 Den mundtlige prøve:
Kursusstuderende opgiver et pensum på 2/3 af de angivne emner.
Alle fire  

 hovedområder skal være repræsenteret.
Der opgives 10 af de praktiske øvelser  

 med rapporter.
Rapporter over alle de udførte øvelser fremlægges.
 Selvstuderende opgiver samtlige de i emnelisten angivne emner og alle de  

 udførte øvelser med rapporter fra et af direktoratet godkendt  

 laboratoriekursus.
 Der prøves i to spørgsmål, eet i det opgivne pensum og eet i de opgivne  

 øvelser.
 Der gives een karakter på grundlag af en særkarakter for den skriftlige  

 prøve og en særkarakter for den mundtlige prøve.
 § 16.  Matematik.
I.
Fællesfag.
 Formål:
 Formålet med undervisningen er, at de studerende opnår nogle matematiske  

 kundskaber, som kan være dem til nytte i andre fællesfag og i deres øvrige  

 dagligdag, samt at de får et indtryk af matematisk metode og tankegang.
 Undervisningen:
 Undervisningen omfatter:
 1. Begreber fra mængdelære og logik; kombinatorik.  

 Mængde, delmængde; løsningsmængde til åbent udsagn, eksempler på løsning af  

 simple ligninger og uligheder i een variabel; multiplikationsprincippet,  

 kombinationer.
2. Funktionsbegrebet.
Definitionsmængde,  

 funktionsværdi, værdimængde; injektiv funktion; funktioners monotoniforhold;  

 omvendt funktion, sammensat funktion.
 3. Specielle funktioner; grafisk fremstilling.  

 Koordinatsystemet; lineær funktion, stykkevis lineær funktion,  

 eksponentialfunktion; eksempler på forskellige måder at fastlægge en funktion  

 på.
4. Deskriptiv statistik.
Talmæssig beskrivelse af  

 observationer; hyppighed, frekvens, frekvensfordeling, kumuleret  

 frekvensfordeling; grafiske beskrivelsesmidler; statistiske deskriptorer.
5. Sandsynlighedsregning; statistik.
Tilfældigt  

 eksperiment, udfaldsrum, sandsynlighedsfunktion, endeligt sandsynlighedsfelt;  

 stikprøveudtagning; binomialfordeling; binomialtest, herunder begreberne  

 nulhypotese, kritisk mængde, signifikansniveau, enkel- og dobbeltsidet test,  

 fejl af 1. art.
6. Regnetekniske hjælpemidler.
Lommeregner, tabeller,  

 enkeltlogaritmisk papir.
7. Frie timer.
Der anvendes ca. 20 timer til uddybning  

 af et af ovenstående emner eller til i samarbejde med et eller flere andre  

 fag at arbejde med et område, hvor matematik anvendes.
 Undervisningens omfang og placering:
 2-årige hf-kurser: 5 ugentlige timer i 1. og 2. semester.
 Enkeltfagskurser: 160 timer tilrettelagt over 1 år.
 Eksamen:
 Der afholdes en skriftlig prøve og en mundtlig prøve.
 Den skriftlige prøve:
Der gives et opgavesæt, der består af et antal mindre opgaver og eventuelt  

 en eller flere mere omfattende opgaver.
Nogle af opgaverne i sættet er  

 valgfrie.
Til besvarelse heraf gives 4 timer.
Der kan stilles opgaver i alle  

 dele af det obligatoriske pensum undtagen det i punkt 7 nævnte.
 Den mundtlige prøve:
Opgivelserne til den mundtlige prøve skal for kursusstuderende i omfang  

 svare til ca. halvdelen af det obligatoriske pensum.
Selvstuderende opgiver  

 det pensum, der er fastlagt i punkterne 1-5.
 Der gives eet spørgsmål, der er formet således, at flere dele af pensum  

 kan berøres.
Der gives een karakter på grundlag af en særkarakter for den skriftlige  

 prøve og en særkarakter for den mundtlige prøve.
Særkaraktererne, der tæller  

 lige, angives på eksamensbeviset.
II.
Tilvalgsfag.
 Formål:
 Formålet med undervisningen er, at de studerende opnår en sådan matematisk  

 indsigt og et sådant kendskab til fundamentale matematiske begreber, metoder  

 og tankegange, at de får det faglige grundlag for at gennemføre videregående  

 uddannelser, der anvender matematik.
 Undervisningen:
 Undervisningen omfatter:
1. Elementære funktioner.
Polynomier i een variabel,  

 herunder deres faktoropløsning; brudne rationale funktioner af een variabel;  

 eksponentialfunktioner; logaritmefunktioner med grundtal e og 10;  

 potensfunktioner; de trigonometriske funktioner, herunder deres anvendelse  

 ved beregning i retvinklede trekanter.
2. Sandsynlighedsregning.
Betinget sandsynlighed;  

 stokastisk variabel; middelværdi, spredning.
3. Infinitesimalregning.
Beskrivelse af begreberne  

 grænseværdi og kontinuitet af en reel funktion af een reel variabel;  

 differentiabilitet af en reel funktion af een reel variabel; regneregler for  

 differentiation; det approksimerende førstegradspolynomium; bestemmelse af  

 funktioners værdimængde og monotoniforhold; simple eksempler på bestemmelse  

 af funktioners asymptotiske egenskaber; tegning af plane kurver bestemt ved  

 eksplicit givne funktioner; det bestemte integral som grænseværdi for summer;  

 det ubestemte integral; regneregler for bestemte og ubestemte integraler,  

 herunder partiel integration og integration ved substitution; bestemmelse af  

 arealer og rumfang ved integration.
 Undervisningens omfang og placering:
 2-årige hf-kurser: 6 ugentlige timer i 3. og 4. semester.
 Enkeltfagskurser: 192 timer tilrettelagt over 1 år.
 Eksamen:
 Der afholdes en skriftlig prøve og en mundtlig prøve.
 Den skriftlige prøve:
Der gives et opgavesæt bestående af et antal opgaver med enklere  

 problemstilling samt en eller flere mere sammensatte opgaver.
Nogle af  

 opgaverne i sættet er valgfrie.
Til besvarelse heraf gives 4 timer.
Der kan  

 stilles opgaver i alle dele af det for fællesfag og tilvalgsfag obligatoriske  

 pensum undtagen det i punkt 7 under fællesfag nævnte.
 Den mundtlige prøve:
Opgivelserne til den mundtlige prøve skal for kursusstuderende i omfang  

 svare til ca. halvdelen af det samlede obligatoriske pensum for fællesfag og  

 tilvalgsfag, idet hovedvægten lægges på tilvalgsfagets pensum.
Selvstuderende  

 opgiver hele det obligatoriske pensum for fællesfag og tilvalgsfag undtagen  

 det i punkt 7 under fællesfag nævnte.
 Der gives to spørgsmål, der begge er formet således, at flere dele af  

 pensum kan berøres.
 Der gives to karakterer, een for den skriftlige prøve og een for den  

 mundtlige prøve.
 § 17.  Datalære.
 Formål:
Formålet med undervisningen er - at give eleverne kendskab til fundamentale datalogiske begreber og  

 arbejdsmetoder - at give en orientering om datamaskiner og deres anvendelser i samfundet - at skabe et grundlag for den enkelte elevs selvstændige stillingtagen  

 til indførelse og anvendelse af edb i samfundet.
 Undervisningen:
 Undervisningen opdeles i tre faser:
A.
Den grundlæggende del.
Eleverne arbejder med fundamentale datalogiske  

 begreber.
B.
Projektdelen.
Eleverne vælger sammen med læreren emner til dyberegående  

 behandling.
C.
Dataopgaven.
Eleverne udarbejder i grupper på højst tre en rapport om  

 et datalogisk emne.
 Undervisningens omfang og placering:
 2-årige hf-kurser: 4 ugentlige timer i 3. og 4. semester.
 Enkeltfagskurser: 128 timer tilrettelagt over 1 år.
 Eksamen:
Prøven er mundtlig.
Der opgives dataopgaven og halvdelen af det under  

 punkterne A og B læste pensum.
 § 18.  Psykologi.
 Formål:
Formålet med undervisningen er at udvikle de studerendes evner til at  

 formulere og analysere psykologiske problemstillinger og til at kunne følge  

 en psykologisk tankegang og arbejdsmetode, således at psykologisk indsigt og  

 metode kan 1. anvendes på både individuelle og gruppemæssige  

 forhold samt 2. benyttes til at skelne de psykologiske teorier og  

 faglige sammenhænge fra den almenmenneskelige dagligdags opfattelse af, hvad  

 der er styrende for menneskets følelser, intellektuelle evner, handlinger og  

 bevidsthed.
 Undervisningen:
 Undervisningen omfatter en udviklingsorienteret psykologi og skal  

 indeholde 3 dimensioner:
1. en udviklingsmæssig og aldersmæssig dimension, 2. en socialpsykologisk og sociokulturel dimension og 3. en teorihistorisk og erkendelsesteoretisk  

 dimension.
 De to første dimensioner udgør tilsammen det individhistoriske aspekt, der  

 er det centrale i såvel undervisningens introduktionsdel som temadel.  

 Introduktionsdelen er af 3/4 - 1 semesters varighed.
a.
Introduktionsdelen omfatter en indføring i individudviklingens  

 vigtigste problemstillinger i forbindelse med barndom, ungdom og voksenalder.  

 Der skal inddrages flere empiriske metoder - kategoriseret i 1)  

 eksperimentelle metoder, 2) naturalistiske observationer og 3) indirekte  

 metoder.
Introduktionsdelen skal omfatte primær og sekundær socialisation i  

 relation til forskellige familiestrukturer, institutioner samt arbejds- og  

 uddannelsesmæssige forhold.
Desuden skal et af følgende emner indgå: 1. Den  

 intellektuelle og kreative udvikling. 2. Den emotionelle og seksuelle  

 udvikling. 3. Udviklingsmæssige forhold omkring sprog, kommunikation og  

 bevidsthed. 4. Udviklingsmæssige forhold omkring opdragelsens og  

 uddannelsernes funktion og praksis.
b.
Temadelen omfatter sammenhængende og beslægtede psykologiske  

 problemstillinger, teorier og egentlige undersøgelser.
Disse områder  

 gennemarbejdes ud fra en helhedsbetragtning.
Der vælges mindst et tema.
Det  

 enkelte tema vælges og planlægges i et samarbejde mellem de studerende og  

 læreren.
 Undervisningens omfang og placering.
 2-årige hf-kurser: 3 ugentlige timer i 3. og 4. semester.
 Enkeltfagskurser: 96 timer tilrettelagt over 1 år.
 Eksamen:
 Der afholdes en mundtlig prøve.
 Kursusstuderende opgiver det læste stof.
Selvstuderende opgiver ca. 250-300 sider fordelt over introduktionsdelen  

 og temadelen.
Stofmængden afhænger af sværhedsgraden.
Der gives et spørgsmål  

 med udgangspunkt enten i introduktionsdelen eller i temadelen.
Hvert  

 spørgsmål ledsages af såvel kendt som ukendt materiale (tekst, billeder,  

 tabeller etc.).
 Der gives een karakter.
 § 19.  Musik.
I.
Fællesfag.
 Formål:
 Formålet med undervisningen er, at de studerende udvikler deres interesser  

 for, deres viden om og deres færdigheder i musik.
 Undervisningen:
Undervisningen omfatter 1. musikudøvelse, 2. gennemgang af musikværker og  

 3. orientering om musikkens stilling i samfundet.
Elementær musik- og  

 hørelære inddrages i undervisningen i det omfang, det er nødvendigt for  

 arbejdet med punkterne 1 og 2.
Musikudøvelse omfatter en- og flerstemmig sang, sammenspil og eventuelt  

 dans og bevægelse til musik.
Gennemgangen af musikværker skal omfatte både  

 ældre og nyere stof, herunder også helt ny musik (symfonisk musik,  

 elektronisk musik, jazz, beat m.v.). Ved gennemgangen lægges der vægt på  

 oplevelsen og forståelsen af det enkelte værks kunstneriske virkemidler samt  

 af dets tilknytning til anden musik og til andre fagområder.
I orienteringen  

 om musikkens stilling i samfundet arbejdes der med forhold omkring musiks  

 fremstilling, distribution og modtagelse med henblik på at opnå en forståelse  

 af musiks forskellige funktioner.
 Undervisningens omfang og placering:
 2-årige hf-kurser: 2 ugentlige timer i 1. og 2. semester.
 Eksamen:
 Der afholdes ikke eksamen.
II.
Tilvalgsfag.
 Formål:
 Formålet med undervisningen er, at de studerende udvikler deres interesser  

 for, deres viden om og deres færdigheder i musik.
 Undervisningen:
 Undervisningen omfatter 1. sang, 2. spil, 3. sang og/eller spil i gruppe,  

 eventuelt med udarbejdelse af lettere arrangement, 4. musik- og hørelære samt  

 5. musikorientering.
Undervisningen i sang omfatter både solosang, enstemmig fællessang og  

 flerstemmige satser.
Undervisningen i spil kan vælges inden for alle  

 almindelige orkesterinstrumenter samt klaver, orgel, harmonika, guitar og  

 blokfløjte.
Til denne undervisning anvendes en af de 4 ugentlige timer.  

 Undervisningen kan enten gives som holdundervisning af normal lektionslængde  

 med tre deltagere pr. hold, eller som enkeltmandsundervisning, hvor de  

 studerende hver får 1/3 lektionslængde.
I gruppearbejdet med sang og/eller  

 spil deltager de enkelte studerende i så vid udstrækning som muligt i  

 udarbejdelsen af arrangementet.
I musiklære bygges der videre på det i  

 fællesfaget opnåede grundlag, især med hensyn til harmonik (herunder  

 becifring). I hørelære udvikles evnen til at tilegne sig og gengive et  

 nodebillede.
I musikorientering gennemgås mindst 5 værker eller enkeltsatser  

 repræsenterende forskellige perioder og genrer.
Værkernes musikhistoriske og  

 samfundsmæssige baggrund og fremherskende træk med hensyn til stil, form,  

 tematisk materiale, instrumentanvendelse m.m. belyses.
Der arbejdes med både  

 ældre og nyere musik,herunder jazz og beat.
 Undervisningens omfang og placering:
 2-årige hf-kurser: 4 ugentlige timer i 3. og 4. semester.
 Enkeltfagskurser: 160 timer tilrettelagt over 1 år og omfattende  

 læseplaner for både fællesfag og tilvalgsfag.
 Eksamen:
 Der afholdes een prøve.
 Kursusstuderende:
 Der eksamineres i fem discipliner:
 1. Eksaminanden synger en selvvalgt sang.
2. Hver eksaminand deltager i en gruppefremførelse med  

 solistisk besætning og med mindst 2 og højst 8 deltagere, så vidt muligt  

 arrrangeret af gruppemedlemmerne selv.
Noder eller andet grafisk materiale  

 skal foreligge.
I gruppefremførelsen kan kun deltage eksaminander fra det  

 pågældende hold.
Gruppefremførelsen kan være vokal, instrumental eller  

 kombineret vokal/instrumental.
 3. Eksaminanden spiller en selvvalgt soloopgave.
 4. En ukendt melodi på 12-16 takter indøves med  

 instrument til rådighed og gengives vokalt uden støtte af instrument.
 5. På grundlag af et ukendt båndeksempel med  

 tilhørende partitur eller andet skriftligt materiale valgt i tilknytning til  

 årets pensum redegør eksaminanden for det pågældende musikstykkes form,  

 temaer, stil m.v. og sætter det i relation til de gennemgåede værker.
Ved sygeeksamen og omprøve bortfalder gruppefremførelsen.
Sang og  

 instrumentalspil (jfr. punkt 1, 3 og 4) indgår da i den samlede bedømmelse  

 med øget vægt.
 Selvstuderende:
 Der eksamineres i fire discipliner.
1. Eksaminanden synger 2 sange ud af et af  

 eksaminanden opgivet pensum på 10 sange.
Den ene vælges af censor og den  

 anden af eksaminanden selv.
 2. Som kursusstuderende punkt 3.
 3. Som kursusstuderende punkt 4.
4. På grundlag af et ukendt båndeksempel med  

 tilhørende partitur eller andet skriftligt materiale valgt i tilknytning til  

 et opgivet pensum på 5 værker eller enkeltsatser redegør eksaminanden for det  

 pågældende musikstykkes form, temaer, stil m.m. og sætter det i relation til  

 de opgivne værker, herunder disses musikhistoriske og samfundsmæssige  

 baggrund.
Det opgivne pensum skal repræsentere forskellige perioder og  

 genrer.
 Der gives een karakter.
 § 20.  Formning.
I.
Fællesfag.
 Formål:
 Formålet med undervisningen er, at de studerende udvikler deres  

 fornemmelse for form, farve og rum for derved at blive i stand til at finde  

 og uddybe personlige udtryksformer, at de udvikler deres grundlag for kritisk  

 vurdering af alle former for visuelle indtryk, og at de får deres forståelse  

 for visuelle udtryk skærpet.
 Undervisningen:
De studerende skal udføre billedeksperimenter i forskellige materialer,  

 arbejde med analyse af visuelle indtryk, herunder originale arbejder, samt  

 beskæftige sig med faglitteratur.
Sammenhængen mellem det eksperimentelle og  

 det analytisk teoretiske arbejde fremhæves.
 De studerende skal erhverve sig et elementært kendskab til:
 1. Forudsætningerne for et arbejde med sort/hvidt.
 2. Farveteori.
 3. Billedkomposition.
 4. Tredimensional fremstilling.
 5. Registrering af synsmæssige indtryk.
 6. Billedanalytiske metoder.
 Undervisningens omfang og placering:
 2-årige hf-kurser: 2 ugentlige timer i 1. og 2. semester.
 Eksamen:
 Der afholdes ikke eksamen.
II.
Tilvalgsfag.
 Formål:
 Formålet med undervisningen er, at de studerende øger deres viden om  

 billedsproget som menneskelig udtryksform og styrker deres muligheder for  

 selvstændig stillingtagen til kunstneriske og visuelle problemer.
 Undervisningen:
 Undervisningen omfatter arbejde med de under fællesfaget behandlede  

 områder, således at disse uddybes såvel praktisk eksperimentelt som  

 teoretisk.
 Undervisningens omfang og placering:
 2-årige hf-kurser: 4 ugentlige timer i 3. og 4. semester.
 Enkeltfagskurser: 160 timer tilrettelagt over 1 år og omfattende  

 læseplaner for både fællesfag og tilvalgsfag.
 Eksamen:
 Der afholdes en prøve i praktisk arbejde og en mundtlig prøve.
 Kursusstuderende:
 Prøven i praktisk arbejde:
 Eksaminanden fremlægger og kommenterer de i løbet af de to år udførte  

 formningsarbejder, herunder eventuelle gruppearbejder og skriftlige arbejder.  

 Censor og eksaminator bedømmer samtlige arbejder.
 Den mundtlige prøve:
Prøven skal vise eksaminandens selvstændige vurderingsevne og  

 stillingtagen til kunstneriske og visuelle problemer.
Prøven tager sit  

 udgangspunkt i den studerendes arbejder, reproduktioner eller andet  

 materiale.
 Selvstuderende:
Eksaminanden oplyser på eksamensindstillingen, hvilken litteratur og  

 hvilke discipliner der er arbejdet med inden for formningsområderne ved  

 eksamensforberedelsen.
Det opgivne eksamensstof skal dække de krav, der er  

 angivet i afsnittet om undervisningen, på en sådan måde, at stoffet belyses  

 fra flere sider.
 Prøven i praktisk arbejde:
Ved prøvens begyndelse fremlægger eksaminanden 10-15 selvstændigt udførte  

 arbejder, hvoraf mindst to skal være tegninger, to inden for andre sort/hvid  

 discipliner, to i farve og to tredimensionelle arbejder.
Disse arbejder  

 bedømmes ikke, men danner grundlag for eksamensopgaven, som gives inden for  

 det af eksaminanden opgivne stof, og som bedømmes af censor og eksaminator.
 Til udarbejdelse af opgaven gives der 4 timer.
 Den mundtlige prøve:
Redegørelse for eksamensopgaven og i tilknytning hertil en prøve, som skal  

 vise den studerendes selvstændige vurderingsevne og stillingtagen til  

 kunstneriske og visuelle problemer.
Prøven tager sit udgangspunkt i  

 reproduktioner eller andet materiale.
Der gives een karakter på grundlag af en særkarakter for prøven i praktisk  

 arbejde og en særkarakter for den mundtlige prøve.
Særkaraktererne, der  

 tæller lige, angives på eksamensbeviset.
 § 21.  Idræt.
I.
Fællesfag.
 Formål:
Formålet med undervisningen er, at de studerende 1. får mulighed for at lære grundprincipperne for samt  

 betydningen af at bringe sig i god fysisk form, 2. opnår kendskab til elementær arbejdsteknik og  

 bevægelseslære, 3. erhverver sig færdighed i faget, 4. motiveres for fortsat fysisk aktivitet.
 Undervisningen:
 Undervisningen omfatter:
 Grundtræning:
1. Opvarmningsprogrammer omfattende vigtigste led og  

 muskelgrupper inddrages.
Hop og løb indgår, således at opvarmningsprogrammet  

 får konditionsgivende effekt.
 2. Konditionstræning, træning af muskelstyrke og  

 muskeludholdenhed samt opøvelse af leddenes naturlige bevægelighed.
 3. Indøvelse af et grundtræningsprogram til brug efter  

 kursustiden.
 Arbejdsteknik:
 Grundprincipperne for rigtige arbejdsstillinger, siddende og stående, samt  

 løfte-, bære-, trække- og skubbeteknik.
 Emner, herunder specialdiscipliner:
 Emnerne, herunder specialdisciplinerne, vælges i samråd mellem lærer og de  

 studerende under hensyntagen til holdenes størrelse og kursusstedets  

 faciliteter.
Som emner af mere generel karakter kan nævnes: ketsjerspil, slagboldspil,  

 musik og bevægelse, friluftsaktiviteter og vinteridræt.
Som  

 specialdiscipliner kan nævnes: badminton, basketball, fodbold, håndbold,  

 volleyball, kreativ bevægelse, redskabsgymnastik, rytmisk gymnastik, atletik,  

 orienteringsløb og svømning.
 Funktionel bevægelsesteknik (f.eks. fjedreteknik, balancetiming, rigtig  

 dosering af kraftindsats, faldteknik, totalitetsprincip) inddrages i  

 undervisningen.
 De studerende undervises i kunstigt åndedræt efter anerkendte metoder.
 Undervisningens omfang og placering:
 2-årige hf-kurser: 2 ugentlige timer i 1. og 2. semester.
 Eksamen:
 Der afholdes ikke eksamen.
II.
Tilvalgsfag.
 Formål:
Formålet med undervisningen er, at de studerende får mulighed for i  

 forhold til fællesfaget 1. at udbygge det opnåede grundlag, 2. at tilegne sig bedre indsigt og større færdighed i  

 faget, 3. at arbejde mere selvstændigt på grundlag af den  

 øgede teoretiske viden, 4. at opnå grundlag for stillingtagen til idræt og  

 kropskultur.
 Undervisningen:
 Halvdelen af timerne anvendes til teori og halvdelen anvendes til praktik  

 i både 3. og 4. semester.
Gennemgang af elementær arbejdsfysiologi og speciel teori med særligt  

 henblik på arbejdsteknik og grundtræningens elementer.
Den teoretiske  

 gennemgang belyses ved mindst 8 enkle øvelser og eksperimenter.
De studerende  

 udarbejder rapporter over de udførte forsøg.
Hovedvægten lægges på følgende  

 emner: kondition og konditionstræning - træning af muskelstyrke (isotonisk og  

 isometrisk) - muskelømhed - træthed - føden (fedme og motion) - forskellige  

 faktorers indflydelse på den fysiske præstationsevne - testning - teoretisk  

 baggrund for løfte- og bæreteknik.
 Synspunkter og vurderinger fra fagområder som idrætspsykologi,  

 idrætssociologi og idrætshistorie kan inddrages for at give sammenhæng i de  

 behandlede problemstillinger.
 Grundtræning:
 Som i fællesfaget.
 Emner, herunder specialdiscipliner:
 Som i fællesfaget.
 Undervisningens omfang og placering:
 2-årige hf-kurser: 4 ugentlige timer i 3. og 4. semester.
 Enkeltfagskurser: 160 timer tilrettelagt over 1 år og omfattende  

 læseplaner for både fællesfag og tilvalgsfag.
 Eksamen:
 Der afholdes en mundtlig prøve og en praktisk prøve.
 Den mundtlige prøve:
Kursusstuderende: Der opgives det læste stof.
Eksaminandens rapporter  

 fremlægges.
Der gives eet spørgsmål.
Eksaminationen kan ske på grundlag af et forelagt  

 materiale (f.eks. rapporter, forsøgsresultater, tabeller).
Selvstuderende: Som kursusstuderende.
Der fremlægges rapporter fra et af  

 direktoratet godkendt laboratoriekursus.
 Den praktiske prøve:
Kursusstuderende: Der vises et opvarmningsprogram og et muskelstyrke~  

 eller muskeludholdenheds- eller konditionstræningsprogram.
Efter  

 eksaminandens eget valg vises tekniske færdigheder i to af de emner, der er  

 undervist i under tilvalg, i hvert mindst 12 timer.
Selvstuderende: Som kursusstuderende.
Dog er eksaminandens valg af emner  

 betinget af kursustedets faciliteter.
I boldspillene vises ingen  

 spillesituation.
Der gives een karakter på grundlag af en særkarakter for den mundtlige  

 prøve og en særkarakter for den praktiske prøve.
Særkaraktererne, der tæller  

 lige, angives på eksamensbeviset.
 § 22.  Undervisningsministeriet, direktoratet for  

 gymnasieskolerne og højere forberedelseseksamen kan fastsætte nærmere regler  

 om undervisningen og eksamen i fagene.
Stk. 2.  Direktoratet kan godkende sådanne afvigelser  

 fra bekendtgørelsens bestemmelser, som er led i forsøgsundervisning, eller  

 som i øvrigt indgår i en fastlagt plan.
Det er en betingelse herfor, at  

 eksamens anvendelighed som grundlag for videregående uddannelse ikke  

 forringes.
 Stk. 3.  Direktoratet kan dispensere fra bekendtgørelsen  

 i særlige tilfælde.
 § 23.  Klager over afgørelser efter denne  

 bekendtgørelse indbringes for Direktoratet for Gymnasieskolerne og Højere  

 Forberedelseseksamen.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratet kan bestemme, at klagen har  

 opsættende virkning.
 Stk. 4.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 24.  Bekendtgørelsen træder i kraft den 1. december  

 1987.
 Stk. 2.  Bekendtgørelse nr. 305 af 4. juni 1984 om  

 fagene til højere forberedelseseksamen ophæves.
Undervisningsministeriet, den 2.  

 november 1987 P.M.V.
