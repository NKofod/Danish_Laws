En kommune havde afslået at give tilladelse til indretning af beboelse  

 i tidligere erhvervslokaler under henvisning til, at denne anvendelse ville  

 kræve mere opholdsareal end tidligere.
Fundet, at de fælles opholdsarealer  

 ikke blev nævneværdigt forringede ved indretning af lejligheden.
» Byggelovsklage vedrørende ejendommen matr.nr. 10 cv, Frederiksberg I skrivelse af 8. juli 1987 meddelte Byggestyrelsen, at Deres klage af 29.  

 juni 1987 over Frederiksberg kommunalbestyrelses afgørelse blev sendt til  

 kommunalbestyrelsen til udtalelse.
 Kommunalbestyrelsen havde meddelt afslag på en ansøgning om tilladelse til  

 at indrette beboelse på 2. sal (tagetagen) og køkken og baderum med wc i  

 stueetagen samt tegnestue i eksisterende værksted på 1. sal i bagbygningen på  

 ovennævnte ejendom.
 I klagen har De gjort gældende at kommunalbestyrelsens afgørelse ikke er i  

 overensstemmelse med den for området gældende lokalplan.
Kommunalbestyrelsen har i skrivelse af 14. september 1987 udtalt, at den omhandlede bagbygning har et bebygget areal på ca. 36 m2, at bygningen er opført i 1904, at den er udstykket som selvstændig ejerlejlighed, og at den oprindelig har været benyttet til fabriksvirksomhed.
 Kommunalbestyrelsen meddelte endvidere, at ejendommen ifølge lokalplan nr.  

 8, der er tinglyst den 11. marts 1980, kun må benyttes til beboelse, dog  

 således at den eksisterende lovlige anvendelse af ejendommen kan fortsætte  

 som hidtil.
 I 1984 har kommunalbestyrelsen vedtaget at tillade, at stueetagen og 1.  

 sal i bagbygningen benyttes til værksted for brugskunst og kunsthåndværk og  

 tagetagen til tegnestue.
 Da den ansøgte indretning af beboelse på 2. sal (tagetagen) og køkken og  

 baderum med wc i stueetagen medfører krav om anlæg af ca. 30 m2 opholdsareal,  

 som det med den nuværende benyttelse af ejendommen ikke vil være muligt at  

 anlægge, har kommunalbestyrelsen vedtaget at fastholde den tidligere trufne  

 beslutning om ikke at tillade indretning af beboelse i bagbygningen.
De har modtaget en kopi af kommunalbestyrelsens svar.
I Deres kommentarer  

 hertil af 24. september 1987 har De gjort gældende, at der ikke blev stillet  

 krav om anlæg af opholdsarealer, da De i 1984 fik tilladelse til indretning  

 af tegnestue.
 De har endvidere gjort gældende, at der ikke i lokalplanen er optaget  

 bestemmelser om, at bagbygningen kræver et opholdsareal på 30 m2 for at kunne  

 benyttes til beboelse, og at det manglende opholdsareal efter Deres  

 opfattelse må ses i relation til hele ejendommen, matr.nr. 10 cv, som  

 bagbygningen er en del af.
 De har oplyst, at kravet om opholdsareal efter Deres opfattelse kun kan  

 stilles i forbindelse med nybyggeri, og at der uden krav om anlæg af  

 opholdsareal er givet tilladelse til, at en erhvervslejlighed i hovedhuset  

 anvendes til beboelse.
 De har endelig oplyst, at der ikke vil blive knyttet ansatte til den  

 tegnestue, De ønsker indrettet på 1. sal i bagbygningen.
 Samtidig med, at De har klaget til Byggestyrelsen, har De klaget til  

 Planstyrelsen.
 I skrivelse af 26. november 1987 har Planstyrelsen, efter at have  

 revurderet sin afgørelse af 6. oktober 1987, meddelt Dem, at der ifølge  

 kommuneplanloven ikke er noget til hinder for at benytte bagbygningen til  

 beboelse med liberalt erhverv.
 Planstyrelsen meddelte Dem samtidig, at spørgsmålet, om hvorvidt  

 Frederiksberg kommunalbestyrelses afslag på Deres ansøgning har hjemmel i  

 byggeloven, må afvente Byggestyrelsens afgørelse.
 Under henvisning til Planstyrelsens reviderede afgørelse af 26. november  

 1987 har Byggestyrelsen den 2. december 1987 hjemvist sagen til fornyet  

 behandling i Frederiksberg kommunalbestyrelse.
 Kommunalbestyrelsen har i sit svar af 16. december 1987 oplyst, at man er  

 af den opfattelse, at byggelovens § 2, stk. 1 c og bygningsreglement 1982,  

 kapitel 2.1.1, afgiver fornøden hjemmel til at stille krav om anlæg af  

 opholdsareal.
 Da det stillede krav om et opholdsareal på ca. 30 m2 ikke kan opfyldes, er  

 kommunalbestyrelsen af den opfattelse at være berettiget til at nægte  

 tilladelse til anvendelse af bagbygningen til beboelse, idet denne anvendelse  

 kræver mere opholdsareal end den hidtidige anvendelse.
 De har modtaget en kopi af kommunalbestyrelsens skrivelse af 16. december  

 1987, men har ikke afgivet kommentarer hertil.
 Byggestyrelsen skal herefter udtale følgende:
 Byggestyrelsen er enig med kommunalbestyrelsen i, at byggeloven finder  

 anvendelse, idet der er tale om en væsentlig ændring i benyttelsen af  

 bagbygningen fra erhverv til beboelse, jf. herved byggelovens § 2, stk. 1 c.
 I det i medfør af byggeloven udfærdigede bygningsreglement bestemmes i  

 kapitel 2.1.1, stk. 1, at der skal udlægges og anlægges friarealer til  

 opnåelse af tilfredsstillende fælles opholdsarealer for beboerne eller de i  

 bebyggelsen beskæftigede.
 Denne bestemmelse finder anvendelse i den foreliggende sag, da der ikke i  

 lokalplan nr. 8 er fastsat bestemmelser om opholdsarealer, jf.  

 bygningsreglementets kapitel 2.1.1, stk. 2.
 I kapitel 2.1.1, stk. 1 henvises til bestemmelserne i kapitel 2.1.2.
 Ifølge kapitel 2.1.2, stk. 1, sidste punktum, skal opholdsarealets  

 størrelse i ældre byområder med overvejende sluttet bebyggelse i hvert enkelt  

 tilfælde godkendes af kommunalbestyrelsen under hensyn til lejlighedernes  

 størrelse og art.
 Det er Byggestyrelsens opfattelse, at kommunalbestyrelsen ved sin  

 beslutning om ikke at tillade indretning af den ansøgte beboelse på grund af  

 et manglende opholdsareal på ca. 30 m2 ikke har taget tilstrækkelig hensyn  

 til lejlighedens størrelse og art.
 Byggestyrelsen har herved lagt vægt på, at der er tale om indretning af en  

 mindre lejlighed på 60-70 m2 i et ældre byområde med sluttet bebyggelse.
 Lejligheden ønskes indrettet i lokaler, der i 1984 er tilladt indrettet  

 til værksted for brugskunst og tegnestue.
 Da de fælles opholdsarealer for beboerne og de i ejendommen beskæftigede  

 efter Byggestyrelsens opfattelse ikke bliver nævneværdig forringede ved  

 indretning af lejligheden i bagbygningen, findes det ikke at være i  

 overensstemmelse med bestemmelserne i bygningsreglement 1982, kapitel 2.1.2,  

 stk. 1, at forhindre den ved lokalplanen forudsatte anvendelse af ejendommen  

 til beboelse med den begrundelse, at et krav om anlæg af 30 m2 opholdsareal  

 ikke kan opfyldes.
Under henvisning til ovenstående har man d.d. anmodet Frederiksberg  

 kommunalbestyrelse om at omgøre den trufne beslutning.« Not 2 Idet henvises til ovenstående skal man anmode kommunalbestyrelsen om at  

 omgøre den trufne afgørelse om ikke at tillade indretning af beboelse i den  

 omhandlede bagbygning på ejendommen, matr. nr. 10 cv af Frederiksberg.
 Der henvises til j.nr. 314/87.
Not 3 Til orientering.
Der henvises til j.nr.
P.4331/16-44.
