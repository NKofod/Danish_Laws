 Antaget, at et kontokortselskab kan registrere personnumre i  

 kontoforhold, der er omfattet af indberetningspligten i skattekontrolloven.
Registertilsynet fandt, at et kontokortselskabs registrering og  

 videregivelse af personnumre i kontoforhold, der er omfattet af  

 indberetningspligten i henhold til skattekontrolloven, ikke kan antages at  

 stride mod lov om private registre m.v. § 4 a, jf. bemærkningerne til denne  

 bestemmelse.
Med hensyn til selskabets registrering af personnumre i  

 kontoforhold, som ikke er indberetningspligtige i henhold til  

 skattekontrolloven, og som alene har til formål at sikre korrekt  

 identifikation og adresseajourføring, f.eks. i forbindelse med selskabets  

 inddrivelse af fordringer, fandt Registertilsynet ikke, at betingelserne i  

 henhold til lov om private registre m.v. § 4 a kan anses for opfyldt.
 Registertilsynets årsberetning 1988 s. 82.
