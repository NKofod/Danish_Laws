 Den psykiske helbredstilstand.
 Manden var født den 13. marts 1944.
 Hustruen var født den 3. juni 1949.
 Familien var barnløs.
 Der ønskedes udenlandsk pige i alderen 0-2 år.
Samrådet havde givet afslag på grund af ansøgernes manglende psykiske  

 kvalifikationer.
Der var i sagen foretaget en psykologisk undersøgelse, som  

 konkluderede, at ansøgerne havde naturlige ressourcer for indlevelse og  

 kontakt, men at de begge tilsyneladende var noget hæmmede i fuldt ud at  

 udnytte disse muligheder, manden på grund af massivt distancerende forsvar i  

 form af ironisering, hustruen på grund af en ret letvakt ængstelighed og  

 selvusikkerhed.
 Adoptionsnævnet besluttede at meddele ansøgerne den ansøgte godkendelse.
 Nævnet meddelte samtidig samrådet og socialcentret, at der i tilfælde,  

 hvor der opstår tvivl om ansøgeres egnethed på grund af manglende psykiske  

 kvalifikationer bør foretages en psykiatrisk, eventuel børnepsykiatrisk  

 undersøgelse, inden der finder en (eventuel) psykologisk undersøgelse sted i  

 sagen, jfr. herved adoptionsudvalgets betænkning III, s. 56.
 P.N.V.
Hornslet Til samtlige adoptionssamråd og socialcentre.
