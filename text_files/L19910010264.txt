Den 20. juni 1991 undertegnedes på Nyborg Slot en aftale mellem Danmark og USA om gensidig bistand i toldsager.
 Aftalen har følgende ordlyd:
Oversættelse AFTALE MELLEM KONGERIGET DANMARK OG AMERIKAS FORENEDE STATER om gensidig bistand i toldsager Regeringerne i Kongeriget Danmark og Amerikas Forenede Stater, som anser overtrædelse af toldlovgivningen for skadelig for deres  

 respektive landes økonomiske, fiskale, sociale og handelsmæssige interesser, som anser det for vigtigt at sikre rigtig fastsættelse af told og andre  

 ind- og udførselsafgifter såvel som rigtig gennemførelse af bestemmelser,  

 forbud, restriktioner og kontrol, som er overbeviste om, at bekæmpelse af overtrædelser af toldlovgivningen  

 kan gøres mere effektiv gennem et udvidet samarbejde mellem deres  

 toldmyndigheder, som i denne forbindelse har taget hensyn til rekommandationen om gensidig  

 administrativ bistand af 5. december 1953 fra Toldsamarbejdsrådet i  

 Bruxelles, er blevet enige om følgende:
DEFINITION Artikel 1 I denne aftale forstås ved, 1. Toldlovgivning', bestemmelser fastsat ved lov eller  

 forskrift vedrørende indførsel, udførsel eller transit af varer, hvad enten  

 det drejer sig om told, skatter eller andre skyldige beløb, eller  

 forholdsregler vedrørende forbud, restriktioner eller kontrol.
 2. Toldmyndighed', i Danmark: Skatteministeriet, Told-  

 og Skattestyrelsen og i Amerikas Forenede Stater: The United States Customs  

 Service, Department of the Treasury.
 3. Overtrædelse', enhver krænkelse af toldlovgivningen  

 eller forsøg herpå.
ANVENDELSESOMRÅDE Artikel 2 1. Parterne skal, gennem deres toldmyndigheder yde  

 hinanden gensidig administrativ bistand for at hindre, undersøge og forfølge  

 enhver overtrædelse i overensstemmelse med bestemmelserne i denne aftale.
 2. Bistand efter denne aftale skal efter anmodning  

 også ydes til fastsættelse af told, skatter og andre skyldige beløb og med  

 det formål at styrke kontrollen inden for rammerne af toldmyndighedernes  

 beføjelser.
 3. Bistand inden for rammerne af denne aftale ydes  

 efter den bistandssøgte parts lovgivning og inden for rammerne af  

 toldmyndighedernes kompetence og ressourcer.
MEDDELELSE AF OPLYSNINGER Artikel 3 1. Toldmyndighederne skal uopfordret eller efter  

 anmodning meddele enhver tilgængelig oplysning om forhold, som kan medføre  

 overtrædelser på den anden parts territorium.
Dette omfatter dokumentation  

 vedrørende transport og forsendelse af varer, der viser varernes værdi, hvem  

 der kan disponere over dem og deres bestemmelsessted.
2. Efter anmodning skal toldmyndighederne underrette  

 hinanden om, hvorvidt varer, der er udført fra den ene parts område, er  

 lovligt indført til eller bragt ind i den anden parts område.
Underretningen  

 skal efter anmodning indeholde oplysning om de anvendte toldprocedurer og  

 enkeltheder om varerne.
 3. Hvis toldmyndigheden ikke har de oplysninger, der  

 anmodes om, vil den sørge for at skaffe disse oplysninger i overensstemmelse  

 med bestemmelserne i dens toldlovgivning.
Artikel 4 1. Den ene parts toldmyndighed skal efter anmodning  

 skaffe den anden parts toldmyndighed rapporter, fortegnelser over  

 bevismateriale eller bekræftede kopier af dokumenter, der giver alle  

 tilgængelige oplysninger om opdagede eller planlagte transaktioner, der er i  

 strid med den anden parts toldlovgivning.
 2. Der skal kun anmodes om originaleksemplarer af  

 sagsakter eller dokumenter i sager, hvor kopier vil være utilstrækkelige.  

 Efter særlig anmodning, skal kopier af sådanne sagsakter, dokumenter og andet  

 materiale, bekræftes behørigt.
 3. Originaleksemplarer af sagsakter eller dokumenter,  

 der er fremsendt, skal returneres hurtigst muligt.
OPSYN MED PERSONER, VARER OG TRANSPORTMIDLER Artikel 5 Efter anmodning skal toldmyndighederne, i det omfang de er i stand til  

 det, føre særligt opsyn med:
a. transportmidler, som er kendt for eller mistænkt for at blive anvendt  

 ved overtrædelser inden for den bistandssøgende toldmyndigheds område; b. varer, som af den bistandssøgende toldmyndighed angives at være  

 genstand for omfattende ulovlig trafik til eller fra dens område; og c. bestemte personer, som af den bistandssøgende toldmyndighed er kendt  

 for eller mistænkt for at være involveret i en overtrædelse.
UNDERSØGELSER Artikel 6 1. Hvis den ene parts toldmyndighed anmoder om det,  

 skal den anden parts toldmyndighed iværksætte alle nødvendige undersøgelser  

 af forhold, der er eller synes at være i strid med toldlovgivningen.  

 Resultaterne af sådanne undersøgelser skal meddeles den bistandssøgende  

 toldmyndighed.
 2. Disse undersøgelser skal foretages i  

 overensstemmelse med den bistandssøgte toldmyndigheds love og bestemmelser.
Artikel 7 1. Hvis den bistandssøgte stats toldmyndighed mener,  

 at der skal være en repræsentant for den bistandssøgende toldmyndighed til  

 stede ved gennemførelsen af en kontrolaktion, skal den bistandssøgende  

 toldmyndighed underrettes herom.
 2. Hvis der skal være en repræsentant for den  

 bistandssøgende toldmyndighed tilstede ved gennemførelsen af kontrolaktionen,  

 skal denne toldmyndighed underrettes om tidspunkt og sted for den aktion, der  

 skal udføres i anledning af anmodningen.
UNDTAGELSE FRA PLIGTEN TIL AT YDE BISTAND Artikel 8 1. Hvis efterkommelse af en anmodning om bistand anses  

 for at krænke den bistandssøgte stats suverænitet, sikkerhed, almene  

 retsprincipper eller andre væsentlige interesser, kan anmodningen afslås  

 eller bistand gives delvis eller gøres afhængig af, at visse vilkår eller  

 pålæg opfyldes.
2. Hvis den ene parts toldmyndighed anmoder om  

 bistand, som den ikke selv ville være i stand til at efterkomme, hvis den  

 blev anmodet herom af den anden parts toldmyndighed, skal den bistandssøgende  

 parts toldmyndighed gøre opmærksom på dette forhold i sin anmodning.
I et  

 sådant tilfælde skal den bistandssøgte toldmyndighed frit kunne afgøre, om  

 anmodningen kan efterkommes.
 3. Hvis en anmodning om bistand ikke kan efterkommes,  

 skal den toldmyndighed, der har anmodet om bistand, straks underrettes herom  

 og oplyses om, hvorfor bistanden afslås.
FORPLIGTELSE TIL HEMMELIGHOLDELSE Artikel 9 1. Oplysninger, dokumenter og andre meddelelser, der  

 modtages af den ene parts toldmyndighed, skal være underkastet samme  

 officielle hemmeligholdelse, som gælder i denne stat for samme slags  

 oplysninger og dokumenter.
2. Oplysninger, dokumenter og andre meddelelser, som  

 er modtaget inden for rammerne af den gensidige bistand kan kun anvendes til  

 de formål, som er nævnt i denne aftale, herunder anvendelse i retssager eller  

 administrative sager.
Sådanne oplysninger, dokumenter eller andre meddelelser  

 kan kun anvendes til andre formål, når den toldmyndighed, der har leveret  

 dem, giver sit udtrykkelige samtykke hertil.
 3. Anvendelsen af sådanne oplysninger og dokumenter  

 som bevis ved domstolene, og den vægt, der skal knyttes hertil, afgøres i  

 overensstemmelse med den nationale lovgivning.
SAGKYNDIGE OG VIDNER Artikel 10 Hvis den ene parts domstole eller myndigheder i forbindelse med indbragte  

 toldlovsovertrædelser anmoder herom, kan den anden parts toldmyndighed  

 bemyndige sine embedsmænd til at møde som vidner eller sagkyndige for disse  

 domstole eller myndigheder.
Embedsmændene kan vidne om kendsgerninger, de har  

 fået kendskab til i tjenesten.
Det skal klart fremgå af anmodningen, i  

 hvilken sag og i hvilken egenskab embedsmanden skal afhøres.
BISTANDSANMODNINGERNES FORM OG INDHOLD Artikel 11 1. Anmodninger i henhold til denne aftale skal  

 fremsættes skriftligt.
Dokumenter, som er nødvendige for at efterkomme  

 anmodningerne, skal vedlægges.
Når situationen kræver det, kan mundtlige  

 anmodninger også accepteres.
Sådanne anmodninger skal bekræftes skriftligt.
 2. Anmodninger i henhold til stk. 1. skal indeholde  

 følgende oplysninger:
Artikel 12 1. Bistand skal ydes i et direkte samarbejde mellem  

 embedsmænd, der er udpeget af cheferne for de respektive toldmyndigheder.
2. Hvis den bistand, som den bistandssøgende  

 toldmyndighed anmoder om, ikke ligger inden for den anmodede toldmyndigheds  

 ansvarsområde, kan den bistandssøgte toldmyndighed videregive anmodningen til  

 den relevante myndighed.
Denne myndighed skal frit kunne afgøre, om der skal  

 ydes bistand.
Bistand, som ydes på den måde, skal videregives gennem den  

 bistandssøgte toldmyndighed.
OMKOSTNINGER Artikel 13 Toldmyndighederne skal afstå fra at kræve erstatning for omkostningerne,  

 som opstår ved anvendelsen af den aftale, bortset fra udgifter til sagkyndige  

 og vidner.
GENNEMFØRELSE AF AFTALEN Artikel 14 Skatteministeriet, Told- og Skattestyrelsen og the United States Customs  

 Service, Department of the Treasury, kan kontakte hinanden direkte for at  

 behandle spørgsmål, som opstår ved anvendelsen af aftalen.
Spørgsmål, som  

 ikke kan løses på denne måde, kan forelægges gennem diplomatiske kanaler.
GYLDIGHEDSOMRÅDE Artikel 15 Denne aftale anvendes på Kongeriget Danmarks toldområde (som ikke omfatter  

 Færøerne og Grønland) og på Amerikas Forenede Staters toldområde.
Den skal  

 også anvendes på Amerikas Forenede Staters Jomfruøer.
Denne aftale kan efter  

 underretning fra De Forenede Stater også anvendes på andre områder, som  

 tilhører De Forenede Stater.
IKRAFTTRÆDELSE OG OPSIGELSE Artikel 16 1. Parterne skal ved udveksling af diplomatiske noter  

 underrette hinanden om, at de har accepteret aftalens bestemmelser, og at  

 alle lovgivningsmæssige forudsætninger, der er nødvendige for aftalens  

 ikrafttræden, er opfyldt.
Aftalen træder i kraft 90 dage efter den sidste  

 motifikation.
 2. Parterne er enige om, med henblik på en revision af  

 aftalen, at mødes efter fem år, regnet fra ikrafttrædelsesdatoen, medmindre  

 de skriftligt underretter hinanden om, at en revision ikke er nødvendig.
 3. Denne aftale kan, ved skriftlig meddelelse, opsiges  

 gennem diplomatiske kanaler og skal ophøre med at være i kraft seks måneder  

 efter, at sådan meddelelse er givet.
Udfærdiget på Nyborg Slot, den 20. juni  

 1991, i to eksemplarer på dansk og på engelsk.
Begge tekster har  

 samme gyldighed.
For Kongeriget Danmark Jens Rosman For Amerikas Forenede Stater Carol B.
Hallett  Aftalen, der ikke omfatter Færøerne og Grønland,  

 træder i medfør af artikel 16 i kraft den 17. oktober 1991.
