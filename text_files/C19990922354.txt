NOA-Meddelelse om fortolkning af  

 overgangsreglen i § 41, stk. 2, i Arbejdsmarkedsstyrelsens  

 bekendtgørelse nr. 984 af 17. december 1998 om orlov til  

 uddannelse Det er tidspunktet for orlovsansøgningens  

 indgivelse, der er afgørende for, om ansøgninger om orlov  

 til uddannelse skal behandles efter reglerne i Arbejdsmarkedsstyrelsens  

 bekendtgørelse nr. 48 af 26. januar 1998 eller reglerne i  

 Arbejdsmarkedsstyrelsens bekendtgørelse nr. 984 af 17. december  

 1998.
 Arbejdsmarkedsstyrelsens bekendtgørelse nr. 984 af  

 17. december 1998 om orlov til uddannelse, der trådte i kraft den 1.  

 januar 1999, finder anvendelse på ansøgninger om orlov til  

 uddannelse, der er indgivet til Arbejdsformidlingen,  

 arbejdsløshedskassen eller uddannelsesstedet den 1. januar 1999 eller  

 senere, jf. bekendtgørelsens § 41, stk. 2.
 Ansøgninger om orlov til uddannelse, der er  

 indgivet til Arbejdsformidlingen, arbejdsløshedskassen eller  

 uddannelsesstedet senest den 31. december 1998, er omfattet af de hidtil  

 gældende regler om uddannelsesorlov i Arbejdsmarkedsstyrelsens  

 bekendtgørelse nr. 48 af 26. januar 1998 om orlov til uddannelse,  

 sabbat og børnepasning.
Dette betyder bl.a., at ledige, der har indgivet  

 ansøgningen senest den 31. december 1998, vil kunne opnå op til  

 i alt 52 ugers orlov til uddannelse, såfremt betingelserne herfor i  

 øvrigt er opfyldt.
Dette gælder uanset, hvornår orloven  

 påbegyndes.
 Da der i bekendtgørelse nr. 48 af 26. januar 1998  

 ikke er fastsat frister for, hvornår orlovsansøgningen tidligst  

 kan indgives, vil der være tilfælde, hvor der på baggrund  

 af en ansøgning, der er indgivet i december 1998, bevilges orlov til  

 en uddannelse, der f.eks. først påbegyndes i september 1999.
Det skal endvidere præciseres, at tilbud om  

 uddannelse med uddannelsesorlov i en handlingsplan, skal følges op  

 af en konkret ansøgning om orlov.
Tilbud om orlov i en handlingsplan  

 betragtes således ikke som ansøgning om orlov.
 Er det i en handlingsplan f.eks. aftalt, at der skal  

 gennemføres en uddannelse med uddannelsesorlov efter de hidtil  

 gældende regler (hvor orlovsperioden for ledige var op til 52 uger),  

 vil orloven kun kunne bevilges, såfremt der er indgivet  

 orlovsansøgning til Arbejdsformidlingen, arbejdsløshedskassen  

 eller uddannelsesstedet senest den 31. december 1998.
Indgives orlovsansøgningen først den 1.  

 januar 1999 eller senere, vil de højst kunne bevilges orlov i op til 6  

 uger.
Det bemærkes i den forbindelse, at efter reglerne i  

 Arbejdsmarkedsstyrelsens bekendtgørelse nr. 984 af 17. december 1998,  

 kan orlov til uddannelse ikke indgå som tilbud i en handlingsplan, jf.  

 § 41, stk. 2.
