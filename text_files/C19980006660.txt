Indholdsfortegnelse Indledning Forord Lovændringer (Socialreformen) Ny lovbekendtgørelse og ny bekendtgørelse Pensionsloven i hovedtræk Forebyggende arbejde Kapitel 1 Almindelige betingelser m.v.
1.1. Pensionsbegrebet 1.2. Hovedbetingelser 1.2.1. Indfødsret 1.2.1.1. Dansk indfødsret 1.2.1.2. Udlændinge 1.2.1.3. Flygtninge 1.2.1.4. Diplomater m.fl.
1.2.2. Bopæl 1.2.3. 3 års fast bopæl 1.3. Hvilke ydelser kan udbetales i udlandet 1.4. Repatriering 1.5. Optjeningsprincippet 1.5.1. Brøkpension 1.5.2. Opgørelse af bopælstid 1.5.3. Opgørelse af bopælstid for flygtninge 1.5.4. Bopælsperioder 1.6. Fravigelse af bestemmelserne om indfødsret, bopæl og optjening efter  

 EF-forordning eller overenskomst med andre stater 1.7. EF-forordning nr. 1408/71 1.7.1. Fravigelse af kravet om dansk indfødsret 1.7.2. Fravigelse af kravet om bopæl i Danmark 1.7.3. Fravigelse af reglerne om optjening af ret til pension 1.7.4. Fravigelse af kravet om mindstebopælstid 1.8. Nordisk konvention 1.8.1. Fravigelse af kravet om dansk indfødsret 1.8.2. Fravigelse af kravet om bopæl i Danmark 1.9. Overenskomster med andre lande 1.9.1. Fravigelse af kravet om dansk indfødsret 1.9.2. Fravigelse af kravet om bopæl i Danmark 1.9.3. Hvilke ydelser kan udbetales i disse lande 1.9.4. Fravigelse af reglerne om optjening af ret til pension 1.10. Administration af EF-forordning nr. 1408/71 og overenskomsterne om  

 social sikring Kapitel 2 Pensionssystemets opbygning 2.1. Folkepension og førtidspension 2.2. Folkepension og førtidspension 2.3. Tilkendelse af førtidspension 2.3.1. Tilkendelsesbetingelser 2.3.1.1. Højeste førtidspension 2.3.1.2. Mellemste førtidspension 2.3.1.3. Almindelig/forhøjet almindelig førtidspension efter § 14, stk. 3,  

 nr. 1 2.3.1.4. Almindelig/forhøjet almindelig førtidspension efter § 14, stk. 3,  

 nr. 2 og 3 2.3.2. Bedømmelse af helbredsmæssige forhold, der indgår i vurderingen ved  

 tilkendelse af førtidspension 2.3.3. Bedømmelse af sociale forhold i forbindelse med vurdering af  

 erhvervsevnen 2.3.4. Bedømmelse af sociale forhold i øvrigt 2.3.4.1. Alder 2.3.4.2. Tilknytning til arbejdsmarkedet 2.3.4.3. Selvstændige med fortsat arbejdsmarkedstilknytning 2.3.4.4. Beskæftigelsesmuligheder 2.3.5. Mulighed for forbedring af erhvervsevnen 2.3.6. Økonomiske forhold 2.3.7. Bedømmelse af økonomiske forhold som led i vurderingen af  

 erhvervsevnen 2.3.8. Bedømmelsesgrundlag 2.3.8.1. Vurdering af erhvervsevnenedsættelse for ansøgere, der ikke kan  

 anses for hidtil at have været fuldtidsbeskæftigede (bedømmelsesgrundlag) 2.3.8.2. Fuldt erhverv 2.3.8.3. Supplerende erhverv 2.3.8.4. Social indikation for supplerende erhverv 2.3.8.5. Arbejde i eget hjem 2.3.8.6. Dokumentation for hidtidig arbejdsindsats 2.3.8.7. Valg af bedømmelsesgrundlag 2.3.8.8. Særlige tilfælde 2.3.9. Indtægtsforhold ved tilkendelse af førtidspension 2.3.10. Opgørelse af forsørgelsesgrundlaget 2.4. Bistands- eller plejetillæg 2.4.1. Afhjælpning af behov 2.4.2. Særligt om bistandstillæg 2.4.3. Særligt om plejetillæg 2.4.4. Udbetaling og frakendelse af bistands- eller plejetillæg 2.5. Personligt tillæg 2.5.1. Generelt om personligt tillæg 2.5.2. Tildeling 2.6. Personligt tillæg til varmeudgifter 2.6.1. Generelt om varmetillæg 2.6.2. Generelle regler 2.6.3. Overgangsordningen 2.6.4. Beregning 2.7. Særligt personligt tillæg.
2.8. Petroleumstillæg 2.9. Invaliditetsydelse 2.10. Indtægtsregulering Kapitel 3 Ansøgning og sagsbehandling 3.1. Ansøgning 3.1.1. Hvem kan træffe afgørelse 3.1.2. Hvor indgives ansøgning 3.1.3. Hvem kan indgive ansøgning 3.1.4. Hvornår påbegyndes en pensionssag 3.2. Sagsbehandling 3.2.1. Helhedsvurdering m.v.
3.2.2. Sagsbehandlingstid 3.2.3. Indhentelse af oplysninger 3.2.4. Hvilke oplysninger skal indhentes 3.2.4.1. Familieforhold 3.2.4.2. Uddannelse 3.2.4.3. Erhvervsforløb 3.2.4.4. Aktiverings- og revalideringsforsøg 3.2.4.5. Indtægts- og formueforhold 3.2.4.6. Helbredsmæssige oplysninger 3.2.4.7. Lægefaglig bistand 3.2.5. Afgørelse af sagen 3.2.6. Aktindsigt, partshøring og begrundelse 3.2.7. Statsamternes vejledningsforpligtigelse 3.3. Behandling af sager i det sociale nævn 3.4. Forholdet til lov om arbejdsløshedsforsikring m.v.
3.4.1. Indberetning 3.4.2. Dagpengeret 3.4.3. Efterløn 3.4.4. Delefterløn 3.4.5. Seniorydelse 3.4.6. Overgangsydelse 3.4.7. Udenlandsk social pension og efterløn, delefterløn, seniorydelse og  

 overgangsydelse Kapitel 4 Beregning af pension 4.1. Pensionernes bestanddele 4.2. Indtægtsgrundlag 4.3. Indtægtsgrundlag ved beregning af grundbeløb til folkepensionister 4.3.1. Skatteordninger for selvstændige 4.3.1.1. Virksomhedsskatteordningen 4.3.1.2. Kapitalafkastordningen 4.3.2. Regulering af indkomst til aktuelt niveau 4.4. Indtægtsgrundlag ved beregning af grundbeløb til førtidspensionister 4.4.1. Kapitalindkomst 4.4.2. Indtægter, der ikke indgår i indtægtsgrundlaget 4.4.3. Indtægtsperiode, der ligger til grund ved opgørelse af  

 indtægtsgrundlaget 4.4.4. Regulering af indkomst i indtægtsgrundlaget til aktuelt niveau 4.4.5. Udenlandske indtægter, der indgår i indtægtsgrundlaget 4.4.6. Fradrag i indtægtsgrundlaget 4.4.7. Tillæg til indtægtsgrundlaget 4.4.8. Afrunding 4.4.9. Fradrag før nedsættelse af grundbeløb 4.5. »Samspilsløsningen« og omlægninger på skatte- og  

 pensionsområderne 4.6. Indtægtsgrundlag for pensionstillæg og personlige tillæg efter § 29 4.6.1. Opgørelse af indtægtsgrundlag for beregning af pensionstillæg til  

 en gift pensionist 4.6.2. Særligt om beregning af social pension til en person, der er gift  

 med en kontanthjælpsmodtager 4.6.3. Fradragsbeløb før nedsættelse af pensionstillæg og personlige  

 tillæg 4.7. Den første pensionsberegning 4.8. Nedsættelse af pensionen - indtægtsreguleringen 4.8.1. Indtægtsopgørelsen ved beregning af brøkpension 4.9. Skematisk oversigt over fremgangsmåden ved opgørelse af  

 indtægtsgrundlaget 4.10. Minimumsbeløb for udbetalt pension 4.11. Tillæg til pensionister bosiddende i kommuner med høje  

 skatteprocenter 4.12. Afskaffelse af reglerne vedrørende forhøjet personfradrag og nedslag  

 i skatteansættelsen 4.13. Eksempler på pensionsberegning Kapitel 5 Udbetaling m.v.
5.1. Udbetalingstidspunkt 5.1.1. Udbetalingsmåde 5.2. Indbetaling af ATP-bidrag 5.3. Forskud på pension 5.4. Forlængelse af perioden for udbetaling af sygedagpenge 5.5. Meddelelse om tjenestemandspension 5.6. Administration af pension 5.6.1. Administrationsaftaler (uden for lovens § 36) 5.6.2. Administration af pension efter lovens § 36 5.6.3. Foranstaltninger efter værgemålsloven 5.7. Lovens § 37 5.8. Udbetaling af pension i udlandet Kapitel 6 Årlig fastsættelse, omregning, bortfald, tilbagebetaling m.v.
6.1. Årlig fastsættelse 6.1.1. Omregning 6.1.2. Omregning med tilbagevirkende kraft 6.2. Bortfald af ikke hævet pension 6.3. Forældelse 6.4. Pensionistens oplysningspligt 6.5. Tilbagebetaling af pension 6.6. Standsning af pensionsudbetaling ved pensionistens død 6.7. Tilbagebetaling af personlige tillæg 6.8. Ændring af tilkendt pension 6.8.1. Beslutning om genoptagelse 6.8.2. Ændring eller bortfald 6.8.3. Hvilende pension 6.9. Inddragelse af pension 6.9.1. Strafafsoning eller andre frihedsberøvende foranstaltninger i  

 henhold til dom 6.9.2. Bistands- eller plejetillæg til personer i boformer m.v. efter §§  

 92-94 eller § 140 i lov om social service.
6.9.3. Inddragelse af pension ved ophold i boformer efter lov om social  

 service 6.9.4. Generelle regler vedrørende pension under institutionsophold m.v.,  

 hvor pensionen er inddraget 6.10. Modregning 6.11. Efterlevelsespension 6.11.1. Pensioniststatus Kapitel 7 Beløb og regulering 7.1. Aktuelle satser 7.1.1. Satsændringer for enlige pensionister i forbindelse med  

 skatteomlægningen i 1994 7.2. Satsreguleringsprocent 7.3. Enlige 7.3.1. Reelt enlige 7.3.2. Ændringer i samlivsstatus 7.4. Overgangsbestemmelser Kapitel 8 Klageadgang 8.1. Klage over afgørelser 8.2. Hypotekbanken Kapitel 9 Finansiering 9.1. Refusionssatser 9.2. Overgangsregler 9.3. Opholdskommunen Kapitel 10 Administration m.v.
10.1. Kommunalbestyrelsen 10.1.1. Opholdskommuneforpligtelsen 10.1.2. Oplysning fra skattemyndighederne 10.2. Kommunalbestyrelsens kompetence 10.3. Fradrag for udenlandsk pension 10.4. Den Sociale Sikringsstyrelse 10.4.1. Sikringsstyrelsens opgaver 10.4.2. Vejledning og praksiskoordinering Kapitel 11 Ret ifølge overgangsbestemmelser og ændringer af pensionsloven 11.1. Overgangsbestemmelser 11.1.1. Overgangsbestemmelser og særlige tillæg fra 1984-loven 11.1.1.1. Lovens § 66 11.1.1.2. Lovens § 67 11.1.1.3. Ægteskabstillæg 11.1.1.4. Ventetillæg 11.1.1.5. Venteydelse 11.1.1.6. Alderstillæg 11.1.1.7. Invaliditetstillæg 11.1.1.8. Husligt bistandstillæg 11.1.2. Optjeningsregler før den 1. juli 1989 11.1.3. Overgangsregler i lovene af 7. juni 1972 om ændring af folke-,  

 invalide- og enkepensionslovene 11.1.4. Pension på grundlag af ægtefællens bopælstid 11.1.5. Pension i udlandet 11.1.6. Inddrivelse af fortsat henstående ubetalte arbejdsgiverbidrag 11.1.7. § 72 b tillæg 11.1.8. § 72 c tillæg som følge af højt kommunalt skatteniveau 11.1.9. Ændret refusionsprocent og forskud på pension 11.2. Lovændringer 11.2.1. Refusionsomlægning, kommunal tilkendelseskompetence og omlægning  

 af ankesystemet 11.2.2. Satsregulering af indtægtsgrundlaget 11.2.3. Ændring af opholdskommuneregler 11.2.4. Hjælp til frivillig repatriering 11.2.5. Delvis bruttoficering af pensioner, ændret satsregulering 11.2.6. Fradrag for ophørsstøtte til jordbrugere og erhvervsfiskere 11.2.7. Beregning af pensionstillæg til pensionister gift med  

 ikke-pensionister 11.2.8. Tilkendelseskompetence m.v.
11.2.9. Indbetaling af ATP-bidrag 11.2.10. Udbetalingstidspunkt 11.2.11. Ændret regulering af indtægtsgrundlaget 11.2.12. Kompensation for høj kommuneskat 11.2.13. Ændringer som konsekvens af socialreformen 11.2.14. Retssikkerhedsloven 11.2.15. Serviceloven 11.2.16. Konsekvensrettelsesloven som følge af socialreformen.
Kapitel 12 Færøerne og Grønland Kapitel 13 Supplerende pensionsordninger 13.1. Arbejdsmarkedets Tillægspension (ATP) 13.2. Tjenestemandspension 13.3. Overenskomstaftalte pensionsordninger 13.4. Firmaordninger 13.5. Individuelt tegnede private pensionsordninger Bilagsliste Bilag 1: Lov nr. 217 af 16. maj 1984 om social pension, jf. bekendtgørelse  

 nr. 22 af 14. januar 1998 af lov om social pension. (* 1) Bilag 2: Socialministeriets bekendtgørelse nr. 1046 af 17. december 1997  

 om social pension. (* 1) Bilag 3: Lov nr. 385 af 13. juni 1990 om en satsreguleringsprocent, jf.  

 bekendtgørelse nr. 840 af 13. november 1997 af lov om en  

 satsreguleringsprocent. (* 1) Bilag 4: Socialministeriets bekendtgørelse nr. 98 af 16. februar 1998 om  

 kommunernes, amtskommunernes samt Københavns og Frederiksberg kommuners  

 regnskabsaflæggelse og statsrefusion m.v. på visse dele af det sociale  

 område. (* 1) Bilag 5: Socialministeriets bekendtgørelse nr. 105 af 16. februar 1998 om  

 revision af kommunernes og amtskommunernes samt Københavns og Frederiksberg  

 kommuners regnskaber på visse dele af det sociale område. (* 1) Bilag 6: Faktuelle oplysninger vedrørende social pension Bilag 7: Oversigt over tilbud om beskæftigelse efter sociale kapitler i  

 overenskomsterne og tilbud om beskæftigelse efter den sociale lovgivning som  

 led i en forebyggende og aktiverende indsats Bilag 8: Liste over relevante vejledninger Bilag 9: Liste over sociale konventioner, gældende pr. 1. juli 1998 Bilag 10: Adresser og telefonnumre Stikordsregister Indledning Forord Denne vejledning erstatter pr. 1. juli 1998 Socialministeriets vejledning  

 af 24. juni 1996. Redaktionen er afsluttet 1. januar 1998.
Ændringer i forhold til foregående vejledning Ændringerne i denne vejledning er primært foretaget med udgangspunkt i  

 lovændringerne i forbindelse med socialreformen, der blev vedtaget af  

 Folketinget i maj 1997.
 Derudover er der foretaget en generel opdatering af oplysninger og  

 afgørelser (SM), ligesom der er foretaget sproglige præciseringer.
Vejledningens opbygning Vejledningen følger lovens opbygning.
Hensigten hermed er, at gøre  

 vejledningen så brugbar og læsevenlig for sagsbehandleren som muligt.
Bagerst  

 i vejledningen er et omfattende stikordsregister.
Vejledningens kapitler henviser til lovens kapitler, og hvert kapitel  

 indledes med den lovtekst, det omhandler.
Herudover er der under overskriften  

 til flere afsnit nævnt relevante henvisninger til lov og bekendtgørelse om  

 social pension.
Dette for at understrege, at loven og bekendtgørelsen sammen  

 med Den Sociale Ankestyrelses praksis udgør grundlaget for afgørelser efter  

 loven.
Vejledningen skal betragtes som udfyldende fortolkning af de gældende  

 regler.
Lov og bekendtgørelse om social pension er gengivet som bilag.
 Til sidst i vejledningen (kap. 13) findes et afsnit om supplerende  

 pensionsordninger.
 Herudover er de skrivelser, Socialministeriet har udsendt i forbindelse  

 med vedtagelse af lovændringer på pensionsområdet indarbejdet i  

 vejledningsteksten.
Læsevejledning og begrebsafklaring I vejledningen er der henvisninger til:
- Lov om social pension - kaldet »loven« - Bekendtgørelse om social pension - kaldet »bkg.« - Lov om retssikkerhed og administration på det sociale område - kaldet  

 »retssikkerhedsloven« - Lov om aktiv socialpolitik - kaldet »aktivloven« - Lov om social service - kaldet »serviceloven« - Lov om dagpenge ved sygdom og fødsel - kaldet  

 »sygedagpengeloven« - Lov om børnetilskud og forskudsvis udbetaling af børne- bidrag - kaldet  

 »børnetilskudsloven« - Den Sociale Ankestyrelse - kaldet »Ankestyrelsen« - Den Sociale Sikringsstyrelse - kaldet »Sikringsstyrelsen« Med vedtagelsen af lov om retssikkerhed og administration på det sociale  

 område, er handlekommuneforpligtelsen ændret fra at vedrøre bopælskommunen  

 til fremover at vedrøre opholdskommunen.
Når der i vejledningen henvises til  

 »kommunen« menes således opholdskommunen, med mindre andet er  

 angivet.
 Direktoratet for Social Sikring og Bistand har pr. 1. februar 1997 skiftet  

 navn til Den Sociale Sikringsstyrelse.
Sociale meddelelser De generelle budskaber fra de af Ankestyrelsen udsendte sociale  

 meddelelser (SM) er i videst muligt omfang forsøgt indarbejdet i  

 vejledningen.
Herudover er der henvisninger til enkelte SM'er.
Der henvises i  

 øvrigt til Den Sociale Ankestyrelses Praksisoversigt.
Den udsendes en gang  

 årligt og suppleres løbende i Nyt fra Ankestyrelsen.
Som noget nyt udsender  

 Ankestyrelsen et tillæg til opdatering af praksisoversigten med de seneste  

 afgørelser.
Tillægsoversigten udsendes 3-4 gange årligt.
 Lovgrundlaget for denne vejledning er Socialministeriets bkg. nr. 22 af  

 14. januar 1998 af lov om social pension, samt lov om retssikkerhed og  

 administration på det sociale område.
Forhold til anden lovgivning En henvendelse om sociale ydelser skal behandles i forhold til de samlede  

 muligheder indenfor den sociale lovgivning.
Samtidig skal kommunen være  

 opmærksom på andre muligheder en ansøger har for hjælp.
Øvrige vejledninger på det sociale område Da den kommunale sagsbehandling skal ske i forhold til de samlede  

 muligheder indenfor den sociale lovgivning, kan pensionsvejledningen ikke  

 benyttes alene.
Således må bl.a. de øvrige vejledninger på det sociale område  

 benyttes, når dette er nødvendigt.
Det gælder især vejledningerne til  

 retssikkerhedsloven og til aktivloven.
Endvidere henledes opmærksomheden på  

 vejledninger udarbejdet af Den Sociale Sikringsstyrelse og Ankestyrelsens  

 klagevejledning om sagsbehandling og klageadgang.
Hvor det er særlig  

 relevant, vil der i denne vejledning være henvisninger til andre  

 vejledninger.
I bilag 8 er en fortegnelse over vejledninger på det sociale  

 område.
Lovændringer (Socialreformen) Med Socialreformen vedtog Folketinget et sammenhængende sæt af  

 love/lovændringer på det sociale område bestående af:
- Lov om retssikkerhed og administration på det sociale område - Lov om aktiv socialpolitik - Lov om social service - Lov om ændring af lov om social bistand og lov om dagpenge ved sygdom og  

 fødsel (regler om fleksjob m.v.) - Lov om ændring af lov om social pension og lov om delpension  

 (tilkendelseskompetence, administration m.v.) Med reformen opdeles bistandsloven i to love: Lov om aktiv socialpolitik  

 og lov om social service.
Samtidig med revisionen af bistandsloven er de  

 generelle regler om den sociale administration og struktur også blevet  

 gennemgået.
Dette har bl.a. udmøntet sig i lov om retssikkerhed og  

 administration på det sociale område, der samler alle regler om  

 sagsbehandling og myndighedsstruktur fra de sociale love i en lov.
 Med socialreformen er der lagt vægt på overenstemmelse mellem de  

 forskellige sociale love, hvorfor det er væsentligt at se lovene i  

 sammenhæng.
Et gennemgående træk i de nye love er en styrkelse af den forebyggende  

 indsats såvel som en styrkelse af den enkeltes ansvar, muligheder og  

 indflydelse i forbindelse med en social sag.
Endvidere er en række krav til  

 sagsbehandling m.v. blevet præciseret.
Lov om ændring af lov om social pension og lov om delpension  

 (tilkend-elseskompetence, administration m.v.) De vedtagne ændringer til pensionsloven er primært konse- kvensændringer  

 som følge af vedtagelsen af lov om retssikkerhed og administration på det  

 sociale område.
 De væsentligste ændringer i pensionsloven er:
1. Fremrykning af den tidlige indsats.
Således  

 understreger pensionsloven betydningen af en tidlig aktiverende/revaliderende  

 indsats, og dermed skærpes kravet om, at tilkendelse af førtidspension  

 forudsætter, at alle foranstaltninger, der kan forbedre erhvervsevnen, har  

 været afprøvet.
Endvidere fastsættes en hovedregel om, at en afgørelse om  

 førtidspension skal træffes senest 3 måneder efter sagens påbegyndelse.
 2. Udlægning af tilkendelseskompetencen i  

 førtidspensionssager, således at alle kommuner har kompetence til at tilkende  

 alle pensionstyper.
3. Ændret handlekommune, idet man for samtlige sociale love benytter et opholdskommunebegreb.
I pensionsloven er det således den  

 aktuelle opholdskommune, der er handlekommune, fremfor som tidligere,  

 bopælskommunen.
4. Ændret statslig finansiering af kommunens udgifter  

 til pension.
Udgifterne til pension efter §§ 14, 16 og 18 til personer under  

 67 år fastsættes til 50 pct., hvor der tidligere blev ydet 100% statsrefusion  

 for de 60-66 årige. Ændringerne skal særligt ses i forlængelse af et  

 seniorpolitisk udgangspunkt, hvor en persons alder i sig selv ikke siger  

 noget om personens ressourcer på arbejdsmarkedet.
Derudover er  

 refusionsprocenten for personlige tillæg efter § 17, stk. 1 og 3, ændret fra  

 75% til 50%.
5. Ophævelse af den 6-årige mellemkommunale  

 afregningsregel, idet det som hovedregel herefter er opholdskommunen, der  

 afholder udgiften til pensionen, uanset om det er den tidligere  

 opholdskommune, der har tildelt pensionen.
Mellemkommunale afregninger gælder  

 fremover alene for enkelte boformer, hvor den tidligere opholdskommune eller  

 anden offentlig myndighed har medvirket til, at en person har fået ophold i  

 den pågældende boform.
Lov om retssikkerhed og administration på det sociale område Lov om retssikkerhed og administration på det sociale område bygger i vid  

 udstrækning på anbefalinger fra Førtidspensionsudvalg II.
Lov om retssikkerhed og administration på det sociale område skal således  

 ses som et ønske om at styrke det forebyggende sociale arbejde, og at der  

 lægges større vægt på tværfaglighed i de kommunale forvaltninger, kontinuitet  

 i sagsbehandlingen og tidlig opfølgning.
Endvidere lægges der vægt på, at den  

 instans, der har kontakt til borgeren, skal have mulighed for at træffe sin  

 afgørelse ud fra en samlet vurdering af borgerens situation.
Det betyder  

 bl.a, at sager om hjælp skal behandles i forhold til hele den sociale  

 lovgivning, og at ankesystemet er enstrenget, således at ankemyndigheden skal  

 afgøre sager ud fra en vurdering i forhold til alle regler og muligheder på  

 det sociale område.
Lov om retssikkerhed og administration på det sociale område indeholder  

 også et krav om, at kommunerne etablerer et socialt koordinationsudvalg, der  

 bl.a. har repræsentanter fra arbejdsmarkedets parter.
Dette skal ses i  

 forbindelse med ønsket om, at opprioritere den generelle forebyggende indsats  

 overfor borgere, der er i fare for at miste tilknytningen til  

 arbejdsmarkedet, eller som kun vanskeligt kan opnå beskæftigelse på  

 almindelige vilkår.
Lov om aktiv socialpolitik Lov om aktiv socialpolitik indeholder regler om kontanthjælp, revalidering  

 samt skånejob og fleksjob med løntilskud.
 Det væsentligste hensyn med loven har været at præcisere den enkeltes  

 ansvar og rettigheder i forhold til hjælp til forsørgelse, at understrege, at  

 det er vigtigt med tidlig indsats i form af aktivering, revalidering eller  

 skånejob, og at forbedre lovens sprog og systematik.
I loven er det således et centralt punkt, at den enkelte har ansvaret for  

 at sørge for sig og sine.
Hjælpen fra det offentlige træder først til, når  

 borgeren ikke kan klare sig ved egen eller andres hjælp.
Som udgangspunkt  

 slås det fast, at det er det offentliges opgave at give de bedst mulige  

 rammer for, at borgeren bliver i stand til at klare sig selv.
Med fleksjob og skånejob er det hensigten at skabe et mere rummeligt  

 arbejdmarked, så personer, der ikke har en fuld arbejdsevne, har mulighed for  

 at gøre en indsats på fleksible vilkår.
Det er også et mål med fleksjob og  

 skånejob, at begrænse tilgangen til førtidspension.
Lov om social service I serviceloven videreføres de generelle principper fra bistandsloven, og  

 målgrupperne er de samme, men der er sket en forenkling og modernisering af  

 reglerne.
Ny lovbekendtgørelse og ny bekendtgørelse I forbindelse med ændringerne til pensionsloven er der udarbejdet en ny  

 lovbekendtgørelse.
Derudover er der udstedt en ny bekendtgørelse om social  

 pension.
Bekendtgørelsen samler bestemmelser fra den tidligere bekendtgørelse  

 og cirkulære om social pension.
I bilag 1 og 2 er lovbekendtgørelse og  

 bekendtgørelse optrykt.
Cirkulære ophævet Cirkulære om social pension er dermed ophævet.
Nogle af cirkulærets  

 bestemmelser fremgår nu af bekendtgørelsen, andre af denne vejledning.
Pensionsloven i hovedtræk Social pension er en aktuel ydelse, der udbetales til personer, der af en  

 eller anden grund ikke varigt kan forsørge sig selv.
Med pensionsydelsen skal  

 pensionister løbende sikres et eksistensgrundlag, som efter lovgivningen er  

 fastsat som passende.
Pensionen er således en forsørgelsesydelse, der er  

 indtægtsafhængig fsva. nogle af pensionens bestanddele.
Pensionens størrelse  

 baseres på pensionistens økonomiske forhold.
Denne vurdering foretages  

 principielt på så aktuelle forhold som muligt med henblik på til enhver tid  

 at sikre et eksistensgrundlag.
 Pension efter lov om social pension er folkepension, førtidspension,  

 invaliditetsydelse samt en række tillæg.
Der er pr. 1. januar 1997 - 709.109 folkepensionister - 271.710 førtidspensionister - 6.258 modtagere af invaliditetsydelse Om statistiske oplysninger, se nærmere bilag 6.
Folkepension Folkepension kan udbetales til personer, der er fyldt 67 år, hvis de  

 almindelige betingelser om indfødsret og bopæl er opfyldt.
Førtidspension Førtidspension kan udbetales til personer i alderen 18 til 67 år enten som  

 en helbredsbetinget eller en behovsbestemt førtidspension.
Det er en  

 betingelse for at tilkende helbredsbetinget førtidspension, at erhvervsevnen  

 varigt er nedsat med mindst halvdelen.
Behovsbestemt førtidspension kan  

 tilkendes, når sociale- og helbredsmæssige forhold taler for det, forudsat,  

 at personens indtægter til forsørgelse ligger under et vist niveau.
Det forudsættes tillige, at mulighederne for at forbedre ansøgerens  

 muligheder på arbejdsmarkedet via revalidering, behandling, aktivering eller  

 andet, har været afprøvet og konstateret udtømt.
Førtidspension er således en  

 forsørgelsesydelse, der skal kompensere for manglende erhvervs- og dermed  

 indtjeningsevne.
Dette forhold er blevet præciseret med den netop gennemførte  

 lovændring, idet en sag skal behandles i forhold til samtlige muligheder for  

 hjælp efter den sociale lovgivning.
Samtidig er det præciseret, at en  

 førtidspensionssag først kan påbegyndes, når det er konstateret, at alle  

 aktiverings-, revaliderings- og behandlingsmæssige samt andre  

 foranstaltninger har været afprøvet.
 Der findes i loven følgende førtidspensionstyper:
- Almindelig førtidspension - Forhøjet almindelig førtidspension - Mellemste førtidspension - Højeste førtidspension Invaliditetsydelse Invaliditetsydelse kan tilkendes personer i alderen fra 18 til 67 år, der  

 ikke modtager anden pension, men som ville have ret til højeste eller  

 mellemste førtidspension, hvis de ikke havde erhvervsmæssigt arbejde.  

 Endvidere kan invaliditetsydelse også tilkendes personer, der på grund af  

 alvorlig høreskade har svære kontaktvanskeligheder.
Pensionens bestanddele Alle pensionstyper består - som illustreret af skema 1 - af grundbeløb og  

 pensionstillæg.
 Skema 1:
Folkepension og almindelig førtidspension består af grundbeløb og  

 pensionstillæg.
Forhøjet almindelig førtidspension består herudover af et  

 førtidsbeløb.
Almindelig førtidspension kan tilkendes personer, der er 60 år  

 eller derover på ansøgningstidspunktet.
Forhøjet almindelig førtidspension  

 kan tilkendes personer, der er under 60 år på ansøgningstidspunktet.  

 Mellemste førtidspension består udover grundbeløb og pensionstillæg af et  

 invaliditetsbeløb.
Højeste førtidspension består herudover af et  

 erhvervsudygtighedsbeløb.
Tillæg til pensionen Udover pensionens faste bestanddele har pensionister mulighed for at søge  

 om forskellige tillæg.
 Bistandstillæg kan tilkendes personer i alderen 18-67 år sammen med  

 pension eller invaliditetsydelse, hvis pågældende vedvarende må have  

 personlig bistand af andre.
 Plejetillæg kan tilkendes i stedet for bistandstillæg, hvis invaliditeten  

 kræver vedvarende pleje eller tilsyn, der gør det nødvendigt, at der stadig  

 er en anden person til stede.
Personligt tillæg kan efter en konkret og individuel vurdering udbetales,  

 hvis pensionistens økonomiske forhold er særlig vanskelige.
Varmetillæg og  

 petroleumstillæg udbetales som personligt tillæg.
 Herudover er der efter anden lovgivning en række særregler, der stiller  

 pensionister særligt gunstigt, eksempelvis reglerne om boligydelse.
Almindelige betingelser Retten til en dansk social pension er som hovedregel betinget af, at  

 modtageren - har dansk indfødsret - har fast bopæl her i Danmark samt - har haft mindst 3 års fast bopæl her i landet mellem det fyldte 15. og  

 det fyldte 67. år.
Der er imidlertid en række undtagelser herfra.
Således er der fx efter  

 loven mulighed for at fravige kravet om dansk indfødsret eller bopæl, hvis  

 man har opholdt sig her i landet i en længere periode.
Betingelserne om indfødsret, bopæl og optjening kan også fraviges ved  

 overenskomst med et andet land.
Endvidere er betingelserne fraveget i det  

 omfang, det er nødvendigt for anvendelse af De Europæiske Fællesskabers  

 forordninger om social sikring for arbejdstagere m.v.
Optjeningsprincippet Pension udbetales i visse tilfælde kun med en brøkdel af fuld ydelse  

 (brøkpension), hvis pensionisten ikke har optjent retten til fuld pension,  

 fordi pågældende ikke har haft bopæl her i landet i et tilstrækkeligt antal  

 år.
Optjeningsprincippet bygger på bopælsår i Danmark, og er ikke afhængigt  

 af indbetalte (skatte)bidrag eller tilknytning til arbejdsmarkedet.
Indtægtsregulering Da pension er en forsørgelsesydelse, indtægtsreguleres den, såfremt  

 pensionistens og dennes evt. ægtefælles indtægter overstiger nærmere  

 fastsatte grænser.
Visse af pensionens bestanddele indtægtsreguleres dog  

 ikke, se skema 2.
Skema 2 Skattepligt Nogle af pensionens bestanddele er som andre indkomsttyper skattepligtige.  

 Invaliditetsbeløb, førtidsbeløb, personlige tillæg, bistands- eller  

 plejetillæg, og invaliditetsydelse er dog skattefri ydelser.
Af skema 2  

 fremgår, om de enkelte ydelser efter loven er skattepligtige.
 Siden 1. januar 1994 er pensionister blevet beskattet efter de almindelige  

 regler for indkomstbeskatning.
 Skattepligten indførtes, da man som led i skattereformen pr. 1. januar  

 1994, delvist gennemførte »bruttoficeringsprincippet«, der  

 medførte, at pensionssystemet blev tilpasset ændringer i skattesystemet.  

 Bruttoficering anvendes som begreb for omlægning af særlige (skattefrie)  

 ydelser for pensionister til almindelig skattepligtige pensionsydelser.
 Med lovændringen blev pensionister principielt ligestillet med andre  

 skatteborgere.
Afgørelse/klage Afgørelse om ret til ydelser efter pensionsloven træffes af  

 opholdskommunen.
Afgørelsen kan indbringes for det sociale nævn i statsamtet.  

 Nævnets afgørelse kan ikke indbringes for anden administrativ myndighed, med  

 mindre Ankestyrelsen skønner, at sagen er af principiel eller generel  

 betydning.
Ankestyrelsen træffer den endelige administrative afgørelse inden  

 for det sociale område.
En afgørelse truffet af en offentlig myndighed er omfattet af  

 forvaltningslovens bestemmelser samt principperne om god forvaltningsskik.  

 Herved stilles der bl.a. krav til - habilitet - vejledning, herunder klagevejledning til borgeren - partshøring og - begrundelse af afgørelser, herunder henvisning til lovgrundlag Ombudsmanden Ombudsmanden har pr. 1. januar 1997 fået udvidet sit kompetenceområde til  

 også at omfatte den kommunale sagsbehandling.
Ombudsmanden vælges af  

 Folketinget.
Ombudsmanden bedømmer, om en person eller myndighed, der er  

 omfattet af hans kompetence, handler i strid med gældende ret, eller på anden  

 måde gør sig skyldig i fejl eller forsømmelser.
Kontrollen omfatter således  

 både sagsbehandling og afgørelser.
Sagerne kan rejses både ved klage og ved  

 Ombudsmandens eget initiativ.
Ombudsmanden kan udtale, at der ikke er begået  

 fejl, udtale kritik, afgive henstilling m.v., men kan ikke træffe bindende  

 afgørelser.
 Vedtagelsen af Socialreformen og udvidelsen af Ombudsmandens kompetence,  

 skal ses som et udtryk for større fokus på kvaliteten i den offentlige  

 sagsbehandling.
Finansiering Staten refunderer 50 % af udgifterne til social pension, for folkepension  

 100 %. Varme- og petroleumstillæg refunderes med 75 %.
Vejledning De sociale nævn og Den Sociale Ankestyrelse har pligt til at give kommunen  

 vejledning inden for deres kompetenceområder.
Dertil kommer, at nævnene med  

 vedtagelsen af retssikkerhedsloven også skal bidrage til at koordinere  

 praksis i samarbejde med Ankestyrelsen.
Vejlednings- og koordineringsopgaver  

 er styrket med henblik på at øge sikkerheden for, at afgørelserne efter den  

 sociale lovgivning er i overenstemmelse med lovgivningen.
Forebyggende arbejde Førtidspension kan ikke tilkendes med mindre, alle muligheder for  

 forbedring af erhvervsevnen er afprøvet.
 Kommunen skal derfor altid forud for påbegyndelse af en pensionssag  

 afprøve samtlige muligheder inden for den sociale lovgivning, i forhold til  

 fastholdelse på arbejdsmarkedet og forbedring af erhvervsevnen.
Koordinationsudvalg Bl.a. med henblik på fastholdelse og forbedring af erhvervsevnen er  

 kommunalbestyrelsen forpligtet til at nedsætte et koordinationsudvalg for den  

 forebyggende arbejdsmarkedsindsats.
Koordinationsudvalget skal rådgive  

 kommunalbestyrelsen om forhold, der har betydning for fastholdelse af  

 borgeres tilknytning til arbejdsmarkedet.
Udvalget skal samordne og udvikle den lokale, forebyggende indsats for  

 personer, der har svært ved at klare sig på arbejdsmarkedet.
Herunder øges  

 beskæftigelsesmulighederne for borgere, der er i fare for at miste  

 tilkytningen til arbejdsmarkedet, samt for borgere, der ikke eller kun  

 vanskeligt kan opnå beskæftigelse på almindelige vilkår.
 Koordinationsudvalgene består af i alt 7 medlemmer fra:
- Landsorganisationen i Danmark (LO) - Dansk Arbejdsgiverforening (DA) - Funktionærenes og Tjenestemændenes Forbund (FTF) - Medlem af kommunalbestyrelsen - Praktiserende Lægers Organisation (PLO) - Arbejdsmarkedsstyrelsen (AMS) - De samvirkende invalideorganisationer (DSI) Kommunalbestyrelsen kan herudover udpege repræsentanter for lokale  

 organisationer.
Det centrale koordinations-udvalg Den Sociale Ankestyrelse nedsætter et centralt koordinationsudvalg til  

 støtte for sin vejledningsvirksomhed.
Udvalget har til opgave at følge og  

 rådgive kommunerne i forbindelse med indsatsen på det sociale område.  

 Koordinationsudvalget skal støtte Ankestyrelsens generelle indsats overfor  

 samordning af praksis.
 Almindelige betingelser m.v.
Lovens §§ 1-11 - - - - - - - § 1.  Pension efter denne lov er folkepension,  

 førtidspension, invaliditetsydelse og tillæg efter kapitel 2 og 11.
 § 2.  Retten til pension er betinget af, at modtageren  

 har dansk indfødsret.
 Stk. 2.  Dette gælder dog ikke:
10 år mellem det fyldte 15. og det fyldte 67. år, heraf mindst 5 år  

 umiddelbart inden det tidspunkt, hvorfra pensionen ydes.
Indgives ansøgningen  

 efter det fyldte 67. år, skal bopælskravene være opfyldt ved det fyldte 67.  

 år.
 Stk. 3.  Socialministeren kan fastsætte regler om, i  

 hvilke tilfælde udsendt personale ved herværende diplomatiske og konsulære  

 repræsentationer og sådanne personers familiemedlemmer skal have adgang til  

 ydelser efter loven.
 § 3.  Retten til pension er betinget af, at modtageren  

 har fast bopæl her i riget eller hyre på dansk skib.
 Stk. 2.  Dette gælder dog ikke personer med dansk  

 indfødsret, som er fyldt 67 år, og som har haft fast bopæl her i riget i  

 mindst 30 år mellem det fyldte 15. og det fyldte 67. år.
Stk. 3.  Personer med dansk indfødsret, som tager bopæl  

 i udlandet efter at have fået tillagt pension, bevarer retten til pension,  

 hvis de efter det fyldte 15. år har haft fast bopæl her i riget i mindst 10  

 år eller i mindst 1/4 af tiden fra det fyldte 15. år til det tidspunkt,  

 hvorfra pensionen ydes.
Bopælskravet efter 1. pkt. skal være opfyldt  

 umiddelbart inden det tidspunkt, hvorfra pensionen ydes.
Er ansøgningen  

 indgivet efter det fyldte 67. år, skal bopælskravet være opfyldt ved det  

 fyldte 67. år.
 Stk. 4.  Når særlige omstændigheder taler for det, kan  

 Direktøren for Den Sociale Sikringsstyrelse tillade, at retten til pension  

 bevares for personer, der tager bopæl i udlandet efter at have fået tillagt  

 pension.
 Stk. 5.  Retten til at modtage pension i udlandet efter  

 stk. 2, 3 og 4 omfatter pensionens grundbeløb, invaliditetsbeløb,  

 erhvervsudygtighedsbeløb, førtidsbeløb, tillæg efter §§ 16, 17 og 69-72 og  

 invaliditetsydelse.
 § 3 a.  Udlændinge omfattet af § 2, stk. 2, nr. 2, som  

 tager bopæl i hjemlandet eller det tidligere opholdsland efter at have fået  

 tillagt folkepension, bevarer retten til at modtage folkepensionens  

 grundbeløb fastsat på grundlag af bopælstiden her i riget, jf. § 5.
Stk. 2.  Tilsvarende ret har udlændinge omfattet af § 2,  

 stk. 2, nr. 1, der har opholdstilladelse efter udlændingelovens Retten til at bevare pensionen for personer nævnt i nr. 3-5 og nr. 7 er  

 betinget af, at de pågældende vender tilbage til hjemlandet eller det  

 tidligere opholdsland sammen med den person, til hvem de har den  

 familiemæssige tilknytning, som har dannet grundlag for opholdstilladelsen.
 § 4.  Retten til pension er betinget af mindst 3 års  

 fast bopæl her i riget mellem det fyldte 15. og det fyldte 67. år.
 § 5.  Ret til fuld pension for personer over 67 år er  

 betinget af mindst 40 års fast bopæl her i riget.
 Stk. 2.  Er betingelsen for fuld pension efter stk. 1  

 ikke opfyldt, fastsættes pensionen efter forholdet mellem bopælstiden og 40  

 år.
 Stk. 3.  Når en førtidspensionist overgår til  

 folkepension fra det fyldte 67. år, udbetales pensionen med samme antal  

 fyrretyvendedele som det, hvormed pensionen hidtil har været udbetalt.
 § 6.  Ret til fuld pension for personer under 67 år er  

 betinget af, at bopælstiden udgør mindst 4/5 af årene fra det fyldte 15. år  

 til det tidspunkt, hvorfra pensionen ydes.
Stk. 2.  Er betingelsen for fuld pension efter stk. 1  

 ikke opfyldt, fastsættes pensionen efter forholdet mellem bopælstiden og 4/5  

 af tiden fra det fyldte 15. år til det tidspunkt, hvorfra pensionen ydes.
Den  

 beregnede del af fuld pension nedsættes til nærmeste antal fyrretyvendedele  

 af fuld pension.
 § 7.  Ved beregning af pension, der ydes med et antal  

 fyrretyvendedele af fuld pension efter § 5, stk. 2, og § 6, stk. 2, beregnes  

 først en fuld pension ved anvendelse af reglerne i kapitel 4. Det således  

 beregnede pensionsbeløb nedsættes til de beregnede antal fyrretyvendedele.  

 Tillæg efter § 17 nedsættes dog ikke.
§ 8.  Ved opgørelse af bopælstid efter bestemmelserne  

 i §§ 3, 4, 5 og 6 sidestilles med bopæl her i riget § 9.  Ved opgørelse af bopælstid for en person  

 omfattet af § 2, stk. 2, nr. 2, sidestilles bopæl i oprindelseslandet med  

 bopæl her i riget.
Det samme gælder andre lande, hvori den pågældende har  

 haft bopæl på et grundlag svarende til det, der er nævnt i § 7 i  

 udlændingeloven.
Bestemmelserne i 1. og 2. pkt. finder anvendelse, uanset om  

 den pågældende opnår dansk indfødsret.
 Stk. 2.  Stk. 1 anvendes kun så længe, den pågældende  

 har fast bopæl her i riget.
 Stk. 3.  Stk. 1 anvendes ikke for perioder, hvor der er  

 ret til pension fra oprindelseslandet og andre lande, der er nævnt i stk. 1.
§ 10.  Ved opgørelse af bopælstid medregnes kun  

 bopælsperioder mellem det fyldte 15. og det fyldte 67. år.
Flere  

 bopælsperioder sammenlægges, og den samlede bopælstid nedsættes til nærmeste  

 hele antal år.
Ved beregning af forholdet i § 6, stk. 2, afrundes de nævnte  

 tider dog til nærmeste hele antal måneder.
 § 11.  Efter overenskomster med andre stater kan  

 socialministeren fastsætte regler om fravigelse af bestemmelserne om  

 indfødsret, bopæl og optjening.
 Stk. 2.  Socialministeren fastsætter bestemmelser om  

 fravigelse af lovens regler i det omfang, det er nødvendigt for anvendelse af  

 De Europæiske Fællesskabers forordninger om social sikring for arbejdstagere  

 m.v.
- - - - - - - 1.1. Pensionsbegrebet Lovens § 1 Hvad er pension 1. Ordet pension anvendes i loven som samlebetegnelse  

 for alle de ydelser, der kan udbetales efter loven.
Ydelserne efter loven er:
- Folkepension, - førtidspension, - invaliditetsydelse, - bistands- eller plejetillæg, - personlige tillæg og - tillæg efter lovens kapitel 11 om overgangsregler m.v.
Personer, der modtager de ydelser, der efter loven kan udbetales, betegnes  

 som pensionister.
En person, der modtager invaliditetsydelse, er imidlertid  

 ikke pensionist.
Invaliditetsydelse kan tilkendes personer, der ikke modtager  

 pension, men som ville have ret til højeste eller mellemste førtidspension,  

 hvis de ikke havde erhvervsmæssigt arbejde, se pkt. 98.
1.2. Hovedbetingelser Lovens §§ 2-4 Grundlæggende betingelser 2. Der er 3 grundlæggende betingelser, der skal være  

 opfyldt, for at en ansøger kan tilkendes pension:
- Ansøgeren skal have dansk indfødsret (statsborgerskab), - fast bopæl i Danmark, og - ansøgeren skal have haft fast bopæl i Danmark i mindst 3 år mellem det  

 fyldte 15. og det fyldte 67 år.
Der er en række undtagelser fra disse grundliggende betingelser.
Der kan  

 ikke tilkendes/tildeles pension til en ansøger, der ikke opfylder  

 hovedbetingelserne eller en af undtagelserne.
 Om hovedbetingelsen om dansk indfødsret henvises til pkt. 3. For  

 undtagelsestilfældene for udlændinge, flygtninge og diplomater henvises til  

 pkt. 4-9. Der henvises i øvrigt til pkt. 30-44 for så vidt angår udlændinge  

 og spørgsmålet om fravigelse af kravet om dansk indfødsret efter aftaler med  

 andre lande.
 Om hovedbetingelsen om fast bopæl i Danmark henvises til pkt. 10. For  

 undtagelsestilfælde, hvor der er fast bopæl i udlandet, eller hvor der kan  

 gives dispensation, henvises til pkt. 11-12. Der henvises i øvrigt til pkt.  

 30-44 for så vidt angår spørgsmålet om fravigelse af kravet om fast bopæl i  

 Danmark efter aftaler med andre lande.
 Om hovedbetingelsen om mindst 3 års fast bopæl i Danmark henvises til pkt.  

 13. For flygtninges optjening af pension henvises til pkt. 28, og for  

 fravigelse af mindstebopælstiden for personer fra lande, som Danmark har  

 indgået overenskomst med, henvises til pkt. 30-44.
1.2.1. Indfødsret Lovens § 2 og bkg. §§ 9-10 og §§ 12-14.
1.2.1.1. Dansk indfødsret 3. Retten til pension efter loven er som hovedregel  

 betinget af dansk indfødsret (statsborgerskab).
 I 1983 gennemførtes fuld ligestilling mellem mænd og kvinder, således at  

 hovedprincipperne for at få dansk indfødsret er de samme for kvinder og mænd.
 Kvinder, der modtager pension efter de hidtidige regler, fordi de er dansk  

 gift, bevarer denne ret, se pkt. 256.
 Ansøgning om dansk indfødsret skal indgives til politiet.
1.2.1.2. Udlændinge 4. Betingelsen om dansk indfødsret er fraveget for  

 visse grupper af udlændinge.
 Udlændinge, der har haft fast bopæl i Danmark i mindst 10 år mellem det  

 fyldte 15. år og det fyldte 67. år, heraf mindst 5 år umiddelbart inden det  

 tidspunkt, hvorfra pensionen ydes, har ret til dansk pension, selv om de ikke  

 er danske statsborgere, se lovens § 2, stk. 2, nr. 1. Hvis der søges om  

 pension efter det fyldte 67. år, skal bopælskravet være opfyldt ved det  

 fyldte 67. år.
Udenlandske statsborgere, der ikke opfylder disse betingelser, kan kun få  

 pension, hvis der er indgået konvention med det land, hvorfra pågældende  

 kommer, og den pågældende opfylder konventionens betingelser.
Der henvises i  

 øvrigt til pkt. 30-44 for så vidt angår spørgsmålet om fravigelse af kravet  

 om dansk indfødsret efter aftaler med andre lande.
 Flygtninge er ikke omfattet af lovens § 2, stk. 2, nr. 1, se pkt. 5.
1.2.1.3. Flygtninge 5. Personer, der har opholdstilladelse i Danmark efter  

 udlændingelovens §§ 7 og 8, har ret til dansk pension uanset deres  

 statsborgerskab, se § 2, stk. 2, nr. 2. Der stilles ikke krav om, at  

 opholdstilladelsen skal være tidsubegrænset.
 De personer, der kan få opholdstilladelse efter udlændingelovens § 7, er  

 dels udlændinge, der er omfattet af flygtningekonventionen af 28. juli 1951  

 (konventionsflygtninge, se udlændingelovens § 7, stk. 1), dels udlændinge,  

 der ikke er omfattet af flygtningekonventionen, men hvor det af lignende  

 grunde som anført i konventionen eller af andre tungtvejende grunde ikke bør  

 kræves, at udlændingen vender tilbage til sit hjemland (de facto-flygtninge,  

 se udlændingelovens § 7, stk. 2).
 Opholdstilladelse efter § 8 gives til udlændinge, der kommer hertil som  

 led i en aftale med De Forenede Nationers Højkommissær for flygtninge eller  

 lignende international aftale (kvoteflygtninge).
Samtlige udlændinge, der har fået opholdstilladelse efter §§ 7 og 8 i  

 udlændingeloven, har således ret til ydelser efter loven på lige fod med  

 danske statsborgere.
Det er uden betydning, hvilken nationalitet de  

 pågældende har, eller om de pågældende er statsløse.
 Før lov nr. 226 af 8. juni 1983 (udlændingeloven) trådte i kraft den 1.  

 oktober 1983, gav Danmark opholdstilladelse til udlændinge, der var omfattet  

 af flygtningekonventionen.
 Danmark gav herudover ifølge praksis opholdstilladelse til udlændinge, der  

 ikke var omfattet af flygtningekonventionen, men som kunne anføre lignende  

 tungtvejende grunde, som anført i konventionen til støtte for, at de ikke  

 ønskede at vende tilbage til deres hjemland.
 Udlændinge, der før 1. oktober 1983 har fået en sådan opholdstilladelse,  

 som nu er lovfæstet i udlændingelovens § 7, stk. 2 (de facto-status), er  

 ligeledes omfattet af § 2, stk. 2, nr. 2, i loven.
Spørgsmålet om flygtningestatus forelægges for Udlændingestyrelsen med  

 angivelse af den pågældendes fulde navn, fødselsdato og eventuelt CPR-nr.,  

 hvis det fremgår af ansøgningen om pension, at den pågældende kan antages at  

 have fået opholdstilladelse efter førnævnte praksis.
Udlændingestyrelsen  

 forlanger, at forelæggelsen er skriftlig og vedlagt en samtykkeerklæring.
Det  

 er den myndighed, der behandler ansøgningen om pension, der skal forelægge  

 spørgsmålet for Udlændingestyrelsen.
 1.2.1.4. Diplomater m.fl.
6. Socialministeren kan fastsætte regler om, i hvilke  

 tilfælde diplomater og andet udsendt personale ved herværende diplomatiske og  

 konsulære repræsentationer og sådanne personers familiemedlemmer skal have  

 adgang til lovens ydelser, se lovens § 2, stk. 3. Lovens § 2, stk. 3, er en  

 undtagelse til lovens § 2, stk. 2, der vedrører pensionsydelser for  

 udlændinge generelt.
De nærmere bestemmelser efter lovens § 2, stk. 3, er  

 fastsat i bkg. §§ 12-14.
EU/EØS-lande 7. Efter EF-forordning nr. 1408/71 anses udsendte  

 diplomater som tjenestemænd og dermed ligestillede.
De er som følge heraf  

 omfattet af lovgivningen i den medlemsstat, som de repræsenterer, se bkg. §  

 13, stk. 1.
Efter forordningens regler er lokalt ansatte ved EU/EØS- ambassader og  

 konsulater samt personer, der står i privat tjeneste hos embedsmænd ved  

 sådanne ambassader og konsulater, omfattet af lovgivningen i det land, hvor  

 ambassaden/konsulatet er beliggende.
Hvis disse arbejdstagere er statsborgere  

 i den stat, som ambassaden/konsulatet repræsenterer, kan de vælge i stedet at  

 være omfattet af denne stats lovgivning om social sikring.
Der henvises til  

 EF-forordning nr. 1408/71, samt bkg. § 14, stk. 2.
 EU/EØS-statsborgere, som er beskæftiget ved herværende internationale  

 organisationer, er som arbejdstagere her i landet omfattet af de danske  

 sociale sikringsordninger i overensstemmelse med reglerne i EF-forordning nr.  

 1408/71. De optjener således også ret til social pension, selv om de ikke er  

 fuldt skattepligtige her i landet, se bkg. § 13, stk. 2.
Konventionslande 8. Ligeledes kan statsborgere fra lande, med hvilke  

 Danmark har konvention, være omfattet af dansk pensionslovgivning.
Der  

 henvises til de enkelte konventioner, se bilag 9.
Andre lande 9. Diplomatiske eller konsulære repræsentanter eller  

 tjenestemænd eller dermed ligestillede personer, der gør tjeneste ved  

 herværende diplomatiske eller konsulære repræsentationer, samt sådanne  

 personers familiemedlemmer, har ikke ret til ydelser efter loven, se bkg. §  

 13, stk. 1.
 De nævnte diplomater m.v. er ikke fuldt skattepligtige her i landet og  

 omfattes i almindelighed af Wienerkonventionerne om diplomatiske og konsulære  

 forbindelser.
 Ved afgørelsen af spørgsmålet om fast bopæl for persongruppen omfattet af  

 bkg. § 13 lægges efter praksis vægt på, om den pågældende er rejst ind i  

 landet og har etableret bopæl her inden tidspunktet for den pågældendes  

 ansættelse ved repræsentationen.
 Endvidere følger det af bkg. § 14, stk. 1, at personer med fast bopæl her  

 i landet, der er ansat i privat tjeneste ved fremmede staters diplomatiske  

 eller konsulære repræsentationer, og som er fuldt skattepligtige her i  

 landet, har ret til ydelser efter loven.
Det kan endvidere forekomme, at udsendt udenlandsk, teknisk,  

 administrativt personale ved herværende diplomatiske repræsentationer, se  

 bkg. § 13, senere har fået fast bopæl i Danmark.
Dette kan fx være tilfældet,  

 når den pågældende af private årsager ikke ønsker at vende hjem eller blive  

 sendt til et andet land, og således får en nærmere tilknytning til Danmark  

 uanset fremmed statsborgerskab.
 Den pågældende vil i sådanne tilfælde kunne blive berettiget til ydelser  

 efter loven og optjene ret til pension fra det tidspunkt, hvor det er  

 konstateret, at der er fast bopæl her i landet.
1.2.2. Bopæl Lovens § 3 Bopæl i Danmark 10. Retten til pension er betinget af, at modtageren  

 har fast bopæl her i riget eller hyre på dansk skib, se lovens § 3, stk. 1.
 Bopælskravet betyder, at pensionister som hovedregel skal have bopæl i  

 Danmark både på det tidspunkt, hvor der tilkendes pension, og ved  

 udbetalingen af pensionen.
 Bopælskravet opfyldes ved hyre på dansk skib, uanset om den pågældende har  

 bopæl i Danmark eller i udlandet.
Ved fast bopæl her i riget forstås, at en person har sit hjem i Danmark.  

 Om en person ved flytning til Danmark har taget bopæl her, må afgøres efter  

 en samlet bedømmelse af tilknytningen til Danmark.
Det må bl.a. tillægges  

 vægt, om der er sket tilmelding til folkeregisteret, om der er hensigt til at  

 forblive i Danmark varigt eller i en længere periode, om den pågældende har  

 arbejdet og betalt skat o.l.
Det er ikke tilstrækkeligt, at en person  

 opretholder en bolig i Danmark, som undertiden benyttes, når der i øvrigt er  

 fast bopæl sammen med familien i et andet land.
Hvis en person fx bor mere  

 end halvdelen af året i udlandet, vil det som hovedregel ikke kunne antages,  

 at der er fast bopæl her i landet.
Midlertidigt ophold i udlandet Der er praksis for at anse kravet om fast bopæl her i riget for opfyldt  

 under pensionistens midlertidige ophold i udlandet, hvis pensionisten har  

 bevaret en reel faktisk bopæl her i landet.
Som midlertidigt ophold i  

 udlandet anses ophold i almindelighed af indtil 1 års varighed.
Gentagne  

 udlandsophold anses normalt kun for midlertidige, hvis de ikke strækker sig  

 over mere end 3-4 måneder pr. gang, og de samlede udlandsophold ikke strækker  

 sig udover 6 måneder i løbet af 1 år.
 Den Sociale Ankestyrelsen har fundet, at selvom tilmelding til  

 folkeregisteret i almindelighed måtte anses for tilstrækkelig dokumentation,  

 var kommunen ikke afskåret fra i særlige tilfælde at forlange dokumentation  

 for bopælskravet ved at forlange personligt fremmøde, se SM P-21-97.
Fast bopæl i udlandet 11. Personer med fast bopæl i udlandet har i nogle  

 tilfælde ret til at få tilkendt en dansk pension, efter at personen har bosat  

 sig i udlandet, se lovens § 3, stk. 2.
 I andre tilfælde vil der kun være ret til at medtage en dansk pension, der  

 er tilkendt i Danmark, inden personen bosætter sig i et andet land, se lovens  

 § 3, stk. 3.
 Der henvises i øvrigt til pkt. 30-44 for så vidt angår spørgsmålet om  

 fravigelse af kravet om fast bopæl i Danmark efter aftaler med andre lande.
Ret til at få tilkendt folkepension i udlandet Personer over 67 år med dansk indfødsret, der har optjent ret til fuld  

 pension, eller en brøkpension på baggrund af mindst 30 års fast bopæl i  

 Danmark, kan få tilkendt pension i udlandet, se lovens § 3, stk. 2.
 Om begrebet brøkpension, se pkt. 25. Ved opgørelse af bopælstid i denne  

 sammenhæng medregnes ikke bopælstid på Færøerne og i Grønland, se kap. 12.
Ret til at medtage en tilkendt pension til udlandet Efter lovens § 3, stk. 3, kan personer med dansk indfødsret medtage en  

 pension i udlandet, hvis pensionisten enten - har haft mindst 10 års bopæl her i riget i tiden fra det fyldte 15. år,  

 eller - har haft bopæl her i riget i mindst 1/4 af tiden fra det fyldte 15. år  

 og indtil det tidspunkt, hvorfra pensionen ydes.
 I begge situationer skal bopælskravet være opfyldt umiddelbart inden det  

 tidspunkt, hvorfra pensionen ydes.
 For pensionister, der er over 67 år, og som ønsker at medtage pensionen  

 til udlandet, skal betingelsen om mindste bopælstid være opfyldt ved det  

 fyldte 67. år.
 De over 67-årige, der ved det fyldte 67. år, har mindst 30 års bopæl i  

 Danmark, kan efter § 3, stk. 2, ved senere flytning til udlandet, medtage  

 folkepensionen, uanset om de opfylder betingelserne i lovens § 3, stk. 3.
 Reglen har betydning for alle pensionister under 67 år og for pensionister  

 over 67 år, som har haft mindre end 30 års optjeningstid, og som derfor ikke  

 har ret til at medtage pensionen til udlandet efter reglen i lovens § 3, stk.  

 2.
 Ved opgørelse af bopælstiden i denne sammenhæng medregnes ikke bopælstid  

 på Færøerne og i Grønland, se kap. 12.
Dispensation 12. Direktøren for Den Sociale Sikringsstyrelse kan  

 når særlige omstændigheder taler for det, tillade, at retten til pension  

 bevares for personer, der modtager pension, inden de tager fast bopæl i  

 udlandet, se lovens § 3, stk. 4.
 Der kan således alene gives dispensation til personer, der modtager  

 pension allerede inden udrejsen fra Danmark.
Hvis en pensionist, der ikke opfylder de almindelige betingelser for  

 udbetaling af pension i udlandet efter § 3, stk. 2 eller 3, ønsker pensionen  

 udbetalt i udlandet, skal kommunen gøre den pågældende opmærksom på, at  

 dispensationsansøgningen skal indgives inden udrejsen.
Praksis for at give  

 dispensation fra bopælskravet er meget restriktiv.
Der skal foreligge vægtige  

 grunde for, at dispensation kan gives.
I bedømmelsen indgår bl.a. det antal år, den pågældende har haft  

 tilknytning til Danmark i den erhvervsaktive alder.
Dispensation har sjældent  

 været meddelt i tilfælde af mindre end 20 års tilknytning til landet.
Uanset  

 at denne tidsmæssige betingelse har været opfyldt meddeles der afslag, når  

 kun få af bopælsårene har ligget umiddelbart inden ansøgningen.
Af andre forhold, der tillægges betydning, kan nævnes, om ansøgerens  

 nærmeste pårørende er bosat i det land, hvortil der ønskes udrejse,  

 eksempelvis ansøgning fra unge førtidspensionister, hvis forældre bor i  

 udlandet.
Desuden indgår, om tungtvejende helbredsmæssige grunde taler for  

 dispensation.
Ligeledes vil ægtefællen til en pensionist, der har en  

 umiddelbar ret til at medtage sin pension til udlandet, eventuelt kunne få  

 denne ret, når begge rejser.
 Hvis kommunens afgørelse om afslag på at medtage en pension til udlandet  

 efter lovens § 3, stk. 2 eller 3, er indbragt for det sociale nævn, kan Den  

 Sociale Sikringsstyrelse ikke tage stilling til en eventuel ansøgning om  

 dispensation, før end det sociale nævn har truffet afgørelse i klagesagen.
1.2.3. 3 års fast bopæl Lovens § 4 Mindstebopælstid i Danmark 13. Retten til pension er betinget af mindst 3 års  

 fast bopæl her i riget mellem det fyldte 15. og det fyldte 67. år, se lovens  

 § 4.
 Personer, der anses for flygtninge efter udlændingelovens §§ 7 og 8, får  

 som bopælstid medregnet bopæl i oprindelseslandet og et andet land, hvor de  

 har været anset for flygtninge, se lovens § 2, stk. 2, nr. 2. Disse  

 bopælsperioder medregnes ved kravet om en mindstebopælstid på 3 år.  

 Vedrørende flygtninges optjening af pension henvises til pkt. 5 og pkt. 28.
 Vedrørende fravigelse af mindstebopælstiden for personer fra lande, som  

 Danmark har indgået overenskomst med, henvises til pkt. 30-44.
1.3. Hvilke ydelser kan udbetales i udlandet Lovens § 3, stk. 5 Udbetaling i udlandet 14. Retten til at modtage pension i udlandet efter  

 lovens § 3, stk. 2-4, omfatter:
- pensionens grundbeløb, - invaliditetsbeløb, - erhvervsudygtighedsbeløb, - førtidsbeløb, - tillæg efter §§ 16 og 17 (bistands- eller plejetillæg og personlige  

 tillæg), - tillæg efter §§ 69-72 (ventetillæg, venteydelse, alderstillæg,  

 invaliditetstillæg og husligt bistandstillæg) og invaliditetsydelse, se lovens § 3, stk. 5.
 Pensionstillæg, tillæg efter §§ 72 b og 72 c og ægteskabstillæg kan ikke  

 udbetales i udlandet, se dog kap. 11 om ret ifølge overgangsbestemmelser.
 Det særlige pensionstillæg, der udbetales efter § 4 i overgangsreglerne i  

 lov nr. 497 af 30. juni 1993, kan ikke udbetales i udlandet. (Udbetalingen af  

 tillægget ophører ved udgangen af 1998). Det særlige pensionstillæg udbetales  

 ved bopæl i et andet EU/EØS-land, se pkt. 33.
 Der henvises i øvrigt til pkt. 30-44 for så vidt angår hvilke ydelser, der  

 kan modtages i lande, med hvilke Danmark har indgået aftale om fravigelse af  

 kravet om bopæl i Danmark.
1.4. Repatriering Lovens § 3 a Definition 15. Ved repatriering forstås, at en person forlader  

 Danmark for at vende tilbage til sit oprindelige hjemland eller et tidligere  

 opholdsland.
Personer med dansk indfødsret er ikke omfattet af reglerne om  

 repatriering, selv om de er kommet til Danmark med en opholdstilladelse som  

 nævnt i lovens § 3 a.
 Udlændinge omfattet af lovens § 2, stk. 2, nr. 1 og 2, der modtager  

 folkepension, har mulighed for at medtage denne til deres hjemland eller et  

 tidligere opholdsland (repatriering), se lovens § 3 a.
 Førtidspension er ikke omfattet af repatrieringsordningen.
Personer der kan medtage folkepension til hjemlandet 16. De personer, der kan medtage en tillagt  

 folkepension til udlandet, er personer med opholdstilladelse som flygtninge,  

 se udlændingelovens §§ 7 og 8, og personer med humanitær opholdtilladelse, se  

 udlændingelovens § 9, stk. 2, nr. 2. Derudover omfattes personer med  

 humanitær opholdstilladelse, som i overensstemmelse med sædvanlig praksis  

 efter en periode er meddelt opholdstilladelse i medfør af udlændingelovens §  

 9, stk. 2, nr. 4.
 Følgende slægtninge til de personer, der er nævnt ovenfor, er omfattet af  

 ordningen, når de er meddelt opholdstilladelse i medfør af  

 retskravsbestemmelserne om familiesammenføring i udlændingelovens § 9, stk.  

 1, nr. 2-4:
- Ægtefæller over 18 år, - samlevende over 18 år i et fast længerevarende samlivsforhold, - børn under 18 år og - forældre over 60 år.
 Såfremt opholdsgrundlaget bortfalder i medfør af udlændingelovgivningens  

 regler herom, mister man retten til at medtage folkepension til hjemlandet.
 Omfattet er også personer med opholdstilladelse efter udlændingelovens §  

 9, stk. 2, nr. 4, når tilladelsen er givet til:
- En person over 18 år, hvis far eller mor har fået opholdstilladelse  

 efter udlændingelovens §§ 7 eller 8, eller - en ægtefælle til eller et barn af en person med humanitær  

 opholdstilladelse i medfør af udlændingelovens § 9, stk. 2, nr. 2, eller  

 opholdstilladelse i medfør af udlændingelovens § 9, stk. 2, nr. 4, der er  

 meddelt i umiddelbar forlængelse af en humanitær opholdstilladelse.
 De sidstnævnte vedrører situationer, hvor der ikke er retskrav på  

 familiesammenføring.
Endvidere er personer, der oprindeligt har ansøgt om asyl, men som har  

 fået opholdstilladelse efter udlændingelovens § 9, stk. 2, nr. 4, omfattet.  

 Denne bestemmelse har navnlig betydning i forhold til uledsagede mindreårige  

 asylansøgere og for asylansøgere, der efter afslag på asyl og eventuelt  

 afslag på humanitær opholdstilladelse efter udlændingelovens § 9, stk. 2, nr.  

 2, for tiden ikke kan udsendes.
Disse personer meddeles efter praksis efter  

 en konkret vurdering opholdstilladelse i medfør af udlændingelovens § 9, stk.  

 2, nr. 4.
 Endelig er personer med opholdstilladelse efter § 9, stk. 2, nr. 4,  

 omfattet, når tilladelsen er givet som følge af tilknytning til en uledsaget,  

 mindreårig asylansøger, som har fået opholdstilladelse efter udlændingelovens  

 § 7 eller efter udlændingelovens § 9, stk. 2, nr. 4. Denne bestemmelse har  

 navnlig betydning i forhold til forældre til en uledsaget mindreårig  

 asylansøger, der meddeles opholdstilladelse efter udlændingelovens § 9, stk.  

 2, nr. 4.
 For de familiesammenførte personer og personer, der i øvrigt har fået  

 opholdstilladelse som følge af tilknytning til en herboende person, se lovens  

 § 3 a, stk. 2, nr. 3-5 og nr. 7, gælder retten til at medtage pension kun,  

 hvis de repatrierer sammen med den person, til hvem de har den tilknytning,  

 der har dannet grundlag for opholdstilladelsen.
Personer der ikke er omfattet af lovens § 3 a 17. For personer, der ikke er flygtninge, dvs.  

 personer der ikke har opholdstilladelse efter udlændingelovens §§ 7 eller 8,  

 og som ikke har dansk indfødsret, er det en forudsætning for at kunne medtage  

 folkepensionen til hjemlandet eller tidligere opholdsland, at de opfylder  

 bopælskravene i lovens § 2, stk. 2, nr. 1, se pkt. 4. Det betyder, at den  

 pågældende skal have haft fast bopæl her i riget i mindst 10 år mellem det  

 fyldte 15. og det fyldte 67. år, heraf mindst 5 år umiddelbart inden det  

 tidspunkt, hvorfra pensionen ydes.
Indgives ansøgning om pension efter det  

 fyldte 67. år, skal bopælskravene være opfyldt ved det fyldte 67. år.
Personer fra det tidligere Jugoslavien med opholdstilladelse efter lov om  

 midlertidig opholdstilladelse til visse personer fra det tidligere  

 Jugoslavien m.v. og personer med opholdstilladelse efter udlændingelovens §  

 9, stk. 2, nr. 5, er derimod ikke omfattet af bestemmelsen.
Tilsvarende  

 gælder for asylansøgere fra Forbundsrepublikken Jugoslavien  

 (Serbien-Montenegro), der har fået endeligt afslag på asyl og har fået  

 opholdstilladelse efter udlændingelovens § 9, stk. 2, nr. 6.
Ret ifølge bilaterale aftaler Hvis den pågældende enten i medfør af en bilateral aftale, Danmark har  

 indgået, eller i medfør af loven har bedre ret end efter § 3 a, er det den  

 bestemmelse, der giver den pågældende den bedste ret, der skal anvendes.  

 Dette gælder både, hvis der er tale om at kunne medtage flere  

 pensionsydelser, og hvis der er tale om retten til at medtage pensionen til  

 udlandet.
Hvilke lande kan der repatrieres til 18. Den repatrierende kan vende tilbage til hjemlandet  

 eller et tidligere opholdsland.
Den repatrierende behøver ikke at være født  

 eller at have statsborgerskabsmæssig tilknytning til det land, den pågældende  

 vender tilbage til.
Har en person forud for indrejsen i Danmark, i mange år  

 haft bopæl i et andet land, vil vedkommende kunne medtage folkepension ved  

 tilbagevenden til dette land.
Statsløse, der ikke har noget hjemland at vende  

 tilbage til, vil ligeledes kunne medtage folkepension ved tilbagevenden til  

 det land, hvor vedkommende tidligere har boet.
Hvilke ydelser kan udbetales 19. Retten til at medtage pension gælder alene  

 folkepensionens grundbeløb.
Der kan således ikke udbetales pensionstillæg  

 eller personligt tillæg til personer, der er omfattet af  

 repatrieringsordningen.
Personen skal have tilkendt folkepension, inden den  

 pågældende vender tilbage til hjemlandet eller det tidligere opholdsland.
Optjening på grundlag af bopælstid her i landet 20. Af den tillagte folkepension kan endvidere kun  

 medtages den del af grundbeløbet, der efter lovens regler er optjent på  

 grundlag af bopælstid her i landet.
Kravet i lovens § 4 om mindst 3 års fast  

 bopæl her i landet mellem det fyldte 15. og det fyldte 67. år skal som  

 minimum være opfyldt.
Bopælstid i oprindelseslandet eller i andre lande  

 indgår ikke ved fastsættelsen af den pension, der kan medtages.
Reglen i  

 lovens § 9, hvorefter bopæl i oprindelseslandet sidestilles med bopæl i  

 Danmark for personer med opholdstilladelse efter udlændingelovens §§ 7 og 8,  

 så længe de pågældende har bopæl her i landet, finder således ikke anvendelse  

 ved beregningen af den pension, der kan medtages til hjemlandet.
 Dette indebærer, at der for personer med opholdstilladelse efter  

 udlændingelovens §§ 7 og 8 som regel skal foretages en ny beregning af  

 grundbeløbet, således at alene bopælstiden i Danmark lægges til grund.
 Ved fastsættelse af pensionen finder lovens almindelige regler om  

 opgørelse af bopælstiden m.v. anvendelse, se pkt. 26.
Ophør af ret til at medtage pension 21. Hvis den repatrierende tager ophold i et andet  

 land end det, hvortil repatrieringen er sket, ophører retten til at modtage  

 pension.
Hvis den repatrierende fortryder repatrieringen og efter reglerne i  

 udlændingeloven har mulighed for at vende tilbage til Danmark, bliver  

 vedkommende ved sin tilbagevenden til Danmark berettiget til pension efter de  

 regler, der gælder for personer med bopæl her i landet, dvs. på samme  

 grundlag som før repatrieringen.
Det betyder, at den pågældende ved beregning  

 af bopælstid skal have sidestillet bopæl i oprindelseslandet og andre  

 tidligere bopælslande, hvori den pågældende har været anset for flygtning,  

 med bopæl i Danmark, se lovens § 9, samt pkt. 28.
1.5. Optjeningsprincippet Lovens §§ 5-10 Antallet af år med fast bopæl i Danmark 22. I Danmark optjenes ret til pension på baggrund af  

 antallet af år, en person har haft fast bopæl i Danmark (bopælsår). Det er  

 uden betydning, om den pågældende har haft arbejde eller indbetalt skat.
Det  

 afgørende er, om den pågældende har haft fast bopæl i Danmark.
Hvis en person ikke har haft bopæl i Danmark i det antal år, der kræves  

 efter loven for at kunne få en fuld dansk pension, kan der alene udbetales en  

 brøkpension.
Brøkpensionen bliver fastsat efter forholdet mellem antallet af  

 bopælsår/bopælsmåneder og det antal år/måneder, der kræves efter loven for at  

 kunne udbetale en fuld dansk pension.
Når en brøkpension beregnes, regnes en  

 måned for 30 dage og et år for 360 dage.
Folkepension 23. Optjeningsprincippet for folkepensionister baseres  

 på den faktiske bopælstid her i landet mellem det 15. og 67. år.
Før det  

 fyldte 15. år og efter det fyldte 67. år optjener man således ikke ret til  

 folkepension, se lovens § 10. Der kan ikke optjenes ret til pension, når der  

 modtages pension, se lovens § 5, stk 3.
 Ret til fuld folkepension er betinget af 40 års fast bopæl her i riget  

 mellem det fyldte 15. og det fyldte 67. år, se lovens § 5, stk. 1.
 For personer der ikke har 40 års fast bopæl, er der ret til en  

 brøkpension, fastsat efter forholdet mellem den faktiske bopælstid mellem det  

 fyldte 15. og det fyldte 67. år og 40 års fast bopæl, se lovens § 5, stk. 2.
Flere bopælsperioder sammenlægges.
Ved sammenlægningen medregnes de  

 enkelte bopælsperioder fuldt ud, og den samlede bopælstid nedsættes til  

 nærmeste hele antal år, se lovens § 10.
Eksempel En person, der bliver pensionist ved det fyldte 67. år, har efter det  

 fyldte 15. år boet her i landet i 2 perioder på henholdsvis 30 år, 7 måneder  

 og 15 dage, og 6 år, 4 måneder og 26 dage.
Den samlede bopælstid udgør 36 år,  

 11 måneder og 41 dage eller 37 år og 11 dage.
Pensionen fastsættes efter  

 forholdet mellem bopælstid (37 år og 11 dage der nedrundes til 37 år) og 40  

 år, dvs. 37/40 af fuld pension.
 Ved overgang fra førtidspension til folkepension udbetales pensionen med  

 samme antal 40-dele, som førtidspensionen blev udbetalt med, se lovens § 5,  

 stk. 3.
Førtidspension 24. Optjeningsprincippet for førtidspensionister  

 baseres på den faktiske bopælstid her i landet mellem det fyldte15. og det  

 fyldte 67. år.
Det betyder, at den længste teoretiske mulige optjeningstid er  

 52 år.
Da retten til fuld folkepension opnås efter en bopælstid på 40 år, betyder  

 det, at en person kun behøver at have boet her i landet i 40 år af de 52  

 mulige år for at få ret til fuld pension.
Dette svarer til, at bopæl i 40/52  

 eller tilnærmelsesvist 4/5 af den teoretisk mulige bopælstid er  

 tilstrækkeligt for at opnå ret til fuld folkepension.
 Optjeningsprincippet for førtidspension er på baggrund heraf udformet  

 således, at der er ret til fuld pension for personer under 67 år, hvis den  

 faktiske bopælstid ved pensionstilkendelsen udgør mindst 4/5 af perioden fra  

 det fyldte 15. år og til det tidspunkt, hvorfra der ydes pension (teoretisk  

 mulige bopælstid), se lovens § 6, stk. 1.
 Hvis der ikke er ret til fuld pension efter lovens § 6, stk. 1, fastsættes  

 pensionen efter forholdet mellem den faktiske bopælstid og 4/5 af den  

 teoretisk mulige bopælstid (tiden fra det fyldte 15. år og indtil det  

 tidspunkt, hvorfra pensionen ydes), se lovens § 6, stk. 2.
 Brøken for beregning af pension vil se således ud:
faktisk bopælstid (i måneder) ---------------------------------------------------- 4/5 x teoretisk mulig bopælstid (i måneder) Ved beregning efter lovens § 6, stk. 2, afrundes bopælstiden til nærmeste  

 hele antal måneder, dvs. at en bopælstid på et antal hele år plus nogle  

 måneder altid skal omregnes til måneder.
Hvis beregningen viser, at der kun  

 er ret til en brøkpension, nedsættes den beregnede del af fuld pension til  

 nærmeste antal fyrretyvendedele af fuld pension, se lovens § 10.
Eksempel 1 En person, der netop er fyldt 50 år, bliver pensionist, pågældende har  

 boet i Danmark i 30 år.
Faktisk bopælstid er 30 år (i måneder 360).
 Teoretisk mulig bopælstid er tiden fra det fyldte 15. år til det 50. år  

 (50 - 15) = 35 år (i måneder 420).
 Brøken for beregning af brøkpension:
 At brøken er større end (eller lig med) 1, er ensbetydende med, at den  

 faktiske bopælstid udgør mindst 4/5 af den teoretisk mulige bopælstid, og der  

 er derfor i eksemplet ret til fuld pension efter lovens § 6, stk. 1.
Eksempel 2 En person, der netop er fyldt 40 år, bliver pensionist.
Han har boet i  

 Danmark i 5 år mellem det fyldte 15. år og tidspunktet for tilkendelse af  

 pension.
Højeste mulige bopælstid efter det fyldte 15. år er 25 år (teoretisk  

 mulige bopælstid).
 Brøken for beregning af brøkpension ser således ud:
Der er herefter ret til en brøkpension, der nedsættes til nærmeste antal  

 fyrretyvendedele af fuld pension.
I eksemplet er der ret til 1/4 x 40 = 10/40  

 af fuld pension.
Eksempel 3 En person på 57 år og 4 måneder bliver pensionist.
Han har boet her i  

 landet i 27 år og 10 måneder mellem det fyldte 15. år og tidspunktet, hvorfra  

 pension ydes.
 Faktiske bopælstider udgør i måneder 27 x 12 + 10 = 334 måneder.
 Teoretisk mulige bopælstid udgør i måneder tiden fra det fyldte 15. år til  

 pensionstilkendelsen (57 - 15) x 12 + 4 = 508 måneder.
 Brøken for beregning af brøkpension ser således ud:
Der er herefter ret til en brøkpension, der nedsættes til nærmeste antal  

 fyrretyvendedele af fuld pension.
I eksemplet er der ret til 1670/2032 x 40 =  

 32,87 fyrretyvendedele, der nedsættes til 32/40 af fuld pension.
1.5.1. Brøkpension Lovens § 7 Beregning af brøkpension 25. Ved beregning af en brøkpension beregnes pensionen  

 først på baggrund af de indtægter, pensionisten og en eventuel ægtefælle har  

 ved siden af den sociale pension efter reglerne i lovens kapitel 4.
 Når pensionen er blevet indtægtsreguleret, nedsættes det beregnede  

 pensionsbeløb til det antal fyrretyvendedele, pensionisten er berettiget til  

 efter beregning af bopælstid.
 Personlige tillæg, der tildeles en pensionist, der modtager brøkpension,  

 samt det særlige pensionstillæg, der ydes efter overgangsreglen i § 4, stk.  

 2, i lov nr. 497 af 30. juni 1993, skal ikke nedsættes på baggrund af  

 bopælstid.
1.5.2. Opgørelse af bopælstid Lovens § 8 Perioder sidestillet med faktisk bopælstid i Danmark 26. Opgørelsen af bopælstiden tager udgangspunkt i den  

 faktiske bopælstid her i landet.
Oplysninger herom kan indhentes fra  

 folkeregistret.
Folkeregisteret har adgang til det centrale CPR- register,  

 som går tilbage til 1. januar 1971. Søges der oplysninger fra før 1. januar  

 1971, skal de enkelte kommuner, hvor den pågældende har haft bopæl, anmodes  

 om at give oplysninger herom.
 Ved anvendelsen af optjeningsprincippet sidestilles med bopæl i Danmark:
 1. Forhyring med dansk skib.
 2. Ophold i udlandet som udsendt repræsentant for en  

 dansk offentlig myndighed.
 3. Ophold i udlandet i øvrigt som beskæftiget i  

 offentlig dansk interesse.
 4. Ophold udlandet som ansat i dansk firmas filial  

 eller datterselskab.
 5. Ophold i udlandet med henblik på uddannelse.
I lovgivningen bliver der ikke stillet krav om hvilken form for  

 dokumentation, en person skal kunne fremvise.
Kommunen skal derfor konkret  

 vurdere dokumentationen, forud for stillingtagen til, hvorvidt den pågældende  

 har bopælstider i udlandet, der kan sidestilles med bopæl i Danmark efter  

 reglerne i lovens § 8.
Repræsentant for dansk offentlig myndighed eller beskæftiget i dansk  

 offentlig interesse Som beskæftiget i offentlig dansk interesse i udlandet medregnes  

 eksempelvis ansættelse i internationale organisationer, som den danske stat  

 er medlem af, eller beskæftigelse som hushjælp for danske diplomater.
Danske  

 forskere og stipendiater, der er knyttet til internationale  

 forskningsprojekter, anses under udsendelsen for at være beskæftiget i  

 offentlig dansk interesse.
 Beskæftigelse som freelance journalist/korrespondent kan ikke sidestilles  

 med beskæftigelse i offentlig dansk interesse eller som ansat i dansk firmas  

 filial eller datterselskab, se SM P-9- 96. Ankestyrelsen lagde ved denne  

 afgørelse vægt på, at der ikke havde været tale om ansættelse i  

 internationale organisationer, som den danske stat er medlem af, eller  

 beskæftigelse i forbindelse med ansættelse ved internationale projekter.
 Ansættelse i udlandet i en offentlig stilling, der er pensionsgivende i  

 opholdslandet, kan ikke betragtes som udsendt af offentlig dansk myndighed  

 eller som beskæftiget i offentlig dansk interesse, se SM P-9-96. Ligeledes  

 anses beskæftigelse med at udføre ulønnet videnskabeligt arbejde uden  

 tilknytning til internationalt anerkendte forskningsprojekter heller ikke som  

 beskæftiget i offentlig dansk interesse, se SM P-9-96.
Dansk firmas filial eller datterselskab Ved opgørelsen af bopælstiden medregnes ophold i udlandet som ansat i et  

 dansk firmas filial eller datterselskab.
Beskæftigelse i et datterselskab i  

 pensionslovens forstand, må forstås i ovenstemmelse med henholdsvis  

 aktieselskabslovens § 2, stk. 3, jf. stk. 2, og anpartselskabslovens § 3,  

 stk. 3, jf. stk. 2. Det vil sige, at ansættelse i et datterselskab i udlandet  

 kun kan sidestilles med bopæl i Danmark, såfremt moderselskabet har  

 »bestemmende indflydelse« i datterselskabet.
 En dansk virksomheds afdeling i udlandet, der ledes direkte fra  

 hovedselskabet i Danmark, og hvor afdelingen ikke er en selvstændig juridisk  

 person, må formodentlig betragtes som en filial af moderselskabet i Danmark.
Uddannelse Ophold i udlandet med henblik på uddannelse vil kunne sidestilles med  

 faktisk bopælstid i Danmark, hvis den pågældende har en forudgående dansk  

 optjeningstid.
For personer, der har dansk indfødsret eller er flygtninge, er  

 det dog ikke nødvendigt med en forudgående dansk optjeningstid.
Ægtefæller og børns optjening 27. For ægtefællen til en person, der har optjent ret  

 til dansk pension efter lovens § 8, nr. 2-5, medregnes bopælstiden i udlandet  

 ligeledes som bopælstid i Danmark for den periode, hvori ægtefællerne har  

 været gift med hinanden. Ægtefællen optjener dog ikke ret til dansk pension i  

 perioder, hvor pågældende selv har været omfattet af en social  

 pensionsordning.
Retten består uafhængig af ægtefællens statsborgerskab.
Det  

 er ligeledes uden betydning, om ægtefællen tidligere har haft bopæl i  

 Danmark.
Børn mellem 15 og 18 år, der bor i udlandet hos en eller begge  

 forældre, får medregnet bopælstiden i udlandet som dansk bopælstid, hvis en  

 eller begge forældrene får sidestillet bopælstid i udlandet med bopælstid i  

 Danmark.
Optjening i EU/EØS-land Danske statsborgere, der har beskæftigelse i et andet EU/EØS- land, og som  

 efter reglerne i EF-forordning nr. 1408/71 er omfattet af lovgivningen om  

 social sikring i beskæftigelseslandet, kan ikke samtidig være undergivet  

 dansk lovgivning og optjener derfor ikke samtidig ret til dansk pension, se  

 SM P-24-96.
 Om eventuel beregning af pension på grundlag af en afdød ægtefælles  

 bopælstid, se overgangsreglerne i kap. 11. Der henvises endvidere til pkt. 35  

 og Den Sociale Sikringsstyrelses vejledning af april 1997, hæfte 4, pkt. 34.
1.5.3. Opgørelse af bopælstid for flygtninge Lovens § 9 Perioder sidestillet med faktisk bopælstider i Danmark 28. Personer, der anses for flygtninge efter  

 udlændingelovens §§ 7 og 8, se lovens § 2, stk. 2, nr. 2, får som bopælstid  

 medregnet bopæl i oprindelseslandet og et andet tidligere bopælsland, hvor de  

 har været anset for flygtninge, se lovens § 9. Det gælder uanset, om de  

 pågældende har/får dansk indfødsret.
Som oprindelsesland regnes lande, som de  

 pågældende har forladt under sådanne omstændigheder, at der på dette grundlag  

 ville kunne gives tilladelse til ophold her i landet efter udlændingelovens §  

 7. En mulig dokumentation vil kunne være et konventionspas/dansk fremmedpas.  

 Disse bopælsperioder medregnes også ved opgørelse af mindstebopælstiden, se  

 pkt. 13.
 Denne udvidelse af bopælstiden gælder kun, så længe de pågældende har  

 bopæl her i landet, dog har flygtninge, der er omfattet af EF-forordning nr.  

 1408/71, ret til at få samme beløb udbetalt som i Danmark, hvis de flytter  

 til et land inden for EU/EØS-området.
 Bopælstider, for hvilke der er ret til pension i oprindelseslandet eller  

 andet land, hvor de pågældende har været anset for flygtninge, kan ikke  

 samtidig medregnes som bopælstider i Danmark.
Eksempel En 30 årig vietnameser modtages i Danmark, som flygtning efter anmodning  

 fra FN-s flygtningehøjkommissær.
I en alder af 35 år søger han  

 førtidspension.
Han har boet i Vietnam, til han var 29 år.
Derefter tilbragte  

 han 1 år i en flygtningelejr i Thailand.
Hele perioden fra flygtningens  

 fyldte 15. år medregnes som dansk bopælstid, og han vil således være  

 berettiget til fuld pension.
1.5.4. Bopælsperioder Lovens § 10 Opgørelse af bopælsperioder 29. Når det skal opgøres, hvorvidt en pensionist er  

 berettiget til fuld pension eller brøkpension, medregnes alene bopælsperioder  

 mellem det fyldte 15. og det fyldte 67. år.
Hvis der er flere bopælsperioder, skal disse sammenlægges.
Ved  

 fastsættelse af folkepension nedsættes den samlede bopælstid til nærmeste  

 hele antal år.
Ved fastsættelse af førtidspension afrundes bopælstiderne til  

 nærmeste hele antal måneder.
Opgørelsen af bopælstiden beregnes ud fra den tid, hvor den pågældende har  

 haft fast bopæl her i landet, og hvor den pågældende ikke har modtaget social  

 pension fra Danmark.
Ved opgørelse af bopælstid i forhold til en  

 førtidspension fragår antallet af år, hvor der er modtaget social pension fra  

 Danmark, både ved opgørelse af den faktiske og den teoretiske bopælstid.  

 Perioder, hvor der har været modtaget social pension fra Danmark, må anses  

 som »døde perioder« ved opgørelsen af bopælstiden.
 Se iøvrigt pkt. 23f.
1.6. Fravigelse af bestemmelserne om indfødsret, bopæl og optjening efter  

 EF-forordning eller overenskomst med andre stater Lovens § 11 og bkg. kap. 2 og 3 Ret efter andre regler end pensionlovens 30. Socialministeren kan efter overenskomster med  

 andre stater fastsætte regler, der fraviger bestemmelserne om indfødsret,  

 bopæl og optjening, se lovens § 11, stk. 1. I det omfang  

 overenskomstens/konventionens bestemmelser giver bedre ret end lovens  

 bestemmelser, er det disse bestemmelser, der skal anvendes, mens lovens  

 bestemmelser skal anvendes i situationer, hvor lovens bestemmelser vil give  

 en bedre ret end retten efter overenskomsterne.
Der henvises til bilag 9, der  

 indeholder en liste over gældende konventioner.
 Socialministeren fastsætter endvidere bestemmelser om fravigelse af lovens  

 regler i det omfang, det er nødvendigt for anvendelse af De Europæiske  

 Fællesskabers forordninger om social sikring for arbejdstagere m.v., se  

 lovens § 11, stk. 2.
1.7. EF-forordning nr. 1408/71 1.7.1. Fravigelse af kravet om dansk indfødsret Anvendelsesområde 31. Ved EF-forordning nr. 1408/71 om anvendelse af de  

 sociale sikringsordninger på arbejdstagere, selvstændige erhvervsdrivende og  

 deres familiemedlemmer, der flytter inden for Fællesskabet, er lovens regler  

 om dansk indfødsret fraveget for personer, der er omfattet af forordningen.  

 Forordningens regler beskrives kort i det følgende.
Der henvises i øvrigt til  

 EF-forordning nr. 574/72 (gennemførelsesforordningen) samt Den Sociale  

 Sikringsstyrelses vejledning af april 1997 om EF-regler om social sikring.
EF-forordning nr. 1408/71 anvendes inden for EU/EØS.
EU/EØS-lande er  

 Belgien, Danmark, Tyskland, Grækenland, Spanien, Frankrig, Irland, Italien,  

 Luxembourg, Nederlandene, Portugal, Finland, Sverige, Det Forenede Kongerige  

 (Storbritannien og Nordirland), Østrig, Norge, Island og Liechtenstein.
Personkreds 32. Efter art. 2 i forordning nr. 1408/71 anvendes  

 forordningen for følgende personer:
 1. Arbejdstagere og selvstændige erhvervsdrivende, der  

 er statsborgere i et EU/EØS-land, og deres familiemedlemmer.
 2. Arbejdstagere og selvstændige erhvervsdrivende, der  

 er statsløse eller flygtninge og bosat i et EU/EØS-land, og deres  

 familiemedlemmer.
 3. Efterlevende ægtefæller efter de arbejdstagere og  

 selvstændige erhvervsdrivende, der er nævnt under 1 og 2, uanset den  

 efterlevendes nationalitet.
4. Efterlevende ægtefæller efter arbejdstagere og  

 selvstændige erhvervsdrivende uanset afdødes nationalitet, når den efterlevende er statsborger i et EU/EØS-medlemsland eller statsløs  

 eller flygtning bosat i et medlemsland.
Forordningen anvendes således ikke på alle personer, der er statsborgere  

 eller flygtninge eller statsløse i et EU/EØS-land.
Forudsætningen for, at  

 forordningen finder anvendelse, er at der er tale om arbejdstagere,  

 selvstændige erhvervsdrivende eller disses familiemedlemmer.
Efterlevende  

 ægtefæller er endvidere omfattet under de betingelser, der er nævnt ovenfor  

 under nr. 3 og 4.
 Det er alene personer, der har lønnet eller selvstændig beskæftigelse, der  

 kan optjene ret til social pension, idet familiemedlemmer alene har en  

 afledet ret til ydelser, som efter forordningens bestemmelser tilkommer  

 familiemedlemmer (sygehjælp og familieydelser). Efterladte er efter  

 forordningens bestemmelser alene berettiget til efterladtepension, hvilket  

 dog ikke har betydning i forhold til dansk social pension, med undtagelse af  

 den særlige situation, der er nævnt i pkt. 35.
Den danske definition af begreberne arbejdstager eller selvstændig  

 erhvervsdrivende fremgår af bilag I, I.
B. 1 og 2, til forordningen.
Herefter anses som arbejdstager enhver person, der, som beskæftiget i en  

 arbejdsgivers tjeneste, - for tiden før den 1. september 1977 er omfattet af lovgivningen om  

 arbejdsulykker og erhvervssygdomme - for tiden efter den 1. september 1977 er omfattet af lovgivningen om  

 arbejdsmarkedets tillægspension (ATP).
 Som selvstændig erhvervsdrivende anses enhver person, der i medfør af lov  

 om dagpenge ved sygdom eller fødsel har ret til disse ydelser på grundlag af  

 anden erhvervsindtægt end lønindtægt.
 Personer, der er omfattet af forordningen, har ret til dansk pension på  

 lige fod med danske statsborgere.
 Pensionsret for personer, der er omfattet af forordningen, er normalt  

 betinget af, at de pågældende som arbejdstagere eller selvstændige  

 erhvervsdrivende har været beskæftiget i Danmark.
 Personer, der er familiemedlemmer til arbejdstagere og selvstændige  

 erhvervsdrivende, og som bor i Danmark, har ret til førtidspension på samme  

 vilkår som gælder for danske statsborgere, når de pågældende familiemedlemmer  

 bor hos eller forsørges af arbejdstageren eller den selvstændige  

 erhvervsdrivende uden selv at være erhvervsaktive.
EF-reglerne om sammenlægning af optjeningsperioder i andre EU/EØS-lande  

 indebærer, at der uanset lovens krav om en mindstebopælstid på 3 år kan være  

 ret til en dansk brøkpension uden anden tilknytning til Danmark end, at en  

 beskæftigelsesbetingelse samt bopæl i et år er opfyldt.
Der henvises til pkt.  

 36.
 Den Sociale Ankestyrelse har fundet, at der ikke i medfør af reglerne i  

 dansk lovgivning eller i EF-forordningen var grundlag for at opretholde et  

 krav om, at beskæftigelse i Danmark skulle have varet i sammenlagt mindst 1  

 år, se SM P-11-97.
1.7.2. Fravigelse af kravet om bopæl i Danmark Bopæl i andet EU/EØS-land 33. Personer, der er omfattet af forordningens  

 personkreds, se pkt. 32, har ret til at få tilkendt og udbetalt dansk pension  

 under bopæl i et andet EU/EØS-land.
Pensionen udbetales med samme beløb som i  

 Danmark.
Hvilke ydelser Retten til at få tilkendt og udbetalt dansk pension under bopæl i et andet  

 EU/EØS-land gælder alle ydelser efter loven.
Personligt tillæg kan også ydes  

 efter en konkret vurdering, når pensionisten bor i udlandet, se SM P-12-96.
1.7.3. Fravigelse af reglerne om optjening af ret til pension Beskæftigelsesperioder i EU/EØS-lande 34. Efter EF-forordning nr. 1408/71 er en person, der  

 har lønnet eller selvstændig beskæftigelse, der er omfattet af forordningen,  

 alene omfattet af lovgivningen i et EU/EØS-land.
Som hovedregel er en  

 arbejdstager eller selvstændig erhvervsdrivende omfattet af lovgivningen i  

 det land, hvor den pågældende er beskæftiget, selv om pågældende har bopæl i  

 et andet EU/EØS-land.
Der gælder en række undtagelser fra reglen om, at en person, der har  

 lønnet eller selvstændig beskæftigelse er omfattet af lovgivningen i  

 beskæftigelseslandet.
Der henvises til Den Sociale Sikringsstyrelses  

 vejledning af april 1997 om EF-regler om social sikring, hæfte 1.
 EU/EØS-statsborgere, der har bopæl i Danmark, og som efter reglerne i  

 EF-forordning nr. 1408/71 er omfattet af lovgivningen om social sikring i et  

 andet EU/EØS-land, kan ikke samtidig være omfattet af dansk lovgivning og  

 optjener derfor ikke samtidig ret til dansk pension.
 Omvendt vil en person, der har bopæl i et andet EU/EØS-land, og som i  

 kraft af sin beskæftigelse er omfattet af dansk lovgivning om social sikring,  

 optjene ret til dansk pension på grundlag af beskæftigelsen.
Der gælder særlige regler om sammenlægning af optjeningstider, når der i  

 et EU/EØS-land er optjeningstider på under 1 år.
Der henvises til Den Sociale  

 Sikringsstyrelses vejledning af april 1997 om EF-regler om social sikring,  

 hæfte 4.
Efterlevende ægtefæller, der er omfattet af EF-forordning nr. 1408/71 35. Ved EF-forordning nr. 1660/85 er der i  

 EF-forordning nr. 1408/71, bilag VI, afsnit B, pkt. 3, indsat bestemmelser om  

 en afledet ret til dansk social pension for en efterladt ægtefælle til en  

 arbejdstager eller selvstændig erhvervsdrivende, der har haft beskæftigelse i  

 Danmark.
 I pkt. 3b) bestemmes, at en efterlevende ægtefælle til en grænsearbejder  

 eller sæsonarbejder er berettiget til dansk social pension beregnet på  

 grundlag af de perioder, i hvilke den afdøde ægtefælle har haft lønnet eller  

 selvstændig beskæftigelse i Danmark.
 I pkt. 3c) bestemmes, at en efterlevende ægtefælle til en arbejdstager  

 eller selvstændig erhvervsdrivende bortset fra grænsearbejdere og  

 sæsonarbejdere, er berettiget til dansk social pension beregnet på grundlag  

 af perioder, i hvilke den afdøde ægtefælle har haft lønnet eller selvstændig  

 beskæftigelse i Danmark forud for den 1. januar 1984. Optjeningsperioder  

 efter den 1. januar 1984 giver derimod ikke den efterlevende ægtefælle ret  

 til pension efter denne bestemmelse.
 Det er en betingelse for den afledede pensionsret for efterlevende  

 ægtefæller efter både grænsearbejdere, sæsonarbejdere og andre arbejdstagere  

 og selvstændige erhvervsdrivende, at ægtefællerne var gift med hinanden i  

 optjeningsperioderne, og at de ikke i disse perioder var separerede eller  

 levede faktisk adskilt på grund af uoverensstemmelse.
 Det er desuden en betingelse for den afledede pensionsret, at den  

 efterlevende ægtefælle i optjeningsperioden boede i et andet EU/EØS-land uden  

 at have en beskæftigelse, som gav ret til pension efter det andet lands  

 bestemmelser om tvungen pensionsforsikring, eller allerede modtog en pension  

 efter et andet lands tvungne pensionsordning.
 Perioder, hvori der er udført en sådan pensionsberettigende beskæftigelse,  

 og perioder, hvori der er modtaget pension efter et andet lands tvungne  

 pensionsordning, skal fragå i de optjeningsperioder, som den afledede pension  

 beregnes efter.
Dette gælder dog ikke, hvis det årlige pensionsbeløb fra det andet land  

 ikke overstiger halvdelen af den sociale pensions grundbeløb.
I så fald ses  

 der bort fra disse beskæftigelses- eller pensionsperioder, og pensionen  

 beregnes på grundlag af den afdøde ægtefælles optjeningsperioder.
Hvis den efterlevende ægtefælle selv har tilbagelagt optjeningsperioder  

 her i landet, sammenlægges disse perioder med ægtefællens optjeningsperioder,  

 med mindre den efterlevendes optjeningsperioder er sammenfaldende med  

 ægtefællens optjeningsperioder.
Perioder med pension fragår kun, hvis de er  

 sammenfaldende, der henvises til Den Sociale Sikringsstyrelses vejledning af  

 april 1997, hæfte 4, pkt. 16 og 17 om tillæg af afdød ægtefælles tider  

 vedrørende grænse- og sæsonarbejdere.
 Pensionen til den efterlevende ægtefælle tildeles i øvrigt på grundlag af  

 den efterlevende ægtefælles egne forhold, dvs., at lovens alderskrav,  

 helbredsbetingelser m.v., skal være opfyldt.
1.7.4. Fravigelse af kravet om mindstebopælstid Forholdet til EU/EØS-reglerne 36. Lovens bestemmelse om, at retten til pension er  

 betinget af mindst 3 års fast bopæl her i riget mellem det fyldte 15. og det  

 fyldte 67. år, medfører, at EF-reglernes sammenlægningsprincip får betydning  

 for retten til dansk pension.
 Princippet går ud på, at der ved bedømmelse af, om der skal åbnes ret til  

 dansk pension, skal tages hensyn til optjeningsperioder, der er tilbagelagt  

 efter andre EU/EØS-landes pensionslovgivning, som om det drejede sig om  

 perioder tilbagelagt efter dansk lovgivning.
Personer, der er omfattet af EF-forordningen, dvs. både danske og andre  

 erhvervsaktive EU/EØS-statsborgere, kan således opfylde mindstebopælskravet i  

 Danmark på 3 år ved sammenlægning med optjeningsperioder i andre  

 EU/EØS-lande.
EF-reglerne indebærer, at der kan ydes pension på grundlag af  

 en mindsteoptjeningstid på 1 år.
Pensionens størrelse skal alene fastsættes på grundlag af bopælsperioder i  

 Danmark.
EF-reglerne kan derfor medføre, at der skal fastsættes en dansk  

 pension på ned til 1/40.
1.8. Nordisk konvention 1.8.1. Fravigelse af kravet om dansk indfødsret 37. Reglerne om grundpension, som bl.a. omfatter dansk  

 social pension, i nordisk konvention om social sikring, anvendes for  

 personer, der er statsborgere i et nordisk land, og som ikke er omfattet af  

 EF-forordning nr. 1408/71.
 Efter konventionen har nordiske statsborgere ret til dansk pension, når de  

 i den optjeningsperiode, der gælder efter loven, har haft bopæl i Danmark i  

 mindst 3 år.
Perioder, hvori der er modtaget pension fra et andet EU/EØS-land, indgår  

 ikke ved optjening af bopælsår med henblik på opfyldelse af konventionens  

 krav om 3 års bopæl her i landet.
Det betyder, at en nordisk statsborger, der  

 modtog pension fra et andet EU/EØS-land ved tilflytningen til Danmark, eller  

 som får tilkendt en pension fra et andet EU/EØS-land, inden der er  

 tilbagelagt mindst 3 års bopælstid i Danmark, ikke vil få ret til dansk  

 pension, medmindre de almindelige betingelser for udlændinges ret til pension  

 under bopæl i Danmark er opfyldt, se pkt. 4.
1.8.2. Fravigelse af kravet om bopæl i Danmark 38. Nordiske statsborgere, der ikke er omfattet af EF-  

 forordningen, har ret til at få tilkendt og udbetalt dansk pension under  

 bopæl i et andet EU/EØS-land, når betingelsen om 3 års bopæl i Danmark i  

 optjeningsperioden er opfyldt.
Pensionen udbetales med samme beløb og  

 pensionsbestanddele som for personer med bopæl i Danmark.
1.9. Overenskomster med andre lande 1.9.1. Fravigelse af kravet om dansk indfødsret 39. Danmark har indgået en række overenskomster om  

 social sikring med andre lande, hvorved lovens regler om dansk indfødsret er  

 fraveget.
Overenskomsternes regler beskrives kort nedenfor.
Der henvises i øvrigt  

 til de enkelte overenskomster med tilhørende administrative aftaler og  

 cirk./vejledninger, se bilag 9.
Frankrig, Tyskland og England Overenskomster med Frankrig af 30. juni 1951, Tyskland af 14. august 1953  

 og England af 27. august 1959.
 Disse overenskomster kan i visse tilfælde give statsborgere i de  

 pågældende lande, når de ikke er omfattet af EF-forordningen, bedre  

 rettigheder end loven giver dem.
Tyrkiet, Pakistan og Jugoslavien Overenskomster med Tyrkiet af 22. januar 1976, Jugoslavien af 22. juni  

 1977 og Pakistan af 1. marts 1982, som ændret ved tillægskonvention af 11.  

 august 1997. Tillægskonventionen er endnu ikke trådt i kraft.
 Overenskomsterne giver statsborgere fra de pågældende lande med bopæl i  

 Danmark ret til pension på samme vilkår som danske statsborgere, under  

 følgende betingelser.
 Der er ret til folkepension, når den pågældende i perioden mellem det  

 fyldte 15. og det fyldte 67. år har haft bopæl i Danmark i mindst 5 år.
 Efter 3 års bopæl i Danmark i optjeningsperioden, er der ret til  

 førtidspension for personer, der har været arbejdstager i mindst 1 år, når de  

 pågældende efter det fyldte 15. år har haft bopæl i Danmark i en uafbrudt  

 periode på mindst 1 år umiddelbart forud for ansøgning om pension og i denne  

 periode i mindst 1 år fysisk og psykisk har været i stand til at udøve  

 normalt erhverv, og uarbejdsdygtigheden med påfølgende invaliditet er  

 indtrådt under bopæl i Danmark.
 For personer, der ikke har været arbejdstagere, er der ret til  

 førtidspension under de samme betingelser, som nævnt ovenfor, når de har boet  

 i Danmark i mindst 5 år efter det fyldte 15. år, heraf mindst 1 år  

 umiddelbart forud for ansøgningen om pension.
 Den jugoslaviske konvention er bortfaldet, men konventionen anvendes  

 indtil videre for områderne Kroatien, Slovenien og Makedonien, der har  

 statssuccederet i konventionen.
 Jugoslaviske statsborgere har, når de bor i Danmark og har optjent ret til  

 dansk social pension på grundlag af en bopælsperiode i Danmark, uanset  

 hvilket område i det tidligere Jugoslavien de kommer fra, rettigheder efter  

 konventionen med Jugoslavien.
 For den tyrkiske og jugoslaviske konvention gælder, at sikringsperioder i  

 hjemlandet kan medregnes ved tilkendelse af dansk førtidspension.
Schweiz, Østrig, Canada, Marokko, Chile, Israel og New Zealand Konventionerne med Schweiz af 5. januar 1983 (med 2 tillægskonventioner),  

 Østrig af 16. juni 1987, Canada af 12. april 1985, Marokko af 26. april 1982  

 (med 1 tillægskonvention), Chile af 8. marts 1995, Israel af 3. juli 1995 og  

 New Zealand af 6. maj 1997.
 Disse konventioner giver statsborgere i de pågældende lande med bopæl i  

 Danmark ret til dansk pension efter de samme betingelser, som gælder for  

 danske statsborgere, dvs. efter 3 års bopæl i Danmark i optjeningsperioden.
 For retten til førtidspension gælder dog den yderligere betingelse, at de  

 under bopælsperioden i Danmark skal have været fysisk og psykisk i stand til  

 at udøve normalt erhverv i en sammenhængende periode på mindst 1 år.
 For retten til behovsbestemt førtidspension er det desuden en betingelse,  

 at den pågældende skal have haft bopæl i Danmark i mindst 1 år umiddelbart  

 forud for ansøgning om pension, og at behovet for pension skal være opstået,  

 mens den pågældende havde bopæl i Danmark.
 Konventionen med Østrig anvendes kun for østrigske statsborgere, som ikke  

 er omfattet af EF-forordning nr. 1408/71, dvs. personer, der ikke har været  

 arbejdstagere eller selvstændige erhvervsdrivende i Danmark.
Australien Konvention med Australien er under forhandling og forventes indgået i den  

 nærmeste fremtid.
 Reglerne for tilkendelse af dansk pension til personer, der er  

 statsborgere i Australien, forventes at komme til at svare til dem, der  

 gælder efter de konventioner, der er nævnt ovenfor for landene Schweiz,  

 Østrig m.v.
1.9.2. Fravigelse af kravet om bopæl i Danmark 40. Der kan ydes dansk pension under bopæl i et land,  

 som Danmark har indgået overenskomst med, når de særlige betingelser, der er  

 fastlagt i den enkelte overenskomst, er opfyldt.
Reglerne beskrives kort  

 nedenfor.
Der henvises i øvrigt til de enkelte overenskomster med tilhørende  

 administrative aftaler og cirk./vejledninger, se bilag 9.
Frankrig, Tyskland og England Personer, der med hjemmel i de gamle konventioner med Frankrig, Tyskland  

 og England, har fået tilkendt dansk pension under bopæl her i landet, har ret  

 til at få pensionen med til et andet EU/EØS-land.
Tyrkiet, Jugoslavien og Pakistan Danske statsborgere, der har bopæl i de pågældende lande, kan få tilkendt  

 og udbetalt dansk pension.
 Personer, der er statsborgere i de pågældende lande, og som har bopæl i  

 deres hjemland, kan få tilkendt og udbetalt dansk pension, når de i  

 optjeningsperioden har været beskæftiget som arbejdstagere i Danmark i 1 år  

 og i øvrigt har erhvervet ret til pension efter 5 års bopæl i Danmark.
 Det bemærkes, at tilkendelse af dansk førtidspension tillige forudsætter  

 mindst 1 års bopæl i Danmark umiddelbart inden ansøgning om pension.
Schweiz, Østrig, Canada, Marokko, Chile, Israel og New Zealand Pension kan tilkendes og udbetales til danske statsborgere, der har bopæl  

 i disse lande.
Dog kan behovsbestemt førtidspension ikke tilkendes, men  

 behovsbestemt pension udbetales fortsat til danske statsborgere, der efter at  

 have fået tilkendt pensionen, tager bopæl i de pågældende lande.  

 Behovsbestemt pension kan dog tilkendes til danske statsborgere med bopæl i  

 Schweiz efter bestemmelserne i den anden tillægskonvention til den dansk-  

 schweiske konvention, der trådte i kraft den 1. oktober 1997.
Personer, der er statsborgere i de pågældende lande, og som har bopæl i  

 deres hjemland (for den schweiziske og østrigske konventions vedkommende,  

 hvis de har bopæl i hele EU/EØS- området), kan få tilkendt og udbetalt dansk  

 pension, når de i optjeningsperioden har været beskæftiget som arbejdstagere  

 eller selvstændige erhvervsdrivende i Danmark i 1 år.
For retten til  

 behovsbestemt førtidspension er det desuden en betingelse, at den pågældende  

 skal have haft bopæl i Danmark i mindst 1 år umiddelbart forud for ansøgning  

 om pension, og at behovet for pension er opstået, mens den pågældende havde  

 bopæl i Danmark.
Andre personer end arbejdstagere og selvstændige erhvervsdrivende har ikke  

 ret til at få tilkendt pension under bopæl i hjemlandet.
Hvis pensionen er  

 tilkendt under bopæl i Danmark, udbetales den fortsat ved flytning til  

 hjemlandet (eller, for schweizere og østrigere, til et andet EU/EØS-land),  

 hvis pensionisten har haft bopæl i Danmark i mindst 10 år, heraf mindst 5 år  

 forud for ansøgning om pension.
Australien Konvention med Australien forventes indgået i den nærmeste fremtid.  

 Reglerne for tilkendelse og udbetaling af pension under bopæl i Australien  

 forventes at komme til at svare til dem, der gælder efter de konventioner,  

 der er nævnt ovenfor.
1.9.3. Hvilke ydelser kan udbetales i disse lande 41. Når der udbetales dansk pension til en person, der  

 har bopæl i et land uden for EU/EØS, udbetales pensionstillægget og det  

 særlige pensionstillæg ikke.
De øvrige ydelser udbetales kun, hvis lovens  

 betingelser iøvrigt er opfyldt.
1.9.4. Fravigelse af reglerne om optjening af ret til pension 42. Personer, der i medfør af overenskomst med et  

 andet land, opnår pensionsret i kraft af beskæftigelse i dette land, optjener  

 ikke i denne periode ret til dansk pension, selv om pågældende har bopæl her  

 i landet.
 Omvendt vil personer, der under beskæftigelse og/eller bopæl i et land,  

 hvormed der er indgået overenskomst, og fortsat er omfattet af dansk  

 lovgivning efter overenskomstens regler, optjene ret til dansk pension, selv  

 om der ikke er bopæl her i landet.
Efter overenskomsterne gælder der for personer, der ikke er danske  

 statsborgere, særlige regler for optjening af ret til pension, hvorved lovens  

 optjeningsregler fraviges.
Det drejer sig fx om fravigelse af bestemmelsen i  

 lovens § 8. Der henvises til de enkelte overenskomster med tilhørende  

 administrative aftaler og cirk./vejledninger, se bilag 9.
1.10. Administration af EF-forordning nr. 1408/ 71 og overenskomsterne om  

 social sikring Bkg. kap. 11 Hvem administrerer ordningerne 43. Administration af pensionsreglerne i EF-forordning  

 nr. 1408/71 og overenkomsterne om social sikring varetages af Den Sociale  

 Sikringsstyrelse.
Spørgsmål om ret til pension fra et andet land 44. Når en person, der har bopæl i Danmark, indgiver  

 ansøgning til kommunen om dansk pension, betragtes denne ansøgning også som  

 ansøgning om pension i de andre EU/EØS-lande, og de lande hvormed Danmark har  

 indgået overenskomst.
 Dette indebærer, at kommunen, når der indgives ansøgning om pension, skal  

 være opmærksom på, om ansøgeren har været omfattet af lovgivningen i et andet  

 land, enten i kraft af beskæftigelse eller bopæl.
 Hvis det af en ansøgning fremgår, at ansøgeren har haft beskæftigelse  

 eller bopæl i et andet land, hvor der kan være optjent ret til pension, skal  

 kommunen sende kopi af ansøgningen samt oplysninger om bopæl og beskæftigelse  

 i udlandet til Den Sociale Sikringsstyrelse, der varetager administrationen  

 af pensionsreglerne i EF-forordning nr. 1408/71 og overenskomsterne om social  

 sikring.
 I bkg. § 52 er der fastsat nærmere regler om fremgangsmåden ved ansøgning  

 om pension, hvor der tillige er spørgsmål om ret til pension fra et andet  

 land.
 Der henvises i øvrigt til kap. 3 om ansøgning om pension og kap. 10 om  

 administration.
Pensionssystemets opbygning 2.1. Folkepension og førtidspension Lovens §§ 12-19 - - - - - - - § 12.  Folkepension, der består af grundbeløb og  

 pensionstillæg, kan udbetales til personer, der er fyldt 67 år.
§ 13.  Førtidspension kan udbetales til personer i  

 alderen fra 18 til 67 år i form af § 14.  Højeste førtidspension kan tilkendes personer i  

 alderen fra 18 til 60 år, der i ethvert erhverv må anses for kun at have  

 ubetydelig erhvervsevne i behold.
Stk. 2.  Mellemste førtidspension kan tilkendes Stk. 3.  Forhøjet almindelig førtidspension eller  

 almindelig førtidspension kan tilkendes Stk. 4.  Pension efter stk. 3 tilkendes som forhøjet  

 almindelig førtidspension til personer under 60 år og som almindelig  

 førtidspension til personer over denne alder.
 Stk. 5.  Socialministeren kan fastsætte nærmere regler  

 om tilkendelse af pension efter stk. 3, nr. 2 og 3.
Stk. 6.  Alderen på det tidspunkt, hvor en  

 førtidspensionssag påbegyndes, eller hvor der er ansøgt om pension efter §§  

 16 og 18, er afgørende for, hvilken pension der kan tilkendes.
Er de øvrige  

 betingelser for tilkendelse først opfyldt på et senere tidspunkt, er det  

 alderen på dette tidspunkt, der er afgørende for, hvilken pension der kan  

 tilkendes.
 Stk. 7.  Efter det fyldte 60. år kan pension uden  

 pensionistens samtykke hverken frakendes eller nedsættes til lavere form for  

 pension, jf. § 13. Dette gælder dog ikke for invaliditetsydelse og bistands-  

 og plejetillæg.
§ 15.  Tilkendelse af pension efter § 14, stk. 1-2 og  

 stk. 3, nr. 1 og 2, er betinget af, at erhvervsevnen varigt er nedsat på  

 grund af fysisk eller psykisk invaliditet.
Med henblik på pension efter § 14,  

 stk. 3, nr. 2, skal der dog også lægges afgørende vægt på andre  

 omstændigheder, der klart viser, at erhvervsevnen hos en ansøger, som ikke  

 har andre forsørgelsesmuligheder, er varigt nedsat.
Der kan i helt  

 ekstraordinære tilfælde tilkendes pension efter § 14, stk. 3, nr. 2, uden at  

 nedsættelsen af erhvervsevnen skyldes helbredsmæssige forhold.
 Stk. 2  Tilkendelse af førtidspension efter § 14  

 forudsætter, at alle aktiverings-, revaliderings- og behandlingsmæssige samt  

 andre foranstaltninger, der kan forbedre erhvervsevnen, har været afprøvet,  

 og at erhvervsevnen ikke varigt kan forbedres.
Stk. 3.  Ved bedømmelsen af, i hvilket omfang  

 erhvervsevnen er nedsat, skal der foretages en sammenligning mellem den  

 indtægt, som den pågældende skønnes at kunne opnå ved et arbejde, der svarer  

 til pågældendes kræfter og færdigheder, og som under hensyn til uddannelse og  

 tidligere virksomhed kan forlanges af den pågældende, og den indtægt, som  

 personer med lignende uddannelse normalt opnår i samme egn.
Der skal  

 endvidere tages hensyn til alder, livsstilling, bopæl og  

 beskæftigelsesmuligheder og til sådanne andre omstændigheder, der i det  

 enkelte tilfælde findes at burde tillægges vægt.
 Stk. 4.  Socialministeren fastsætter nærmere regler om  

 vurderingen af erhvervsevnenedsættelsen for personer, der ikke kan anses for  

 hidtil at have været fuldtidsbeskæftigede.
§ 16.  Bistandstillæg kan tilkendes personer i alderen  

 fra 18 til 67 år sammen med pension.
Tillæg kan tilkendes personer, der er  

 blinde eller stærkt svagsynede, eller hvis invaliditet medfører, at  

 pågældende stadig må have personlig bistand af andre.
 Stk. 2.  Plejetillæg kan tilkendes i stedet for  

 bistandstillæg, hvis invaliditeten kræver vedvarende pleje eller tilsyn, der  

 gør det nødvendigt, at der stadig er en anden person til stede.
 § 17.  Personligt tillæg kan udbetales til  

 pensionister, hvis økonomiske forhold er særlig vanskelige.
Stk. 2.  Der ydes personligt tillæg til betaling af  

 varmeudgifter.
Socialministeren fastsætter nærmere regler herom, herunder om  

 egenbetaling.
Socialministeren fastsætter endvidere regler om, at  

 kommunalbestyrelsen kan yde varmetillæg med et højere beløb end fastsat i  

 reglerne efter 2. pkt.
 Stk. 3.  Ud over personligt tillæg efter stk. 1 og 2 kan  

 der undtagelsesvis ydes personligt tillæg, hvis pensionistens økonomiske  

 forhold er ganske særlig vanskelige.
Stk. 4.  Ud over personligt tillæg efter stk. 2 ydes der  

 til pensionister uanset deres økonomiske forhold et tillæg til udgifter til  

 petroleum, når anvendelse af petroleum i dunke på højst 10 l er en nødvendig  

 opvarmningsform i deres bolig.
Tillægget svarer til afgiften på petroleum i  

 henhold til lov om energiafgift af mineralolieprodukter m.v. og lov om  

 kuldioxidafgift af visse olieprodukter med tillæg af merværdiafgift og kan  

 højst ydes for 2.000 l petroleum i dunk om året pr. husstand.
 Stk. 5.  Personligt tillæg efter stk. 1-4 kan tidligst  

 ydes med virkning fra det tidspunkt, hvor pensionen efter §§ 12, 14 og 16 er  

 tilkendt.
 § 18.  Invaliditetsydelse kan tilkendes personer i  

 alderen fra 18 til 67 år, der ikke modtager anden pension, men som ville have  

 ret til højeste eller mellemste førtidspension, hvis de ikke havde  

 erhvervsmæssigt arbejde, jf. § 15. Invaliditetsydelse kan også tilkendes  

 personer, der på grund af alvorlig høreskade har svære kontaktvanskeligheder.
 § 19.  Grundbeløb til folkepensionister nedsættes ikke  

 på grund af indtægt, dog bortset fra indtægt ved personligt arbejde, jf. §  

 27.
 Stk. 2.  Grundbeløb til førtidspensionister nedsættes på  

 grund af indtægt efter § 28.
 Stk. 3.  Pensionstillæg og personligt tillæg efter § 17,  

 stk. 1 og 2, nedsættes på grund af indtægt efter § 29.
 Stk. 4.  Invaliditetsbeløb, erhvervsudygtighedsbeløb,  

 førtidsbeløb, bistands- og plejetillæg og invaliditetsydelse nedsættes ikke  

 på grund af modtagerens økonomiske forhold.
- - - - - - - 2.2. Folkepension og førtidspension Lovens §§ 12 og 13 Folkepension 45. Folkepension kan efter lovens § 12 tilkendes og  

 udbetales til personer, der er fyldt 67 år, hvis de opfylder en række  

 betingelser herfor om indfødsret, bopæl og optjening.
Der henvises til kap.  

 1.
 Folkepensionen består af grundbeløb og pensionstillæg.
 Om ydelser ifølge overgangsregler henvises til kap. 11.
Førtidspension 46. Førtidspension kan efter lovens § 13 tilkendes og  

 udbetales til personer i alderen fra 18 til 67 år, hvis de opfylder en række  

 betingelser herfor om indfødsret, bopæl og optjening, se kap. 1. Det er  

 endvidere en betingelse, at pågældendes erhvervsevne er nedsat i et vist  

 omfang, se nedenfor vedrørende lovens § 14.
 De pensionsformer, der kan tilkendes, er:
- Højeste førtidspension, - mellemste førtidspension og - almindelig førtidspension, herunder forhøjet almindelig førtidspension.
Højeste førtidspension kan tilkendes personer fra 18 til 60 år.
Mellemste  

 førtidspension kan tilkendes personer i alderen fra 18 til 67 år.
For  

 personer, der er fyldt 60 år, skal erhvervsevnen dog være nedsat til det  

 ubetydelige.
Almindelig førtidspension omfatter også forhøjet almindelig  

 førtidspension.
Forhøjet almindelig førtidspension kan tilkendes personer  

 under 60 år, mens almindelig førtidspension kan tilkendes personer, der er  

 fyldt 60 år.
 Om størrelsen af de enkelte pensioner henvises til kap. 7.
 I stedet for mellemste eller højeste førtidspension kan der være mulighed  

 for at tilkende invaliditetsydelse, der henvises til pkt. 98ff.
 Som tillæg til førtidspension eller invaliditetsydelse, kan der tilkendes  

 bistands- eller plejetillæg, der henvises til pkt. 85ff.
 Som supplement til alle typer pension kan der tilkendes personligt tillæg.  

 Der kan dog ikke ydes personligt tillæg til modtagere af invaliditetsydelse.  

 Der henvises til pkt. 90ff.
De enkelte pensionstypers bestanddele 2.3. Tilkendelse af førtidspension Lovens §§ 14 og 15 og bkg. kap. 4 og 5 47. I dette afsnit med tilhørende underafsnit  

 beskrives de forudsætninger og betingelser m.v., der skal være være tilstede  

 eller være opfyldt, for at der kan tilkendes en førtidspension.
 Indledningsvis gennemgås enkelte overordnede, generelle problemstillinger.
»Ansøgningstidspunkt« og alder 48. Alderen på »ansøgningstidspunktet« er  

 afgørende for, hvilken pension der kan tilkendes.
Alderen på det tidspunkt,  

 hvor behandlingen af en førtidspensionssag påbegyndes, eller hvor der er  

 ansøgt om bistands- eller plejetillæg eller invaliditetsydelse, har således  

 ikke blot betydning for udbetalingstidspunktet men også for berettigelsen til  

 ydelser efter pensionsloven, jf. lovens § 14, stk. 6.
 Om førtidspensionssagens påbegyndelse, se bemærkningerne til lovens § 21,  

 pkt. 108.
Hovedbetingelser for tilkendelse af førtidspension 49. Loven skelner mellem tilkendelse af førtidspension  

 på et rent helbredsmæssigt grundlag og tilkendelse af førtidspension  

 fortrinsvis af sociale grunde.
Helbredsbetinget førtidspension For at tilkende pension på et helbredsmæssigt grundlag, er det en  

 betingelse, - at erhvervsevnen er nedsat med mindst halvdelen på grund af fysisk eller  

 psykisk invaliditet, - at tilstanden er varig og - at mulighederne for at bedre erhvervsevnen ved aktiverings-,  

 revaliderings- og behandlingsmæssige samt andre foranstaltninger har været  

 afprøvet og er udtømte.
 Helbredsbetinget førtidspension kan tilkendes som en højeste, mellemste,  

 forhøjet almindelig eller en almindelig førtidspension.
Socialt betinget førtidspension Førtidspension, der tilkendes alene eller fortrinsvis af sociale grunde,  

 kan kun tilkendes som en almindelig førtidspension eller en forhøjet  

 almindelig førtidspension.
Sag om førtidspension på socialt grundlag kan kun behandles, - hvis pågældendes og en eventuel ægtefælles forsørgelsesgrundlag varigt  

 er lavere end en vis indtægtsgrænse, jf. bkg. §§ 15 og 16.
Det er endvidere en betingelse, - at erhvervsevnen efter en individuel, konkret vurde ring er nedsat med mindst halvdelen, eller sociale og helbredsmæssige  

 forhold efter en konkret samlet bedømmelse taler for tilkendelse af pension,  

 jf. bkg. § 17.
Fysisk eller psykisk invaliditet Ved fysisk eller psykisk invaliditet forstås, at der skal være tale om  

 helbredsmæssige forhold, som varigt medfører begrænsninger i mulighederne for  

 at klare et arbejde.
Det er ikke tilstrækkeligt, at der alene er tale om  

 helbredssymptomer, som fx træthed, smerter og svimmelhed.
Symptomerne skal  

 være led i en tilstand, som kan karakteriseres som en egentlig sygdom.
Der  

 kan ikke tilkendes en helbredsbetinget førtidspension på baggrund af  

 symptombilleder, der ikke kan betegnes som egentlig sygdom.
Varig tilstand At tilstanden skal være varig betyder, at der efter en konkret vurdering  

 er grundlag for at antage, at sygdommen hos den pågældende ansøger ikke vil  

 kunne bedres væsentligt hverken spontant eller ved behandling.
Det er altså  

 ikke tilstrækkeligt, at det generelt vurderes at være mest sandsynligt, at  

 tilstanden er varig, hvis forløbet hos pågældende ikke kan forudsiges.
 Udtømte aktiverings- og revalideringsmuligheder m.v.
 Aktiverings-, revaliderings- og behandlingsmæssige samt andre  

 foranstaltninger, der kan forbedre erhvervsevnen, skal være afprøvet, og  

 erhvervsevnen skal ikke varigt kunne forbedres, jf. lovens § 15, stk. 2.
 Der henvises endvidere til pkt. 63ff, pkt. 109ff vedrørende pensionslovens  

 § 20 a, samt til vejledningen om aktiv socialpolitik og vejledningen om  

 retssikkerhed og administration på det sociale område.
Helhedsvurdering I følge lov om retssikkerhed og administration på det sociale område (§ 5)  

 kan kommunerne ikke nøjes med at behandle en ansøgning om førtidspension i  

 forhold til reglerne i lov om social pension.
En ansøgning om førtidspension  

 skal behandles i forhold til alle de muligheder, der findes for at give hjælp  

 efter den sociale lovgivning m.v.
Kommunen skal desuden være opmærksom på, om  

 der kan søges om hjælp hos en anden myndighed eller hjælp efter anden  

 lovgivning.
Sagen skal således ikke kun behandles i forhold til den konkrete  

 form for hjælp, som en borger har søgt om (helhedsvurderingen). Det er derfor  

 ikke længere muligt for ansøgeren at anmode om, at der alene påbegyndes en  

 sag om førtidspension.
Forebyggelse og aktivering Helhedsvurderingen skal styrke den tidlige, forebyggende og aktiverende  

 indsats med henblik på, at ansøgere eller modtagere af sociale ydelser kan  

 opnå eller fastholde beskæftigelse på arbejdsmarkedet.
Det er afgørende, at  

 ansøgere om sociale ydelser på et så tidligt tidspunkt som muligt får den  

 rigtige hjælp.
Tidlig indsats Det er således vigtigt med en tidlig indsats i form af aktivering,  

 revalidering eller skånejob/fleksjob m.v.
Pensionslovens § 15, stk. 2,  

 forudsætter, at der sker en tidlig, aktiv indsats for de personer, der hermed  

 kan hjælpes tilbage til eller ind på arbejdsmarkedet.
 Før en førtidspensionssag påbegyndes, stilles der krav om, at pågældende  

 har været igennem et forudgående forløb, hvor pågældende er forsøgt hjulpet  

 tilbage til eller ind på arbejdsmarkedet.
Alene i de tilfælde, hvor det efterfølgende må konkluderes, at der ikke er  

 nogle foranstaltninger, der varigt kan forbedre den pågældendes erhvervsevne  

 eller muligheder på arbejdsmarkedet, kan behandlingen af førtidspensionssagen  

 påbegyndes.
Efter en nærmere vurdering af de konkrete forhold, kan der  

 eventuelt tilkendes førtidspension.
 Når betingelserne om invaliditet, varighed og udtømte aktiverings- og  

 revalideringsforanstaltninger m.v. er opfyldte, foretages vurderingen af  

 erhvervsevnenedsættelsen.
Nærmere gennemgang af betingelser Nedenfor gennemgås betingelserne for at tilkende de enkelte  

 pensionsydelser.
Der gøres nærmere rede for den helbredsmæssige og sociale bedømmelse.
Der  

 omtales endvidere betydningen af muligheden for forbedring af erhvervsevnen,  

 om bedømmelsesgrundlaget for gifte personer, for hvem der overvejes  

 førtidspension, samt bedømmelsen af økonomiske forhold.
Husmodervurdering Udtrykket husmodervurdering er ofte anvendt i forbindelse med vurderingen  

 af bedømmelsesgrundlaget for personer, der hovedsageligt har arbejdet i eget  

 hjem.
Da bedømmelsesgrundlaget skal lægges til grund for både mænd og  

 kvinder, vil udtrykket husmodervurdering kunne medføre misforståelser.  

 Udtrykket husmodervurdering anvendes derfor i øvrigt ikke i denne vejledning.
Betingelserne for de enkelte pensionsydelser Pensionstype Lovhjemmel Alder Betingelser Højeste § 14, stk. 1, og 18-60 år Erhvervsevnen ubetydelig førtidspension § 15 i ethvert erhverv på grund af fysisk eller psykisk invaliditet Mellemste § 14, stk. 2, 18-60 år Erhvervsevnen nedsat med førtidspension nr. 1, og § 15 omkring 2/3 på grund af fysisk eller psykisk invaliditet § 14,  stk. 2, 60-67 år Erhvervsevnen ubetydelig nr. 2, og § 15 i ethvert erhverv på grund af fysisk eller psykisk invaliditet Almindelig § 14, stk. 3, 18-67 år Erhvervsevnen nedsat med førtidspension nr. 1, og § 15 mindst 1/2 på grund af fysisk eller psykisk invaliditet § 14,  stk. 3, 18-67 år a) Erhvervsevnen nedsat nr. 2, og § 15 med mindst 1/2 uden at nedsættelsen alene skyldes helbredsmæssige forhold,og forsørgelse § 14,  stk. 3, 50-67 år a) Sociale og helbredsmæssige nr. 3 forhold, herunder hvor sociale forhold alene taler for det, og Bistandstillæg § 16, stk. 1 18-67 år Behov for personlig bistand på grund af invaliditet, eller blindhed eller stærk svagtsynethed Plejetillæg § 16, stk. 2 18-67 år Behov for vedvarende pleje eller tilsyn Invaliditets- § 18 18-67 år De helbredsmæssige ydelse betingelser for højeste eller mellemste førtidspension er opfyldt, men erhvervsindtægt udelukker disse ydelser.
Alvorlig høreskade, der medfører svære kontaktvanskeligheder 2.3.1. Tilkendelsesbetingelser 2.3.1.1. Højeste førtidspension Aldersbetingelse 50. Højeste førtidspension kan tilkendes personer  

 under 60 år, hvis erhvervsevne er helt eller næsten helt bortfaldet på grund  

 af fysisk eller psykisk invaliditet, se lovens §§ 14, stk. 1, og 15.
Nedsættelse af erhvervsevnen Nedsættelsen af erhvervsevnen skal ses i relation til ethvert erhverv.
Det  

 er ikke tilstrækkeligt, at erhvervsevnen er ophævet eller ubetydelig i  

 pågældendes hidtidige arbejde.
Invaliditeten skal være af en sådan  

 sværhedsgrad, at den forhindrer pågældende i at påtage sig arbejde af nogen  

 betydning.
Enhver relevant aktiverings- og revalideringsmulighed m.v. skal  

 være forsøgt.
 Betingelsen er opfyldt, når der er konstateret en alvorlig kronisk, fysisk  

 eller psykisk lidelse, som medfører en svær svækkelsestilstand, eller der er  

 konstateret alvorlige blivende følger efter en overstået sygdom.
 Betingelsen er også opfyldt, når der er tale om en alvorlig kronisk  

 lidelse, og det skønnes, at arbejde vil forringe helbredstilstanden, således  

 at det er nødvendigt, at pågældende varigt skånes for arbejde af betydning.
Bedømmelse af erhvervsevnen Ved bedømmelsen af, om der er mere end en ubetydelig erhvervsevne, kan der  

 tages hensyn til indtægtens størrelse.
En varig indtægt ved personligt  

 arbejde kan normalt ikke betragtes som ubetydelig, hvis den har en sådan  

 størrelse, at den svarer til erhvervsudygtighedsbeløbet for en enlig.
En  

 indtægt af en sådan størrelse kan derfor ikke umiddelbart forenes med  

 tilkendelse af højeste førtidspension.
I tilfælde, hvor anvendelsen af en eventuel resterhvervsevne ikke giver en  

 indtægt, der kan opgøres, må der foretages et skøn.
Det gælder fx den  

 hjemmearbejdendes indsats i hjemmet.
I de fleste tilfælde har ansøgeren på  

 afgørelsestidspunktet ikke nogen arbejdsindtægt overhovedet.
Det betyder, at  

 der skal skønnes over ansøgerens tilbageværende evne til at udføre  

 indtægtsgivende arbejde.
2.3.1.2. Mellemste førtidspension Nedsættelse af erhvervsevnen for personer under 60 år 51. Mellemste førtidspension kan tilkendes personer  

 under 60 år, hvis deres erhvervsevne ikke skønnes ophævet i ethvert erhverv,  

 men dog nedsat med omkring 2/3, se lovens § 14, stk. 2, nr. 1.
 Det skal fremgå af de helbredsmæssige oplysninger, at der er tale om en  

 betydelig invaliditet, som kan anses for at være årsag til den varige  

 nedsættelse af erhvervsevnen.
Bedømmelsen af erhvervsevnen Ved bedømmelsen af, om erhvervsevnen i det enkelte tilfælde kan anses for  

 betydeligt nedsat, skal der foretages en sammenligning mellem på den ene side  

 den arbejdsindtægt, pågældende skønnes at kunne tjene ud fra pågældendes  

 kræfter og færdigheder, og på den anden side den arbejdsindtægt, som personer  

 med lignende uddannelse og færdigheder normalt tjener.
I bedømmelsen skal bl.a. indgå pågældendes alder, livsstilling, bopæl og  

 beskæftigelsesmuligheder.
Den generelle beskæftigelsesmæssige situation kan  

 ikke tillægges betydning.
Ved tilkendelse af denne pension antages det, at der er en  

 resterhvervsevne.
Ved vurderingen af omfanget af den resterende erhvervsevne  

 skal der lægges vægt på bl.a. resultaterne af den forudgående samlede  

 konkrete indsats for at fastholde pågældende på arbejdsmarkedet, eller få  

 pågældende ind på arbejdsmarkedet.
 Om bedømmelsen af helbredsmæssige, sociale samt økonomiske forhold, se  

 pkt. 56ff.
Nedsættelse af erhvervsevnen for personer over 60 år Personer, der efter det fyldte 60. år søger pension på grund af en  

 alvorlig invaliditet, kan tilkendes mellemste førtidspension, se lovens § 14,  

 stk. 2, nr. 2. Betingelsen herfor er, at erhvervsevnen er nedsat i samme  

 omfang som nævnt i lovens § 14, stk. 1, se pkt. 50.
2.3.1.3. Almindelig/forhøjet almindelig førtidspension efter § 14, stk. 3,  

 nr. 1 52. Almindelig/forhøjet almindelig førtidspension kan  

 tilkendes personer i alderen fra 18 til 67 år, når erhvervsevnen er nedsat  

 med mindst halvdelen på grund af helbredsmæssige forhold.
Om bedømmelsen af  

 helbredsmæssige, sociale samt økonomiske forhold, se pkt. 56ff.
2.3.1.4. Almindelig/forhøjet almindelig førtidspension efter § 14, stk. 3,  

 nr. 2 og 3 Behovsbestemt pension 53. Der kan tilkendes almindelig førtidspension eller  

 en forhøjet almindelig førtidspension alene eller fortrinsvis af sociale  

 grunde (behovsbestemt pension).
Forudsætning En sag om førtidspension efter lovens § 14, stk. 3, nr. 2 og 3, kan kun  

 behandles, - hvis pågældendes og en eventuel ægtefælles forsørgelsesgrundlag varigt  

 er lavere end en vis indtægtsgrænse, jf. bkg. § 15.
Betingelse Det er endvidere en betingelse, - at erhvervsevnen efter en individuel, konkret vurdering er nedsat med mindst halvdelen (§ 14, stk. 3, nr. 2), eller sociale og  

 helbredsmæssige forhold efter en konkret samlet bedømmelse taler for  

 tilkendelse af pension (§ 14, stk. 3, nr. 3), jf. bkg. § 17.
 Nedenfor gennemgås de nærmere betingelser for førtidspension efter  

 henholdsvis § 14, stk. 3, nr. 2, og § 14, stk. 3, nr. 3.
 Almindelig/forhøjet almindelig førtidspension efter § 14, stk. 3, nr. 2.
Pension på grundlag af helbredsmæssige og sociale forhold 54. Almindelig/forhøjet almindelig førtidspension kan  

 tilkendes personer i alderen fra 18 til 67 år, når erhvervsevnen er nedsat  

 med mindst halvdelen, selv om nedsættelsen ikke alene skyldes helbredsmæssige  

 forhold.
Pensionen tilkendes således på grund af kombinerede helbredsmæssige  

 og sociale forhold.
Forsørgelsesbehov Det er en forudsætning, at pågældendes og en eventuel ægtefælles øvrige  

 indtægter ikke overstiger de grænser, der er nævnt i pkt. 79ff.
For yngre  

 personer vil der være formodning for, at forsørgelsesbehovet ikke er varigt.  

 Det kan dreje sig om personer med ringe, almene kundskaber og negative  

 erhvervserfaringer, der strækker sig over flere år.
Det er herudover en betingelse, at erhvervsevnen varigt er betydeligt  

 nedsat på grund af sygdom eller svækkelse.
Det er vigtigt, at omfanget af  

 invaliditeten er belyst med henblik på at få klarlagt, hvilken pension  

 pågældende er berettiget til.
Det kan også have betydning at undersøge, om  

 invaliditeten giver ret til almindelig førtidspension på grund af  

 helbredsmæssige forhold alene, nemlig i tilfælde hvor retten til almindelig  

 førtidspension på grund af kombinerede helbredsmæssige og sociale forhold er  

 udelukket som følge af ægtefælleindtægt eller andet.
Bedømmelse af erhvervsevne Da der er tale om situationer, hvor en varig nedsættelse af erhvervsevnen  

 til mindst halvdelen ikke kan begrundes alene ud fra de konstaterede  

 helbredsmæssige forhold i snævrere forstand, kræves det endvidere, at andre  

 omstændigheder klart viser, at muligheden for arbejdsindtægt faktisk er  

 reduceret med mindst halvdelen, og at der ikke er udsigt til en forbedring,  

 se lovens § 15, stk. 1.
 Enker m.v.
Der kan i helt ekstraordinære tilfælde tilkendes pension efter lovens §  

 14, stk. 3, nr. 2, uden at nedsættelsen af erhvervsevnen skyldes  

 helbredsmæssige forhold, se lovens § 15, stk. 1. Det er dog også her en  

 betingelse, at det ikke er muligt at forbedre erhvervsevnen mere varigt.
Ved  

 indførelsen af denne regel var der især tænkt på kvinder, der er blevet enker  

 efter det fyldte 45. år, og som på dette tidspunkt havde forsørgelsespligt  

 over for 2 eller flere børn under 18 år.
 Også for hjemmearbejdende uden erhvervsarbejde kan særligt belastende  

 sociale forhold tages med ved bedømmelsen af, om arbejdsevnen i hjemmet er  

 nedsat.
Genoptagelse Ved tilkendelse af førtidspension efter lovens § 14, stk. 3, nr. 2 og 3,  

 skal kommunalbestyrelsen fastsætte en frist for, hvornår sagen skal  

 genoptages.
Fristen skal fastsættes senest 5 år fra tilkendelsen, se bkg. §  

 18, stk. 1, og pkt. 198.
 Almindelig/forhøjet almindelig førtidspension efter § 14, stk. 3, nr. 3.
Pension fortrinsvis på grundlag af sociale forhold 55. Almindelig/forhøjet almindelig førtidspension kan  

 tilkendes personer i alderen fra 50 til 67 år, når sociale og helbredsmæssige  

 forhold taler for det.
Forsørgelsesbehov Det er en forudsætning, at pågældendes og en eventuel ægtefælles øvrige  

 indtægter ikke overstiger de grænser, der er nævnt i pkt. 79ff.
 Bestemmelsen giver som nævnt også mulighed for at tilkende førtidspension  

 til personer uden helbredsforringelse.
Bedømmelse af sociale forhold I sager, der vurderes på rent socialt grundlag, indgår der i bedømmelsen  

 en række forhold, der nødvendigvis må beskrives, før end der træffes  

 afgørelse.
Ændringer i indtægtsgrundlaget, der er begrundet i tab af forsørger, kan  

 ikke i sig selv give ret til pension.
På den anden side kan tab af forsørger  

 i forbindelse med andre faktorer som alder og manglende erhvervserfaring  

 bringe en ægtefælle, der bliver enlig, i en situation, hvor der foreligger et  

 varigt behov for forsørgelse.
 Den samme situation kan opstå for personer, der gennem en lang årrække har  

 passet plejekrævende børn, forældre eller andre.
 Det er en betingelse for tilkendelse, at en samlet, konkret bedømmelse af  

 de sociale og helbredsmæssige forhold - herunder alder, uddannelse,  

 arbejdsforhold m.v. - taler for tilkendelse.
2.3.2. Bedømmelse af helbredsmæssige forhold, der indgår i vurderingen ved  

 tilkendelse af førtidspension Bedømmelse af helbred 56. Pension kan tilkendes, hvis personens erhvervsevne  

 er nedsat på grund af en varig fysisk eller psykisk invaliditet, se lovens §  

 15. Det er en betingelse, at lidelsen i sig selv bevirker en betydelig og  

 varig nedsættelse af personens funktionsevne på arbejdsmarkedet og dermed af  

 evnen til at forsørge sig selv ved arbejde.
 Det er kommunen, der efter en konkret vurdering beslutter, hvilke  

 oplysninger, der er nødvendige til belysningen af pågældende helbredsforhold.  

 Det er endvidere kommunen, der selvstændigt vurdere de helbredsmæssige  

 oplysninger i relation til førtidspensionssagen.
Kommunens bedømmelse forudsætter, at pågældendes helbredsforhold er  

 grundigt undersøgt og velbeskrevet - typisk af en læge eller andre fagfolk.  

 Bedømmelsen forudsætter desuden et indgående kendskab til lidelsens  

 indvirkning på den erhvervsmæssige funktionsevne.
Bedømmelsen må tage  

 udgangspunkt i erfaringer om, hvilke helbredsmæssige begrænsninger og  

 lidelser der almindeligvis medfører, at folk må opgive erhvervsarbejde helt  

 eller delvis.
 Om den helbredsmæssige oplysning af sagen og vurderingen heraf, henvises  

 til kap. 3, pkt. 109ff.
Varig lidelse At lidelsen skal være varig betyder, at der ikke er udsigt til, at den  

 bedres væsentligt hverken af sig selv eller ved behandling.
Sagens oplysning Pågældende har pligt til at medvirke til sagens oplysning, herunder at  

 lade sig undersøge og behandle af en læge eller indlægge til observation og  

 behandling, jf. §§ 10 og 12 i lov om retssikkerhed og administration på det  

 sociale område.
Samtykke Om samtykke ved indhentelse af helbredsmæssige oplysninger og følgerne af  

 manglende afgivelse af samtykke, henvises til kap. 3, pkt. 111.
Medvirken Hvis pågældende ikke efterkommer kommunens krav om undersøgelse, må  

 kommunen træffe afgørelse på det foreliggende grundlag eller henlægge sagen,  

 jf. lovens § 59, stk. 5. Sagen kan ligeledes henlægges, hvis pågældende ikke  

 medvirker til nødvendig optræning eller andre foranstaltninger, der må  

 antages mere varigt at kunne forbedre erhvervsevnen væsentligt.
 Pågældende har naturligvis ikke pligt til at underkaste sig undersøgelse  

 eller behandling, der kan medføre fare for liv eller førlighed.
 Afklaring heraf må foretages på baggrund af en lægelig vurdering i det  

 konkrete tilfælde.
 Hvis anstrengelser ved at udføre en arbejdsopgave kan antages at medføre  

 en alvorlig forringelse af helbredstilstanden, indgår dette i vurderingen af  

 sagen.
Samlet vurdering af erhvervsevnenedsættelsen I de fleste tilfælde indgår den helbredsmæssige vurdering som et led i  

 kommunens samlede skøn over erhvervsevnens nedsættelse.
Pågældendes sociale  

 og erhvervsmæssige forhold sammen med den helbredsmæssige vurdering er  

 således med til at bestemme, om der skal tilkendes højeste, mellemste eller  

 (forhøjet) almindelig førtidspension på grund af helbredsmæssige forhold.
Vurdering alene på helbredsmæssige oplysninger En helbredsvurdering alene kan dog være tilstrækkeligt grundlag for  

 bedømmelse af erhvervsevnens nedsættelse.
Det er som regel kun tilfældet, når  

 der kun er ubetydelig erhvervsevne i behold, altså i de tilfælde hvor der kan  

 tilkendes højeste førtidspension.
Erhvervsevnenedsættelse på helbredsmæssige og sociale forhold Der kan også tilkendes pension, hvis erhvervsevnen er nedsat, uden at  

 nedsættelsen alene skyldes de helbredsmæssige forhold, altså når den skyldes  

 kombinerede helbredsmæssige og sociale forhold.
Der kan være tilfælde, hvor årsagerne til erhvervsevnens nedsættelse kun  

 ved en meget vid fortolkning kan betegnes som invaliditet.
Der kan også være  

 tilfælde, hvor der ikke er en sådan helbredssvækkelse, at den alene giver  

 grundlag for at anse erhvervsevnen for nedsat med mindst halvdelen, men hvor  

 det alligevel ud fra en samlet bedømmelse er åbenbart, at pågældende ikke vil  

 blive i stand til at forsørge sig selv.
For personer, der er fyldt 50 år, kan pension endelig tilkendes, når de  

 sociale og helbredsmæssige forhold taler for det.
Det vil sige, at  

 tilkendelse kan ske efter et rent socialt kriterium eller et kombineret  

 helbredsmæssigt og socialt kriterium.
Der kan tages hensyn til  

 helbredsmæssige forhold, som medfører en mere vedvarende svækkelse af  

 helbredet, uden at der er tale om egentlig invaliditet.
Også  

 svækkelsestilstand efter langvarig, men overstået alvorlig sygdom kan indgå i  

 overvejelserne.
Sproglige vanskeligheder Manglende sproglige færdigheder (fx analfabetisme eller manglende  

 danskkundskaber) kan alene medføre social/erhvervsmæssig invaliditet, og kan  

 ikke tillægges betydning ved graduering af helbredsbetinget førtidspension.
2.3.3. Bedømmelse af sociale forhold i forbindelse med vurdering af  

 erhvervsevnen Erhvervsmæssige følger af invaliditet 57. Pensionskriteriet nedsættelse af erhvervsevnen  

 rummer både lægelige og sociale momenter.
De samme helbredsmæssige forhold  

 kan have helt forskellige erhvervsmæssige følger for den enkelte ansøger.
På  

 baggrund af de helbredsmæssige og sociale oplysninger skal det bedømmes, hvad  

 pågældende er i stand til at tjene, når invaliditeten tages i betragtning.  

 Alle de muligheder, som det med rimelighed kan forlanges, at pågældende  

 udnytter, skal indgå i bedømmelsen.
Der skal tages hensyn til pågældendes  

 uddannelse, tidligere virksomhed, alder, livsstilling, bopæl og  

 beskæftigelsesmuligheder samt til andre forhold, der kan antages at være af  

 betydning, se lovens § 15, stk. 3.
 Indtægten sammenlignes med en normal arbejdsindtægt for en person med  

 lignende uddannelse og baggrund.
Med udgangspunkt i sammenligningen træffes der afgørelse om, hvorvidt  

 erhvervsevnen er nedsat i et omfang, der giver ret til pension og i  

 bekræftende fald hvilken type.
Det samlede skøn udøves på grundlag af  

 relevante oplysninger fra den sociale, erhvervsmæssige og sundhedsmæssige  

 sagkundskab.
2.3.4. Bedømmelse af sociale forhold i øvrigt 58. Når der ikke foreligger en varig nedsættelse af  

 erhvervsevnen med mindst halvdelen af klart helbredsmæssige grunde, må der  

 foretages en nærmere undersøgelse af de sociale og økonomiske forhold.
 Om de indtægtsforhold, der i disse tilfælde udelukker tilkendelse af  

 pension, se pkt. 80.
 Hvis indtægten varigt er lavere end de beløb, der er nævnt i pkt. 80, kan  

 der tilkendes almindelig førtidspension, hvis erhvervsevnen varigt er nedsat  

 med mindst halvdelen, uanset det ikke fuldt ud kan begrundes ud fra rent  

 helbredsmæssige forhold.
Når der ikke er grundlag for at fastslå en varig nedsættelse af  

 erhvervsevnen med mindst halvdelen, kan der tilkendes pension til personer,  

 der er fyldt 50 år, når sociale og helbredsmæssige forhold taler for det.
Det  

 vil sige, at en samlet bedømmelse af disse forhold viser, at der er et varigt  

 forsørgelsesbehov.
Varigt forsørgelsesbehov Varighedsbetingelsen er kun opfyldt, hvis det må forventes, at de årsager,  

 der har medført behovet, fortsat vil være til stede, og deres virkning ikke  

 kan afhjælpes på anden måde inden det fyldt 67. år.
 Forsørgelsesbehovet vil normalt ikke være varigt, så længe betingelserne  

 for at modtage midlertidige ydelser efter dagpengeloven,  

 arbejdsløshedsforsikringsloven og lov om aktiv socialpolitik er opfyldt.
 Behovet for forsørgelse må i første række bedømmes ud fra pågældendes og  

 en eventuel ægtefælles indtægtsforhold.
Andre faktorer I det følgende omtales en række andre faktorer, der må indgå ved  

 vurderingen af forsørgelsesbehovet.
De enkelte forhold har ikke direkte  

 karakter af tilkendelsesbetingelser.
Det vil imidlertid være vanskeligt at  

 bedømme, om en person reelt har et udækket forsørgelsesbehov, og om  

 situationen er varig, hvis der ikke er skaffet tilstrækkelige oplysninger om  

 disse forhold.
Der kan ikke gives en udtømmende og detailleret beskrivelse af  

 alle de faktorer, der kan indgå i den samlede vurdering.
 Beskrivelsen omfatter forhold, der klart har betydning, når en  

 førtidspensionssag behandles for personer i alderen fra 50 til 67 år efter  

 lovens § 14, stk. 3, nr. 3. De samme undersøgelser vil imidlertid ofte være  

 nødvendige for at fastslå, om erhvervsevnenedsættelsen efter § 14, stk. 3,  

 nr. 2, er mindst halvdelen, og for at opnå sikkerhed for, at nedsættelsen er  

 varig.
2.3.4.1. Alder 59. Pågældendes alder indgår ved bedømmelsen af, om  

 behovet for forsørgelse vil vare.
Varighedsbetingelsen er kun i ganske  

 særlige situationer opfyldt for yngre personer.
Generelt kan siges, at jo  

 yngre en person er, desto stærkere må de øvrige faktorer, der indgår ved  

 bedømmelsen, tale for pensionstilkendelse.
2.3.4.2. Tilknytning til arbejdsmarkedet 60. Det har betydning for tilkendelse af pension, om  

 pågældende har haft tilknytning til arbejdsmarkedet. Årsagen til evt.  

 arbejdsophør må beskrives og vurderes nærmere.
Der kan også tilkendes behovsbestemt pension til personer, der aldrig har  

 haft tilknytning til arbejdsmarkedet, dvs. pension efter § 14, stk. 3, nr. 2  

 og 3, hvor der bl.a. skal foreligge et varigt behov for forsørgelse.
Det kan  

 fx være tilfældet, når en person, der har levet i parforhold, hvor kun den  

 anden part havde erhvervsarbejde, mister forsørgelsesgrundlaget, ved at  

 fællesskabet afbrydes, eller ved at den anden part får en kraftig  

 indtægtsnedgang.
Det gælder også en person, der i en længere årrække har boet  

 sammen med og er blevet økonomisk forsørget af forældre eller andre  

 slægtninge.
2.3.4.3. Selvstændige med fortsat arbejdsmarkedstilknytning 61. For selvstændige, der fortsat driver deres  

 virksomhed, skal der lægges vægt på, om virksomheden er i drift i uændret  

 eller ikke ubetydeligt omfang, pågældendes nuværende og hidtidige  

 arbejdsfunktion, årsagen til eventuelle ændringer samt fremtidsudsigterne for  

 den selvstændige virksomhed.
Det må således vurderes i det konkrete tilfælde, om pågældende kan  

 afhjælpe forsørgelsesbehovet.
Det kan være ved at foretage nødvendige  

 ændringer, eller ved at omlægge driften.
Det kan fx også være ved at ændre  

 arbejdssituationen, enten ved at søge beskæftigelse i en tilsvarende  

 virksomhed eller at søge beskæftigelse inden for andre områder.
Det er  

 således ikke tilstrækkeligt grundlag for pensionstilkendelse i sig selv, at  

 virksomheden er urentabel eller kun giver ringe overskud.
 Hvis de sociale omstændigheder medfører, at pågældende ikke har mulighed  

 for at blive selvforsørgende, hverken i aktuel beskæftigelse eller inden for  

 andre områder, er det ikke til hinder for tilkendelse af pension, at  

 virksomheden fortsat er i drift i beskedent omfang.
2.3.4.4. Beskæftigelsesmuligheder 62. Før en sag om eventuel tilkendelse af  

 førtidspension påbegyndes, forudsættes det i overensstemmelse med reglerne i  

 lovens § 15, stk. 2, og § 20 a i lov om retssikkerhed og administration på  

 det sociale område og lov om aktiv socialpolitik, at der er taget stilling  

 til og gjort op med mulighederne for at bringe pågældende ind på eller  

 tilbage til arbejdsmarkedet.
Det er derfor vigtigt og en forudsætning, at der  

 på tidspunktet for førtidspensionssagens påbegyndelse foreligger de  

 oplysninger, som er omtalt nedenfor.
Til bedømmelse af, om der er mulighed for, at pågældende kan få og  

 fastholde erhvervsmæssig beskæftigelse, må der gives en beskrivelse af  

 skolegang, uddannelsesforhold og tidligere beskæftigelsesforhold.
Der skal  

 foreligge oplysninger om, hvilke funktioner pågældende udførte, arbejdstidens  

 længde, arbejdsforholdenes varighed og årsagen til afbrydelsen.
Arbejdsmulighederne skal bedømmes inden for pågældendes eget fag,  

 tidligere arbejdsområde eller inden for beslægtede eller egnede erhverv.  

 Bedømmelsen er med andre ord ikke begrænset til pågældendes hidtidige  

 beskæftigelse.
Ved bedømmelsen af beskæftigelsesmulighederne kan der tages  

 hensyn til, hvor pågældende bor.
Det må bero på en konkret vurdering af  

 omstændighederne - herunder alder og forsørgelsesforhold m.v. - om det kan  

 tillægges vægt, at der er beskæftigelsesmuligheder andetsteds.
I denne  

 bedømmelse må der også tages et vist hensyn til afstande og  

 transportmuligheder fra bopæl til arbejdsplads.
 Det generelle ledighedsniveau kan ikke i sig selv give ret til pension.
2.3.5. Mulighed for forbedring af erhvervsevnen Behandling, aktivering, revalidering m.v.
63. Påbegyndelse af en førtidspensionssag forudsætter,  

 at aktiverings-, revaliderings-, og behandlingsmæssige samt andre  

 foranstaltninger, der varigt kan forbedre erhvervsevnen, har været afprøvet,  

 se lovens § 20 a, stk. 2. Det kan også være aktuelt at overveje muligheden  

 for beskæftigelse i beskyttede stillinger, herunder skånejob og fleksjob.  

 Dette skal ses i lyset af det under pkt. 49 anførte om udtømte aktiverings-  

 og revalideringsmuligheder m.v. og forebyggelse og aktivering.
Der skal  

 specielt henvises til den nye regel i § 5 i lov om retssikkerhed og  

 administration på det sociale område, hvorefter ansøgninger og spørgsmål om  

 hjælp skal behandles i forhold til alle de muligheder, der findes for at få  

 hjælp efter den sociale lovgivning eller hjælp hos en anden myndighed eller  

 efter anden lovgivning, samt § 20 a i lov om social pension, se endvidere  

 kap. 3 om § 20 a i loven.
Ved foranstaltninger forstås ud over egentlig  

 lægelig behandling også anskaffelse af hjælpemidler, indretning af hjem og  

 arbejdsplads, løsning af særlige transportproblemer etc. og egentlige  

 aktiverings- og revalideringsforanstaltninger.
Motivation Den omstændighed, at pågældende ikke er motiveret for aktivering,  

 revalidering m.v., medfører ikke i sig selv, at revalideringsmulighederne  

 efter pensionsloven kan anses for udtømte.
Pågældendes eventuelle manglende  

 motivation for at deltage i aktivering, revalidering m.v. må derimod søges  

 bearbejdet i fællesskab med pågældende.
Helhedsvurdering 64. Det forudsættes, at kommunen i overensstemmelse  

 med lov om aktiv socialpolitik, lov om retssikkerhed og administration på det  

 sociale område samt pensionsloven udøver en aktiv indsats for at aktivere og  

 revalidere m.v.
 Kommunen skal være opmærksom på og benytte sig af alle tilbud, der  

 eksisterer både inden for og uden for sociallovgivningens område for  

 erhvervsplacering, aktivering, oplæring, uddannelse og genoptræning i videste  

 forstand.
Vurdering af beskæftigelses- og revalideringsmuligheder under sagens  

 behandling 65. Principielt skal alle aktiverings- og  

 revalideringsbestræbelser m.v. således være afprøvet og vist sig udsigtsløse,  

 førend spørgsmålet om førtidspension kan overvejes.
Det kan imidlertid ikke udelukkes, at der undtagelsesvis kan være  

 tilfælde, hvor det er uomtvisteligt, at ansøger er berettiget til en given  

 førtidspension, men hvor det via en aktiverings- eller revalideringsindsats  

 m.v., kan begrænses til netop denne førtidspension.
Se i øvrigt kap. 6 om  

 lovens § 44.
Hvis der er mulighed for at opnå en begrænset forbedring af erhvervsevnen,  

 men det er klart, at pågældende selv derefter vil være berettiget til en  

 pension, må der tilkendes den pension, der under alle omstændigheder er ret  

 til.
Efter afsluttet aktiverings-, revalideringsindsats m.v. må det herefter  

 afgøres, om pågældende eventuelt er berettiget til en højere pension.
Beskæftigelse og revalidering, når der er tilkendt pension 66. Når pension er tilkendt, skal kommunen fortsat  

 være opmærksom på, om der kan være muligheder for at forbedre erhvervsevnen.
 Personer med førtidspension kan få revalideringshjælp efter lov om aktiv  

 socialpolitik, hvis det er nødvendigt for at kunne bedre eller bevare en  

 resterende erhvervsevne eller med henblik på en fuldstændig frigørelse fra  

 pensionen.
 Ved tilkendelse af førtidspension efter lovens § 14, stk. 3, nr. 2 og 3,  

 skal kommunalbestyrelsen fastsætte en frist for, hvornår sagen skal  

 genoptages, dog senest 5 år efter tilkendelsen, se bkg. § 18, stk. 1. Efter  

 det fyldte 60. år kan pensionen uden pensionistens samtykke hverken frakendes  

 eller nedsættes til en lavere form for pension, se lovens § 14, stk. 7.
 Det forudsættes, at kommunalbestyrelsen følger pensionisten og er  

 opmærksom på, om der i løbet af perioden opstår ændringer i pensionistens  

 forhold, som gør det muligt at gennemføre aktiverings- eller  

 revalideringsforanstaltninger m.v.
 Om beskæftigelse af personer med nedsat erhvervsevne henvises til  

 vejledningens bilag 7.
2.3.6. Økonomiske forhold 67. Ved tilkendelse af førtidspension skal der på  

 forskellig vis tages hensyn til pågældendes indtægtsforhold og eventuelt også  

 til ægtefællens indtægtsforhold.
Opgørelsen af indtægten og indtægtens betydning er imidlertid ikke den  

 samme for de forskellige pensionstyper.
I pkt. 68 gøres rede for den  

 bedømmelse af økonomiske forhold, der må foretages i forbindelse med  

 vurdering af nedsættelse af erhvervsevnen, og i pkt. 80 omtales de økonomiske  

 grænser, der gælder for pensionsformer, der er betinget af et varigt  

 forsørgelsesbehov.
Ved fastlæggelsen af bedømmelsesgrundlaget for hjemmearbejdende tillægges  

 det særlig betydning, at forsørgelsesgrundlaget ikke overstiger en bestemt  

 grænse.
Dette spørgsmål er omtalt under pkt. 72. Spørgsmålet om indtægtens  

 betydning i forbindelse med frakendelse af pension er omtalt under pkt. 201f.
2.3.7. Bedømmelse af økonomiske forhold som led i vurderingen af  

 erhvervsevnen 68. Ved tilkendelse af de pensionstyper, som  

 forudsætter en nedsættelse af erhvervsevnen, dvs. højeste og mellemste  

 førtidspension og almindelig førtidspension efter pensionslovens § 14, stk.  

 3, nr. 1 og 2, anvendes bl.a. indtægtsoplysninger til at belyse nedsættelsens  

 omfang.
Indtægten skal med andre ord anvendes ved afgørelsen af, om der er en  

 sådan grad af overensstemmelse mellem den sociale/erhvervsmæssige vurdering  

 og den lægelige vurdering, at betingelserne for den overvejede pensionstype  

 må anses for opfyldt.
Indtægter baseret på arbejdsindsats Ved opgørelsen medregnes i denne forbindelse kun indtægter, der er baseret  

 på pågældendes arbejdsindsats.
De indtægter, der kommer i betragtning, kan  

 dels være lønindtægt, dels indtægt ved arbejde i egen eller ægtefællens  

 virksomhed.
Når pågældende ikke har nogen indtægt, må der foretages et skøn  

 over pågældendes indtjeningsevne.
Opgørelsen og skønnet over pågældendes  

 indtjeningsevne foretages med udgangspunkt i de principper for opgørelse af  

 arbejdsindtægten, som anvendes ved pensionsberegningen.
Der henvises til kap.  

 4. For selvstændige, der er omfattet af virksomhedsordningen, indgår hele  

 virksomhedens nettooverskud i opgørelsen.
 Når omfanget af erhvervsevnenedsættelsen bedømmes, skal der foretages en  

 sammenligning mellem den arbejdsindtægt, pågældende har eller skønnes at  

 kunne opnå, og den indtægt, der er sædvanlig inden for tilsvarende erhverv i  

 samme egn, se lovens § 15, stk. 3.
Hvis der foreligger en arbejdsindtægt, som ikke stemmer overens med  

 vurderingen af de helbredsmæssige forhold, skal det overvejes, om denne  

 vurdering understøttes af andre forhold.
Førtidspension kan således ikke  

 udelukkes alene under henvisning til en høj arbejdsindtægt.
Pension/invaliditetsydelse Der kan opstå situationer, hvor en person både har ret til  

 invaliditetsydelse og til pension efter pensionslovens § 14, stk. 3, nr. 1.  

 Det er tilfældet, hvis indtægten har en sådan størrelse, at den efter  

 bedømmelsen i lovens § 15, stk. 2, afskærer fra mellemste førtidspension, men  

 ikke fra almindelig førtidspension.
Pågældende har da ret til selv at vælge  

 mellem pension eller invaliditetsydelse.
Valgfriheden består kun ved  

 tilkendelsen.
Pågældende bør skriftligt tilkendegive over for  

 kommunalbestyrelsen, hvilken af ydelserne der foretrækkes.
Hvis pågældende har en arbejdsindtægt af en størrelse, der svarer til  

 erhvervsudygtighedsbeløbet for en enlig pensionist, anses pågældende normalt  

 ikke for kun at have en ubetydelig erhvervsevne i behold.
Der vil derfor  

 normalt ikke kunne tilkendes højeste førtidspension.
Omvendt vil højeste  

 førtidspension ikke kunne tilkendes alene begrundet i erhvervsindtægter, der  

 er mindre end erhvervsudygtighedsbeløbet.
 Om overgang fra invaliditetsydelse til førtidspension, se pkt. 100.
2.3.8. Bedømmelsesgrundlag 2.3.8.1. Vurdering af erhvervsevnenedsættelse for ansøgere, der ikke kan  

 anses for hidtil at have været fuldtidsbeskæftigede (bedømmelsesgrundlag) Bkg. kap. 5 69. Ved tilkendelse af de pensionsformer, som  

 forudsætter en nedsat erhvervsevne, se lovens § 14, stk. 1, 2 og 3, nr. 1 og  

 2, bedømmes pågældendes erhvervsevne i forhold til den måde, pågældende  

 hidtil har anvendt sin arbejdsevne på, se lovens § 15, stk. 1 og 3.
 Efter lovens § 15, stk. 4, er der i kap. 5 i bkg. fastsat nærmere regler  

 for vurdering af erhvervsevnenedsættelsen for personer, der ikke kan anses  

 for hidtil at have været fuldtidsbeskæftigede.
 For personer, der har arbejdet helt eller delvist i eget hjem, kan  

 erhvervsevnens nedsættelse ikke umiddelbart bestemmes efter de kriterier, der  

 er fastsat i lovens § 15, stk. 1 og 3. Der er derfor fastsat særlige regler  

 for bedømmelse af erhvervsevnetab for personer, der har arbejdet i eget hjem.
Bedømmelsesgrundlag for en enlig Vurderingen af erhvervsevnetabet for en enlig person foretages altid i  

 forhold til et arbejde i fuldt erhverv.
Bedømmelsesgrundlag for en gift eller samlevende For en gift/registreret partner eller samlevende person, kan  

 erhvervsevnetabet vurderes i forhold til helt eller delvist arbejde i eget  

 hjem.
Ved vurdering af erhvervsevnenedsættelsen for samlevende personer, der  

 lever i et fast ægteskabslignende forhold, der har bestået gennem længere  

 tid, sidestilles samlevende med gifte.
Det samme gælder for personer, der  

 lever i et partnerskab, som ikke er registreret, hvis partnerskabet kunne  

 registreres.
Der må ved vurderingen af, om der foreligger et ægteskabslignende forhold  

 bl.a. lægges vægt på, om der er fælles husførelse, fælles børn, fælles  

 ejerbolig.
En betydelig aldersforskel vil fx kunne tale imod, at der  

 foreligger et ægteskabslignende forhold.
Samlivets varighed vil have  

 betydning, og der må ikke være en formodning for, at der umiddelbart vil ske  

 ændringer i samlivsforholdet.
 Afhængigt af, hvordan pågældende tidligere har anvendt sin erhvervsevne,  

 vurderes erhvervsevnen således ud fra forskellige bedømmelsesgrundlag.
 Ved tvivl om hvilket bedømmelsesgrundlag, der skal lægges til grund,  

 anvendes det for personen gunstigste bedømmelsesgrundlag.
 Bedømmelsesgrundlag: Hidtidig beskæftigelse:
supplerende erhverv hvor ægtefællerne har et lavt forsørgelsesgrundlag) Erhvervsevnenedsættelse vurderes i forhold til hidtidigt arbejde I forbindelse med vurdering af erhvervsevnenedsættelsen stilles der andre  

 krav, når vurderingen foretages i forhold til arbejde i eget hjem end i  

 forhold til fuldt erhverv, da pågældende ved arbejde i eget hjem i højere  

 grad selv har mulighed for at tilrettelægge og tilpasse arbejdsindsatsen i  

 forhold til de arbejdsopgaver, der udføres.
En tilsvarende vurdering anvendes  

 også, når erhvervsevnenedsættelsen skal bedømmes for personer, der har været  

 på arbejdsmarkedet på fuld tid, da bedømmelsen vil være afhængig af, hvilket  

 udeerhverv de pågældende hidtil har haft.
2.3.8.2. Fuldt erhverv Fuldtidsarbejde 70. Personer, som under ægteskabet har været  

 beskæftiget ved heltidsarbejde uden for hjemmet, og som har måttet opgive  

 arbejdet på grund af en invaliderende lidelse, skal have erhvervsevnen  

 vurderet i forhold til, at pågældende tidligere har haft heltidsarbejde uden  

 for hjemmet.
Pågældendes eventuelle arbejdsevne ved husligt arbejde i eget  

 hjem har ikke indflydelse på afgørelsen om pensionsform.
Lønmodtagere/selvstændige Personer, der har været beskæftiget ved erhvervsarbejde svarende til ca.  

 27 timer ugentligt eller mere, vurderes ud fra bedømmelsesgrundlaget fuldt  

 erhverv.
Der kan være tale om arbejde enten som lønmodtager eller som  

 selvstændig eller en kombination heraf.
Der kan også være tale om en  

 kombination, hvor pågældende tillige har været beskæftiget som medarbejdende  

 ægtefælle.
Hvis pågældende hidtil har været beskæftiget ved erhvervsarbejde svarende  

 til fuld arbejdstid inden for arbejdsområdet, men under 27 timer ugentlig,  

 kan pågældendes erhvervsevne også vurderes ud fra bedømmelsesgrundlaget fuldt  

 erhverv.
Det er dog en forudsætning, at beskæftigelsen har haft et omfang,  

 der ligger betydeligt over halvtidsbeskæftigelse inden for området.
Eksempel Ankestyrelsen fandt, at en kvinde, der senest havde arbejdet som  

 sygehjælper i fast nattevagt med en arbejdstid på 56 timer hver anden uge,  

 skulle bedømmes i fuldt erhverv i overensstemmelse med hidtidig praksis, se  

 SM P-19-95.
Medarbejdende ægtefæller Medarbejdende ægtefæller, der ikke hidtil har haft anden erhvervsindkomst  

 og som hidtil dagligt har deltaget i driften, vurderes også ud fra  

 bedømmelsesgrundlaget fuldt erhverv.
I disse tilfælde må der dog særligt  

 lægges vægt på, om pågældende har været registreret som medarbejdende  

 ægtefælle.
Der kan forekomme situationer, hvor en medarbejdende ægtefælle  

 ikke kan registreres som medarbejdende ægtefælle.
Det kan fx være tilfældet,  

 hvis det ikke er muligt at overføre et beløb af virksomhedens overskud til  

 den medarbejdende ægtefælle pga. underskud i virksomheden.
Endvidere er det  

 ikke muligt at anvende reglerne om overførsel af virksomhedens overskud til  

 en medarbejdende samlever.
I sådanne tilfælde må forvaltningen i højere grad  

 vurdere dokumentationsbehovet for den tidligere arbejdsindsats.
Der bør som  

 minimum indhentes en beskrivelse af virksomheden, dens driftsform og  

 arbejdsindsatsen.
 En person bedømmes ligeledes i fuldt erhverv, når der ud over  

 deltidsarbejde i ægtefællernes virksomhed er deltidsarbejde andetsteds.
Medhjælpende samlevere Reglerne for valg af bedømmelsesgrundlag kan således ikke overføres til  

 medhjælpende samlevere uanset, at samlivsforholdet i øvrigt havde en sådan  

 karakter, at det kunne sidestilles med ægteskab, se SM P-22-97.
2.3.8.3. Supplerende erhverv Ikke ubetydeligt supplerende erhvervsarbejde 71. Hvis en person, der har opgivet sit arbejde på  

 grund af en invaliderende lidelse, i øvrigt har haft et ikke ubetydeligt  

 supplerende erhvervsarbejde, og bedømmelsesgrundlaget fuldt erhverv ikke kan  

 anvendes efter § 21, stk. 1, i bkg., vurderes pågældendes arbejdsevne ved  

 deltids erhvervsarbejde og ved deltids arbejde i eget hjem.
Det vil sige  

 efter bedømmelsesgrundlaget supplerende erhverv, se bkg. § 21, stk. 2.
 Herefter skal både arbejdsevnen ved det supplerende erhverv og  

 arbejdsevnen ved husligt arbejde indgå i vurderingen af  

 erhvervsevnenedsættelsen.
Størrelsen af det supplerende erhverv har betydning for i hvilket forhold,  

 arbejdsevnen i henholdsvis det supplerende og det huslige arbejde skal lægges  

 til grund.
Hvis en person har fordelt sin arbejdsevne ligeligt mellem husligt  

 arbejde i eget hjem og supplerende erhvervsarbejde, er der ret til pension  

 efter § 14, stk. 3, nr. 1, hvis arbejdsevnen i en af funktionerne er  

 bortfaldet.
Bedømmelsen af pågældendes ret til højeste eller mellemste  

 førtidspension skal ske i forhold til det samlede arbejdsområde, husligt  

 arbejde i eget hjem og supplerende erhvervsarbejde.
Det er dog en  

 forudsætning for at anvende bedømmelsesgrundlaget supplerende erhverv, at  

 timetallet i erhvervet ikke er reduceret til det bagatelagtige.
Eksempel Ankestyrelsen fandt i to sager, som vedrørte selvstændige  

 erhvervsdrivende, der havde drevet deres virksomhed i tilknytning til  

 hjemmet, og som havde haft en beskeden indtægt fra denne virksomhed gennem en  

 længere periode, at de pågældende skulle bedømmes i supplerende erhverv, se  

 SM P-13-95.
2.3.8.4. Social indikation for supplerende erhverv Formodning for at pågældende ville bidrage til forsørgelse via  

 erhvervsarbejde 72. En person, der har været beskæftiget ved husligt  

 arbejde i eget hjem, og hvor ægtefællernes forsørgelsesgrundlag opgjort efter  

 § 16 i bkg. ikke overstiger de indtægtsgrænser, der er fastsat i § 15 i bkg.,  

 vurderes pågældendes erhvervsevne ved deltids erhvervsarbejde og ved deltids  

 arbejde i eget hjem, dvs. at bedømmelsesgrundlaget »indikation for  

 supplerende erhverv« anvendes, se bkg. § 21, stk. 3. Der er i disse  

 tilfælde en formodning for, at pågældende ville bidrage til forsørgelsen ved  

 at tage erhvervsarbejde, hvis pågældende var i stand til det.
2.3.8.5. Arbejde i eget hjem 73. For personer, der ikke er omfattet af bkg. § 21,  

 stk. 1-3, vurderes erhvervsevnenedsættelsen efter pågældendes arbejdsevne ved  

 fuldtidsarbejde i eget hjem, dvs. at erhvervsevnetabet skal bedømmes på  

 baggrund af denne funktion, se bkg. § 21, stk. 4.
2.3.8.6. Dokumentation for hidtidig arbejdsindsats 74. Forvaltningen skal som udgangspunkt lægge vægt på  

 pågældendes egne oplysninger i forbindelse med vurdering af den hidtidige  

 arbejdsindsats.
Herudover har forvaltningen mulighed for at indhente  

 oplysninger om den hidtidige arbejdsindsats fx ved at indhente erklæringer  

 fra tidligere arbejdsgivere, indhente erklæringer om indbetalt ATP, og  

 indhente oplysninger fra skatteforvaltningen om hidtidig indkomst, herunder  

 om hidtidig overførsel af virksomhedens overskud til beskatning hos den  

 medarbejdende ægtefælle.
2.3.8.7. Valg af bedømmelsesgrundlag 75. Bedømmelsesgrundlaget vælges efter den måde,  

 pågældende tidligere har valgt at anvende sin arbejdsevne på.
Vurdering af tidligere erhvervsindtægt I forbindelse med valg af bedømmelsesgrundlag har det også betydning,  

 hvilken vægt en erhvervsindtægt rent faktisk har haft i familiens økonomi.  

 Endvidere må der ikke foreligge et åbenbart misforhold mellem arbejdstiden og  

 arbejdsindtægten.
Hvis eksempelvis et fuldtidsarbejde over længere tid  

 indbringer et beløb, der væsentligt afviger fra den normale indtægt ved  

 fuldtidsarbejde, vil det oftest være rimeligt at anvende  

 bedømmelsesgrundlaget supplerende erhverv.
Eksempel Ankestyrelsen fandt, at en kvinde, der havde haft 2 børn i dagpleje i eget  

 hjem, ikke skulle bedømmes i fuldt erhverv, men i supplerende erhverv.
Selv  

 om hun havde stået til rådighed svarende til fuld tid, kunne rådighedstiden  

 ikke sidestilles med arbejdstid.
Antallet af børn i dagpleje og indtægten ved  

 arbejdet måtte indgå i den konkrete vurdering af omfanget af ansøgerens  

 hidtidige beskæftigelse, se SM P-19-95.
Vurdering af tidligere erhvervstilknytning Hvis en person inden for de seneste 5-6 år har haft en sammenhængende  

 tilknytning til arbejdsmarkedet på ca. 1 år, anses pågældende for at have  

 anvendt arbejdsevnen ved erhvervsarbejde.
Det er en betingelse, at pågældende  

 har måttet opgive arbejdet af helbredsmæssige grunde eller har måttet opgive  

 arbejdet på grund af nedslidning og alder efter en længerevarende  

 beskæftigelse i et ikke ubetydeligt omfang.
Formodning for erhvervstilknytning Endvidere skal der være en konkret formodning for, at pågældende ville  

 have søgt ud på arbejdsmarkedet, hvis erhvervsevnen ikke var nedsat.
Der kan  

 i den forbindelse lægges vægt på bl.a. tidligere uddannelse eller andre  

 tiltag, der kunne tyde på, at pågældende ville have søgt ud på  

 arbejdsmarkedet, hvis erhvervsevnen ikke var nedsat, se bkg. § 22, stk. 1.
2.3.8.8. Særlige tilfælde Årsag til arbejdsophør En person, som fx tidligere (for mere end 5-6 år tilbage) har opgivet  

 arbejdet af helbredsmæssige grunde, anses også for hidtil at have anvendt  

 arbejdsevnen ved erhvervsarbejde, når der er en konkret formodning for, at  

 pågældende ville have søgt ud på arbejdsmarkedet, hvis erhvervsevnen ikke var  

 nedsat.
Det kan fx være tilfældet, hvis pågældende har en langsomt  

 fremadskridende eller hyppig tilbagevendende lidelse, som må antages at have  

 haft indflydelse på pågældendes erhvervsmønster over en længere periode.
En person, der tidligere har opgivet arbejdet på grund af pasning af et  

 familiemedlem, det kan fx være mindre børn eller handicappede, anses også for  

 hidtil at have anvendt erhvervsevnen ved erhvervsarbejde, når der er en  

 konkret formodning for, at pågældende ville have søgt ud på arbejdsmarkedet,  

 hvis erhvervsevnen ikke var nedsat.
For så vidt angår behovet for  

 dokumentation for, at pasningen af et handicappet familiemedlem har været et  

 alternativ til et egentligt erhvervsarbejde, kan det bl.a. søges oplyst, om  

 der er ydet kompensation for tabt arbejdsfortjeneste, eller om den  

 handicappede har modtaget plejetillæg, se bkg. § 22, stk. 2.
Eksempel Ankestyrelsen fandt, at en 54-årig gift kvinde, der indtil 1965/66 havde  

 arbejdet som frisør i egen salon og derefter gennem 25 år havde passet sin  

 stærkt plejekrævende søn i hjemmet, blev bedømt i fuldt erhverv, se SM  

 P-14-95.
 Ankestyrelsen fandt, at en 43-årig gift kvinde, der havde været husmor i  

 20 år, skulle bedømmes som deltidsarbejdende (supplerende selverhverv), da  

 det fandtes sandsynligt, at hun ville have søgt ud på arbejdsmarkedet, hvis  

 sygdom ikke havde forhindret det, se SM P-7-91.
Bedømmelsesgrundlag ved pensionsændring 76. Ved en ny vurdering af en pensionssag i  

 forbindelse med ændring af pensionen, må de oplysninger om beskæftigelsens  

 omfang m.v., der lå til grund ved den 1. afgørelse om tilkendelse af pension,  

 som udgangspunkt også lægges til grund ved den nye vurdering.
Eksempel SM P-18-95:
1. sag.
En 55-årig ansøger blev ved tilkendelse af  

 pension i 1986 bedømt i fuldt selverhverv.
Ankestyrelsen fandt, at hun også  

 ved senere ansøgning om forhøjelse skulle bedømmes i fuldt erhverv, selv om  

 ansøger ikke havde haft tilknytning til arbejdsmarkedet siden  

 pensionstilkendelsen.
2. sag.
En kvinde, der havde haft fuldtidsarbejde  

 indtil 1988 og ved ansøgninger om pension i 1990 og 1992 blev bedømt i fuldt  

 erhverv, skulle også i 1993 bedømmes i fuldt erhverv.
Der blev lagt vægt på,  

 at der ikke var sket ændringer i ansøgerens forhold, der kunne begrunde  

 ændring i valg af bedømmelsesgrundlag.
Overgangsregel 77. Med virkning fra den 1. januar 1995 blev den  

 hidtidige praksis om anvendelse af bedømmelsesgrundlag ved vurdering af  

 erhvervsevnenedsættelse fastsat i bkg. kap. 5. Den hidtidige praksis blev  

 samtidig lempet, idet der skete en højere grad af ligestilling af  

 deltidsbeskæftigede med fuldtidsbeskæftigede i forbindelse med vurdering af  

 erhvervsevnenedsættelsen for gifte personer, der hidtil har arbejdet helt  

 eller delvist i eget hjem.
2.3.9. Indtægtsforhold ved tilkendelse af førtidspension Behovsbestemt førtidspension 78. Efter lovens § 14, stk. 3, nr. 2 og 3, kan der  

 tilkendes førtidspension, selv om erhvervsevnen ikke er nedsat med mindst  

 halvdelen på grund af helbredsmæssige forhold.
Der kan tilkendes  

 førtidspension til personer i alderen 18 til 67 år, hvis erhvervsevne er  

 nedsat med mindst halvdelen, uden at nedsættelsen alene skyldes  

 helbredsmæssige forhold, og til personer i alderen fra 50 til 67 år, når  

 sociale og helbredsmæssige forhold taler for det.
Der kan i helt  

 ekstraordinære tilfælde tilkendes pension efter § 14, stk. 3, nr. 2, uden at  

 nedsættelsen af erhvervsevnen skyldes helbredsmæssige forhold.
 Om varig nedsættelse af erhvervsevnen henvises til pkt. 56.
 Om forbedring af erhvervsevnen henvises til pkt. 63.
Forsørgelsesgrundlag 79. Sag om førtidspension efter lovens § 14, stk. 3,  

 nr. 2 og 3, kan kun behandles, hvis pågældendes forventede fremtidige  

 forsørgelsesgrundlag sammen med en eventuel ægtefælles indtægter varigt er  

 lavere end visse fastsatte grænser (udelukkelsesgrænsen), se bkg. §§ 15 og  

 16.
Udelukkelsesgrænsen 80. Den udelukkelsesgrænse, der er fastsat i § 15 i  

 bkg., svarer for en gift person til det beløb, der maksimalt kan udbetales i  

 dagpenge efter lov om dagpenge ved sygdom eller fødsel.
Grænsen for enlige er  

 fastsat til 2/3 heraf.
 Baggrunden for, at udelukkelsesgrænsen blev fastsat svarende til  

 størrelsen af det beløb, der maksimalt kan udbetales i dagpenge ved sygdom  

 eller fødsel, var, at hvis et ægtepar havde et forsørgelsesgrundlag, der  

 svarede hertil, fx hvis den ene ægtefælle modtog arbejdsløshedsdagpenge,  

 ville det være et tilstrækkeligt forsørgelsesgrundlag, der udelukkede  

 tilkendelse af behovsbestemt førtidspension.
 Om vurderingen i forhold til udelukkelsesgrænsen, når der indbetales ATP,  

 se pkt. 84.
 Disse grænser forhøjes med et beløb svarende til særligt børnetilskud  

 efter børnetilskudsloven for hvert barn, pågældende eller dennes ægtefælle  

 har forsørgelsespligt over.
Pr. 1. januar 1998 udgør udelukkelsesgrænserne årligt for gifte ca.  

 139.776 kr., og for enlige ca. 93.184 kr.
Indtægtsgrænsen forhøjes pr. barn  

 med 8.904 kr. årligt.
Forsørgelsesgrundlag ligger over udelukkelsesgrænsen Udelukkelsesgrænserne betyder, at hvis forsørgelsesgrundlaget varigt  

 overstiger grænserne, er der ikke grundlag for at påbegynde sagen, dvs. en  

 vurdering af, om betingelserne efter § 14, stk. 3, nr. 2 og 3, er opfyldt.
Forsørgelsesgrundlag ligger under udelukkelsesgrænsen Det forhold, at forsørgelsesgrundlaget ligger under grænserne giver alene  

 grundlag for at foretage en nærmere vurdering af, om forholdene i øvrigt  

 taler for tilkendelse af pension.
Det vil sige, at det nøje skal undersøges  

 og vurderes, om der enten foreligger en varig nedsættelse af erhvervsevnen  

 med mindst halvdelen, eller om en samlet bedømmelse af forholdene for en  

 person, der er fyldt 50 år, taler for tilkendelse af pension efter lovens §  

 14, stk. 3, nr. 3.
Indtægtsgrænsen er ikke en tilkendelsesregel Af bekendtgørelsens § 17, nr. 1, fremgår, at tilkendelse af pension efter  

 lovens § 14, stk. 3, nr. 2, er betinget af, at erhvervsevnen er nedsat til  

 mindst halvdelen, uden at nedsættelsen alene kan begrundes ud fra de  

 konstaterede helbredsmæssige forhold i snævrere forstand.
Det er således en  

 betingelse, at der efter en individuel konkret vurdering skal være andre  

 omstændigheder end indtægtsniveauet, der klart viser, at erhvervsevnen  

 faktisk er reduceret med mindst halvdelen, og at der ikke er udsigt til en  

 forbedring af forholdene.
Endvidere fremgår det af bekendtgørelsens § 17, nr. 2, at tilkendelse af  

 pension efter lovens § 14, stk. 3, nr. 3, endvidere er betinget af, at  

 sociale og helbredsmæssige forhold taler for det. Ændringer i  

 indtægtsgrundlaget, der er begrundet i fx tab af forsørger, eller at  

 ægtefællen er overgået til folkepension eller laveste efterlønssats, kan ikke  

 i sig selv give ret til pension.
Andre faktorer som alder, uddannelse,  

 tidligere arbejdsforhold m.v. skal indgå i en konkret samlet vurdering af, om  

 der foreligger et varigt behov for forsørgelse.
Se endvidere SM P-30-97.
Samlet vurdering 81. Ved vurdering af tilkendelse af pension efter §  

 14, stk. 3, nr. 3, skal det altid indgå i bedømmelsen, om pågældende under  

 hensyn til helbredsforhold, alder, uddannelse og tidligere arbejdsforhold  

 m.v. må antages at kunne afhjælpe sine økonomiske problemer.
Hvor der er  

 konkret udsigt til, at pågældendes indtægt fremtidig vil overstige  

 udelukkelsesgrænsen, kan der gives afslag under henvisning til, at indtægten  

 ikke varigt er under grænsen.
Ved vurderingen om pension til en gift person, skal der samtidig tages  

 stilling til ægteparrets samlede pensionsmuligheder.
Muligheden for pension  

 til ægtefællen skal derfor indgå i vurderingen.
Ved bedømmelsen af de samlede forhold må der tages hensyn til, om der er  

 tale om en forringelse af det hidtidige leveniveau, samt hvilket omfang  

 forringelsen har haft, og hvornår den er indtrådt.
Det er ikke en betingelse  

 for tilkendelse af pension, at der er sket en forringelse af leveniveauet,  

 men det vil ofte være tilfældet.
Der kan ikke generelt fastlægges nogen grænse for, hvornår indtægten er så  

 lav, at der kan tilkendes pension efter § 14, stk. 3, nr. 3, uanset at der  

 ikke er tale om en forringelse af leveniveauet.
Bedømmelsen afhænger af  

 forholdene i det konkrete tilfælde.
Det har betydning, om det har været  

 nødvendigt at give supplerende hjælp efter aktivloven.
Personer med bopæl i udlandet Ved vurdering af forsørgelsesgrundlaget for personer, der bor i et andet  

 EU-land eller et land, som Danmark har indgået konvention med, må det nærmere  

 undersøges, om ansøgerens faktiske forsørgelsessituation i bopælslandet udgør  

 et tilstrækkeligt forsørgelsesgrundlag.
Samlivsforhold 82. Hvis en samlever hidtil har forsørget en person,  

 der lever i et fast samlivsforhold af ægteskabslignende karakter, eller et  

 samlivsforhold, der kan føre til registreret partnerskab, kan det medføre, at  

 det må fastslås, at der ikke er sket ændringer i forsørgelsessituationen.
Selvstændig erhvervsdrivende 83. Til belysning af en selvstændig erhvervsdrivendes  

 økonomiske situation, vil det være nødvendigt at foretage en nærmere  

 beskrivelse af virksomheden og dens udvikling.
Hertil kan regnskaberne for de  

 seneste 5 år anvendes.
Samtidig må det undersøges, hvad der har været årsag  

 til indtægtsændringerne.
 Der må herefter foreligge oplysninger om virksomhedens størrelse, såvel  

 dens omsætning som overskud, moderniseringsgrad, antal ansatte, pågældendes  

 egen arbejdsindsats m.v. for hvert år.
Årsagerne til indtægtsændringerne kan navnlig for selvstændige være  

 komplicerede at fastlægge.
Der må tages hensyn til såvel generelle forhold,  

 som fx strukturændringer eller ændringer i lovgivningen, som til konkrete  

 forhold i virksomheden, fx ved tilrettelæggelsen af arbejdet, investeringer,  

 arbejdsindsats m.v.
 De forskellige faktorer må sammenholdes, for at det kan vurderes, om der  

 er grundlag for at antage, at indtægtsforringelsen vil blive varig.
 Hvis en virksomhed i en periode kun har givet ringe eller intet overskud,  

 og der ikke er udsigt til, at dette kan bedres, må det aktuelle beskedne  

 niveau lægges til grund ved afgørelsen af, om pension kan tilkendes.
2.3.10. Opgørelse af forsørgelsesgrundlaget 84. Ved opgørelsen af forsørgelsesgrundlaget indgår  

 pågældendes og en eventuel ægtefælles samlede indtægter.
Endvidere indgår en  

 eventuel fiktiv indtægt efter reglerne i lovens § 28 om bortgivelse.
Indtægter, der indgår Ved opgørelsen medregnes bl.a. pågældendes og en eventuel ægtefælles  

 indtægter ved personligt arbejde, overgangsydelse, efterløn, delefterløn,  

 delpension, formueindtægt, pensionsindtægt m.v., underholdsbidrag og  

 ægtefællens syge- og arbejdsløshedsdagpenge.
Det vil sige indtægter, der  

 indgår i det fremtidige forsørgelsesgrundlag.
Indtægter, der bortses fra Ved opgørelsen ser man dog bort fra sådanne indtægter og ydelser, der ikke  

 udgør et aktuelt forsørgelsesgrundlag for pågældende og dennes ægtefælle.  

 Indtægt hos en person, som pågældende lever sammen med uden at have indgået  

 ægteskab, kan ikke medregnes ved indtægtsopgørelsen.
 Pågældendes syge- og arbejdsløshedsdagpenge indgår ikke i opgørelsen af  

 det fremtidige forsørgelsesgrundlag.
Større likvid formue Det kan ikke udelukkes, at der i ekstraordinære tilfælde efter en konkret  

 vurdering kan tages hensyn til en meget betydelig likvid formue, navnlig i  

 tilfælde, hvor forsørgelsesgrundlaget ligger lige under udelukkelsesgrænsen,  

 se SM P-3-90.
Arbejdsmarkedsbidrag Ved fastsættelse af dagpengenes maksimale beløb er der taget højde for, at  

 der som hovedregel ikke betales arbejdsmarkedsbidrag af dagpenge ved sygdom  

 eller fødsel.
Ved opgørelse af forsørgelsesgrundlaget, hvor der indgår anden indtægt,  

 hvoraf der betales arbejdsmarkedsbidrag, skal arbejdsmarkedsbidraget heller  

 ikke indgå i forsørgelsesgrundlaget.
Kommunen bør være opmærksom på de  

 personer, der selv skal indbetale arbejdsmarkedsbidrag (typisk ved  

 B-indkomst).
 Der er i øvrigt ikke generelt mulighed for at fratrække skat eller  

 afgifter m.v. i forsørgelsesgrundlaget.
 Kontingent m.v.
 Der kan ikke tages hensyn til udgifter til fagforenings- og  

 arbejdsløshedskassekontingent og andre fradrag for udgifter i forbindelse med  

 indtægtsgivende arbejde, fx befordringsudgifter.
ATP I forbindelse med opgørelsen af forsørgelsesgrundlaget skal der ske  

 fradrag for indbetaling af ATP, hvis forsørgelsesgrundlaget er  

 arbejdsindkomst, arbejdsløshedsdagpenge, dagpenge efter lov om dagpenge ved  

 sygdom eller fødsel eller anden overførselsindkomst, hvor der er pligt til  

 eller mulighed for frivilligt at indbetale bidrag til ATP.
 Set i forhold til, at udelukkelsesgrænsen er fastsat svarende til  

 dagpengenes maksimale beløb, er det en naturlig følge, når ATP- bidrag  

 fradrages i forsørgelsesgrundlaget, at forsørgelsesgrundlaget vurderes i  

 forhold til udelukkelsesgrænsen med fradrag af et beløb, svarende til  

 ATP-bidrag.
Særlige ydelser Visse ydelser medregnes ikke, fordi de er ydet med et særligt formål for  

 øje, eller fordi de ikke kan anvendes ved forsørgelse.
Det gælder fx  

 invaliditetsbeløb, invaliditetsydelse og bistands- eller plejetillæg til  

 ægtefællen, børnebidrag, børnetilskud, boligstøtte,  

 arbejdsgiveradministrerede pensionsbidrag og over- og underskud af  

 ejerboliger.
Faktiske indtægter Ved opgørelsen medregnes kun faktiske indtægter.
Det er således uden  

 betydning for bedømmelsen af pågældendes ret til pension, at ægtefællen ikke  

 har udnyttet sin erhvervsmulighed.
Særligt for selvstændige For selvstændige erhvervsdrivende skal der foretages fradrag for udgifter,  

 herunder renteudgifter, der kan henføres til virksomheden.
Dette gælder også  

 for selvstændige, der ikke er omfattet af virksomhedsordningen.
Udgifterne  

 kan kun fradrages, når pågældende tager aktivt del i driften.
Hvis hele  

 virksomheden er bortforpagtet, må indtægten ved forpagtningen ligestilles med  

 formueindtægt, og udgifterne i forbindelse med virksomheden kan derfor ikke  

 trækkes fra.
Det er alene renteudgifter, der vedrører den erhvervsmæssige gæld, der kan  

 trækkes fra.
For landbrugsejendomme og andre ejendomme, der både anvendes til  

 beboelse og erhverv, kan den fordeling af ejendomsværdien, der har fundet  

 sted på henholdsvis beboelsesdelen og erhvervsdelen, anses for vejledende for  

 fordeling af gælden.
Ved vurdering af, hvilke fradrag der kan foretages for selvstændige, må  

 det tages i betragtning, at indtægten opgøres med henblik på at afgøre, om  

 der er ret til behovsbestemt pension.
Fradrag, der er af overvejende  

 skatteteknisk karakter såsom afskrivning, nedskrivning og henlæggelser,  

 anerkendes således ikke ved opgørelse af forsørgelsesgrundlaget.
 For selvstændige, der er omfattet af virksomhedsskatteordningen, indgår  

 hele virksomhedens nettooverskud i forsørgelsesgrundlaget, uanset om en del  

 af overskuddet opspares i virksomheden.
Arbejdsløshedsdagpenge, efterløn Om forholdet til arbejdsløshedsforsikringslovens regler om dagpenge og  

 efterløn henvises til kap. 3, pkt. 127ff.
2.4. Bistands- eller plejetillæg Lovens § 16 - - - - - - - § 16.  Bistandstillæg kan tilkendes personer i alderen  

 fra 18 til 67 år sammen med pension.
Tillæg kan tilkendes personer, der er  

 blinde eller stærkt svagsynede, eller hvis invaliditet medfører, at  

 pågældende stadig må have personlig bistand af andre.
 Stk. 2.  Plejetillæg kan tilkendes i stedet for  

 bistandstillæg, hvis invaliditeten kræver vedvarende pleje eller tilsyn, der  

 gør det nødvendigt, at der stadig er en anden person til stede.
- - - - - - - Betingelser 85. Bistands- eller plejetillæg kan tilkendes som  

 tillæg til førtidspension eller invaliditetsydelse til personer i alderen fra  

 18 til 67 år.
Der kan således ikke tilkendes bistands- eller plejetillæg,  

 hvis der ikke er tilkendt førtidspension eller invaliditetsydelse.
 For at tilkende bistands- eller plejetillæg skal der foreligge et behov  

 for personlig bistand af andre eller et behov for vedvarende pleje eller  

 tilsyn.
 Bistandstillæg kan tilkendes, når invaliditeten bevirker, at ansøgeren  

 stadig må have personlig bistand af andre, eller når invaliditeten består i  

 blindhed eller stærkt svagtsynethed.
 Plejetillæg kan tilkendes, når invaliditeten bevirker, at ansøgeren må  

 have vedvarende pleje eller tilsyn, som nødvendiggør andres stadige  

 nærværelse.
 Det er således en betingelse, at der skal foreligge invaliditet - en varig  

 nedsættelse af pågældendes funktionsevne, som alene skyldes helbredsmæssige  

 forhold.
 Det behov, som bistandstillægget er beregnet til at dække, er bistand til  

 personlige fornødenheder, som fx hjælp til personlig hygiejne, bistand i  

 forbindelse med måltider, af- og påklædning og toiletbesøg.
Tillægget skal dække udgifter, som normalt er forbundet med den fornødne  

 personlige bistand.
Der kræves ikke dokumentation for, at der foreligger  

 udgifter.
Subsidiær ydelse Hvis der er mulighed for at afhjælpe behovet gennem andre  

 foranstaltninger, kan tillæggene ikke tilkendes.
2.4.1. Afhjælpning af behov Hjælpemidler 86. Et eventuelt behov kan fx afhjælpes via  

 hjælpemidler eller hensigtsmæssig indretning af hjemmet.
Husførelse Et eventuelt behov for hjælp til selve husførelsen, som fx madlavning og  

 rengøring m.v. kan ikke dækkes efter reglerne om bistandstillæg, men må  

 afhjælpes på anden måde, fx efter reglerne i kap. 14 i lov om social service  

 om personlig hjælp, omsorg og pleje m.v.
Ophold i boformer Et tilkendt bistands- eller plejetillæg til personer, der får varigt  

 ophold i boformer mv. efter §§ 92-94 eller § 140 i lov om social service,  

 udbetales indtil udgangen af den måned, der følger efter indflytningsmåneden,  

 se lovens § 46, stk. 2, og kap. 6. I disse tilfælde anses behovet for dækket  

 gennem opholdet i institutionen.
 Ophold i andre boformer efter serviceloven udelukker ikke i sig selv  

 tilkendelse af bistandstillæg, men der må foretages en konkret vurdering af  

 behovet.
Ophold i eget hjem Ansøgere med ophold i eget hjem, som modtager anden hjælp til dækning af  

 bistands- eller plejebehovet, fx hjælpeordning efter serviceloven eller  

 kommunale hjemmeplejeordninger, er ikke afskåret fra at få tilkendt bistands-  

 eller plejetillæg.
Der må i hvert enkelt tilfælde foretages en konkret  

 vurdering af bistands- eller plejebehovet sammenholdt med den hjælp, der i  

 øvrigt ydes de pågældende, se SM P-17-94.
2.4.2. Særligt om bistandstillæg Bistandstillæg 87. Der skal være tale om en nedsættelse af evnen til  

 at fungere i daglige situationer i og uden for hjemmet med en stærk  

 begrænsning af mulighederne for livsudfoldelse.
I den samlede bedømmelse af,  

 om der er ret til bistandstillæg, må bl.a. indgå oplysninger om behov for  

 hjælp til at gå på toilettet, spise, færdes ude og inde og hjælp til af- og  

 påklædning.
Hvis bistanden alene er påkrævet i forbindelse med at kunne  

 færdes ude, tilkendes der efter praksis ikke bistandstillæg.
Bistandstillæg kan tilkendes, når tilstanden nødvendiggør et betydeligt  

 tilsyn.
Det kan fx dreje sig om en svær demens eller medfødt ringe begavelse,  

 der bevirker, at den pågældende er ude af stand til at færdes på egen hånd og  

 ude af stand til at varetage egne forhold.
Bistandstillæg til enlig/gift For ansøgere med ophold i eget hjem, skal der i forbindelse med  

 vurderingen af behovet for tilkendelse af bistandstillæg ses på, om ansøgeren  

 er enlig eller gift.
Ved gifte forstås også samlevende.
Når ansøgeren er  

 gift, forudsættes det, at ægtefællen hjælper den anden med personlige  

 fornødenheder i ret vidt omfang, hvis ægtefællen er i stand til det.
De samme  

 forudsætninger gælder ikke, hvis ansøgeren har ophold hos slægtninge eller  

 venner.
Der skal lægges vægt på, om den personlige bistand skal gives på  

 tidspunkter af døgnet, der ikke er muligt at forudsige, eller der fx er tale  

 om bistand, som ægtefællen kan give uanset, om pågældende er på arbejde dagen  

 igennem.
Bistand til påklædning om morgenen og afklædning om aftenen, eller  

 den omstændighed, at det er nødvendigt med hjælp til at få maden skåret ud  

 ved måltiderne, giver i almindelighed ikke ret til bistandstillæg.
 Hvis ægtefællen opgiver sit arbejde, giver dette i sig selv ikke ret til  

 bistandstillæg, selv om det fx sker, fordi ansøgeren er angst for at komme i  

 en hjælpeløs situation under et eventuelt anfald.
 Hvis helbredstilstanden kræver, at ansøgeren skal mades ved måltiderne, må  

 hjælpes ved toiletbesøg eller til at færdes indendørs, kan der tilkendes  

 bistandstillæg.
 Hvis ansøgeren er enlig, kan der tilkendes bistandstillæg, hvis der er  

 behov for hjælp til bl.a. af- og påklædning, personlig vask m.v. og  

 indtagelse af måltider.
Blinde eller stærkt svagtseende Bistandstillæg til blinde og stærkt svagtseende kan normal tilkendes hvis  

 synet på det bedste øje måles til 1/60 (eller derunder) med korrektion, eller  

 der er tale om stærk synsfeltindskrænkning (5-10 grader), hvor synsfeltet er  

 målt med objektstørrelse 30/1000. Når de nævnte talmæssige værdier ikke er  

 nået, må der i kombinationstilfælde skønnes ud fra en samlet vurdering af  

 virkningen på synsfunktionen.
Eksempel Ifølge SM P-5-92 var betingelserne for bistandstillæg til en stærkt  

 svagtsynet ansøger ikke længere til stede efter konvertering af  

 invaliditetsydelse til mellemste førtidspension, da lidelsens betydning for  

 ansøgerens funktionsniveau var en anden efter hans overgang fra et arbejdsliv  

 til pensionisttilværelse.
Ansøgeren havde en medfødt øjenlidelse, venstre øje  

 var fjernet, og der var ved seneste måling en nedsættelse af synet på højre  

 øje til 4/60 uden bedring med korrektion.
Synsfeltindskrænkning var målt til  

 mellem 20-70 grader.
2.4.3. Særligt om plejetillæg Plejetillæg 88. Plejetillæg kan tilkendes, hvis invaliditeten  

 bevirker, at ansøgeren må have vedvarende pleje eller tilsyn, der  

 nødvendiggør andres stadige nærværelse.
Tillægget tilkendes pensionister, der varigt eller over en længere periode  

 må overvåges konstant eller hjælpes mange gange i døgnet af andre på  

 tidspunkter, der ikke kan forudsiges.
Tillæg kan ligesom pension tilkendes i  

 slutstadiet af en dødelig sygdom, selv om plejeperioden har været eller må  

 antages at blive af kortere varighed.
Det afgørende for, om tillægget kan ydes, er, at plejebehovet må anses for  

 vedvarende i den forstand, at der ikke er udsigt til, at den tilstand, der  

 begrunder behovet, vil bedres af sig selv eller ved behandling.
Efter praksis  

 kan der tilkendes plejetillæg, hvis det kun kan forsvares at lade ansøgeren  

 være alene i ganske korte perioder, som regel ikke over 1-2 timer.
Svært invaliderede, der er konstant sengeliggende, kan få tilkendt  

 plejetillæg.
Det gælder, både når sengelejet er nødvendigt af hensyn til  

 behandling eller forebyggelse af lidelsen, og når lidelsens sværhedsgrad gør  

 det naturligt, at den pågældende varigt holder sengen.
Det kan fx være på  

 grund af en lidelse, der medfører stærk træthed.
 Plejetillæg tilkendes oppegående patienter, når det er nødvendigt med en  

 så omfattende og hyppig personlig bistand, at der må siges at være tale om  

 pleje, eller når lidelsen kræver konstant tilsyn.
Enlig pensionist En enlig pensionist er i en sådan plejesituation, hvis der er tale om en  

 mere omfattende bistand end den, der giver ret til bistandstillæg.
 Plejetillæg til den enlige, svært invaliderede kan tilkendes, når den  

 personlige hjælp, der skal gives, er så omfattende, at pensionisten ville  

 skulle have ophold i et plejehjem eller plejebolig med omfattende pleje,  

 såfremt han ikke har mulighed for at bo hos andre, der kan varetage plejen.
Lidelser, der hurtigt forværres Ved lidelser, der hurtigt forværres, kan det forekomme, at der i  

 begyndelsen af sygdomsperioden er behov for nogen bistand, men dog ikke nok  

 til at der kan ydes bistandstillæg.
Ved sådanne lidelser, som man med ganske  

 stor sikkerhed kan forudse vil slutte i en plejetilstand, er der i praksis  

 eksempler på, at der er tilkendt bistandstillæg for hele perioden ud fra en  

 gennemsnitsbetragtning.
2.4.4. Udbetaling og frakendelse af bistands- eller plejetillæg 89. Et tilkendt bistands- eller plejetillæg udbetales  

 med en fast ydelse, som den berettigede selv kan disponere over til dækning  

 af behovet.
Tillæggene udbetales dog ikke ved varigt ophold i boformer mv.  

 efter §§ 92-94 eller § 140 i lov om social service, se lovens § 46, stk. 2.
 Tillægget bevares ved overgang til folkepension, se lovens § 37.
 Hvis betingelserne for at oppebære tillægget ikke længere er til stede,  

 frakendes tillægget - også efter det 67. år.
 Om frakendelse, se pkt. 203.
2.5. Personligt tillæg Lovens § 17 - - - - - - - § 17.  Personligt tillæg kan udbetales til  

 pensionister, hvis økonomiske forhold er særlig vanskelige.
Stk. 2.  Der ydes personligt tillæg til betaling af  

 varmeudgifter.
Socialministeren fastsætter nærmere regler herom, herunder om  

 egenbetaling.
Socialministeren fastsætter endvidere regler om, at  

 kommunalbestyrelsen kan yde varmetillæg med et højere beløb end fastsat i  

 reglerne efter 2. pkt.
 Stk. 3.  Ud over personligt tillæg efter stk. 1 og 2 kan  

 der undtagelsesvis ydes personligt tillæg, hvis pensionistens økonomiske  

 forhold er ganske særlig vanskelige.
Stk. 4.  Ud over personligt tillæg efter stk. 2 ydes der  

 til pensionister uanset deres økonomiske forhold et tillæg til udgifter til  

 petroleum, når anvendelse af petroleum i dunke på højst 10 l er en nødvendig  

 opvarmningsform i deres bolig.
Tillægget svarer til afgiften på petroleum i  

 henhold til lov om energiafgift af mineralolieprodukter m.v. og lov om  

 kuldioxidafgift af visse olieprodukter med tillæg af merværdiafgift og kan  

 højst ydes for 2.000 l petroleum i dunk om året pr. husstand.
 Stk. 5.  Personligt tillæg efter stk. 1-4 kan tidligst  

 ydes med virkning fra det tidspunkt, hvor pensionen efter §§ 12, 14 og 16 er  

 tilkendt.
- - - - - - - 2.5.1. Generelt om personligt tillæg Lovens § 17 og bkg. §§ 23-32 90. Kommunalbestyrelsen kan efter ansøgning yde  

 personligt tillæg til pensionister, der modtager pension efter loven.
Der kan  

 ikke ydes personligt tillæg til modtagere af invaliditetsydelse og til  

 personer, der alene modtager udenlandsk pension, og som ikke modtager pension  

 efter loven.
Personligt tillæg (§ 17, stk. 1) Kommunalbestyrelsen træffer afgørelse om personligt tillæg til  

 pensionister, hvis økonomiske forhold er særlig vanskelige, se lovens § 17,  

 stk. 1. Afgørelsen skal træffes efter en nærmere konkret, individuel  

 vurdering af pensionistens samlede økonomiske forhold, se pkt. 91. Et  

 personligt tillæg, som kommunalbestyrelsen har truffet afgørelse om at yde,  

 skal indtægtsreguleres efter reglerne i lovens § 29, se pkt. 95. Tillægget  

 udbetales således afhængigt af den personlige tillægsprocent.
Varmetillæg (§ 17, stk. 2) Der kan ydes personligt tillæg til betaling af pensionistens  

 opvarmningsudgifter, se lovens § 17, stk. 2. Efter ansøgning tager  

 kommunalbestyrelsen stilling til, om ansøger opfylder betingelserne for  

 varmetillæg.
Reglerne for varmetillæg er fastsat i bkg.
For pensionister, der  

 har modtaget varmetillæg før 1. januar 1988, beregnes varmetillægget efter  

 særlige overgangsregler, se pkt. 94. Varmetillæg beregnet efter de  

 almindelige regler udbetales afhængigt af den personlige tillægsprocent, se  

 pkt. 95.
Særligt personligt tillæg (§ 17, stk. 3) Herudover kan kommunalbestyrelsen undtagelsesvis efter ansøgning træffe  

 afgørelse om et særligt personligt tillæg til pensionister, hvis økonomiske  

 forhold efter en nærmere konkret, individuel vurdering anses for at være  

 ganske særlig vanskelige, se lovens § 17, stk. 3 og pkt. 96. Tillæggets  

 størrelse udbetales ikke afhængigt af den personlige tillægsprocent.
Petroleumstillæg (§17, stk. 4) Der kan ydes et tillæg til udgifter til petroleum under visse nærmere  

 angivne betingelser, se lovens § 17, stk. 4, og pkt. 97. Tillægget udbetales  

 ikke afhængigt af størrelsen af den personlige tillægsprocent.
Tildelingstidspunkt (§ 17, stk. 5) Personligt tillæg efter § 17 kan tidligst ydes og udbetales med virkning  

 fra det tidspunkt, hvor der er tilkendt social pension.
Ydelse af personligt  

 tillæg er således afhængigt af, at pågældende har fået tilkendt social  

 pension.
Efter ansøgning Personligt tillæg ydes efter ansøgning.
Kommunen bør generelt vejlede  

 pensionisterne om muligheden for tildeling af personligt tillæg og i  

 forbindelse med drøftelser med pensionisten om økonomiske forhold m.v. være  

 opmærksom på, om pågældendes forhold kan afhjælpes ved andre foranstaltninger  

 end tildeling af personligt tillæg.
Pensionisten ansøger kommunen om personligt tillæg.
Kommunen kan efter  

 ønske eller behov være pensionisten behjælpelig med ansøgningen.
Subsidiær ydelse Personligt tillæg ydes kun, når det økonomiske behov ikke kan afhjælpes  

 gennem private midler eller støtte efter anden lovgivning, fx efter lov om  

 social service og efter Sundhedsministeriets lovgivning.
Kommunen kan ikke afslå at yde personligt tillæg alene ud fra den  

 begrundelse, at der udbetales tilskud fra en privat sygeforsikring.
Der skal  

 foretages en konkret, skønsmæssig vurdering af pensionistens samlede  

 indtægts- og formueforhold, se SM P-22-94.
Kontanthjælp Kontanthjælp efter lov om aktiv socialpolitik kan som hovedregel ikke  

 udbetales til pensionister, da pensionister ikke står til rådighed for  

 arbejdsmarkedet i det omfang, det er påkrævet efter aktivlovens regler.
En  

 folke- eller førtidspensionists eventuelle behov for supplerende økonomisk  

 hjælp, bør istedet vurderes efter lovens regler om tildeling af personligt  

 tillæg.
Medicin Ved lov om offentlig sygesikring er der fastsat regler om størrelsen af  

 det offentliges tilskud til medicin, herunder er der regler om egenbetaling  

 og særlige regler for pensionister og kronisk syge.
 De nærmere regler om tilskud efter sygesikringsloven er fastsat i  

 Sundhedsministeriets bkg. nr. 1068 af 6. december 1996 om tilskud mv. til  

 lægemidler.
 Der er efter sygesikringsloven mulighed for, at lægen i enkelttilfælde kan  

 søge Sundhedsstyrelsen om tilskud til en patients udgifter til lægemidler,  

 der ikke er optaget i bekendtgørelsens fortegnelse.
Hvem træffer afgørelse Kommunalbestyrelsen træffer afgørelse, om pensionisten opfylder  

 betingelserne for tildeling af personligt tillæg.
For pensionister, der bor i  

 udlandet, er det Den Sociale Sikringsstyrelse, der træffer afgørelse om  

 personligt tillæg, se pkt. 236, 243 og 244.
Boligudgift Boligydelse skal medregnes ved opgørelsen af det økonomiske behov, uanset  

 at en del af boligydelsen udbetales som lån, se SM P-1-94.
Brøkpension En pensionist, som modtager nedsat pension på grund af optjeningsreglerne  

 - en brøkpension - kan efter ansøgning om et personligt tillæg eventuelt få  

 dækket et ekstra hjælpebehov.
Kommunen skal også i disse tilfælde træffe  

 afgørelse om størrelsen af tillægget efter en nærmere konkret, individuel  

 vurdering af pensionistens indtægter og faste udgifter, se pkt. 91, SM  

 P-12-96 og SM P-4-97.
Ægtefælle Udgifter til pensionistens ægtefælle, der ikke modtager pension, afholdes  

 ikke efter lovens regler, men kan eventuelt ydes efter anden lovgivning.
Børn Udgifter til forsørgelse af pensionisters børn kan derimod dækkes efter  

 reglerne om personligt tillæg, hvis pensionisten har forsørgelsespligt over  

 for dem, og betingelserne i øvrigt er opfyldt.
Tilbagebetaling Om eventuel tilbagebetaling af personligt tillæg henvises til pkt. 196.
2.5.2. Tildeling Konkret, individuel afgørelse 91. Kommunalbestyrelsen skal træffe afgørelse om  

 personligt tillæg efter en nærmere konkret, individuel vurdering af  

 pensionistens økonomiske forhold.
Der skal i hver enkelt sag foretages en  

 samlet vurdering af pensionistens økonomiske forhold - dvs. en samlet  

 vurdering af indtægtsforholdene, herunder størrelsen af den sociale pension  

 og alle andre indtægter og formue - sammenholdt med størrelsen af de rimelige  

 og nødvendige udgifter.
Vurderingen skal fremgå af sagen.
Størrelsen af indtægt eller formue kan herunder vurderes i relation til  

 det formål, der søges om personligt tillæg til at dække.
Men det er ikke  

 afgørende, hvilken udgift pensionisten anmoder om at få dækket via personligt  

 tillæg, men om pensionisten har mulighed for at afholde de nødvendige og  

 rimelige udgifter vurderet i forhold til indtægter og formue.
Kommunalbestyrelsen skal således ved hver enkelt ansøgning om personligt  

 tillæg foretage en nærmere individuel vurdering af, om pensionisten ved en  

 rimelig tilrettelæggelse af sin økonomi selv burde kunne afholde den udgift,  

 som pensionisten søger personligt tillæg til at dække.
Først når kommunen  

 efter en samlet vurdering finder, at pensionistens økonomiske forhold er  

 særlig vanskelige, træffer kommunalbestyrelsen afgørelse om tildeling af  

 personligt tillæg.
 I kommunens vurdering af pensionistens økonomiske forhold kan hverken et  

 bistands- eller plejetillæg holdes udenfor, se SM P-2- 96.
 Kommunen kan fx træffe afgørelse om, at der kun skal ydes tillæg til  

 merudgiften ved den del af udgiften, der ligger ud over den almindelige  

 anskaffelsespris, se SM P-5-97.
 Pensionisten kan ikke udelukkes fra at ansøge om eller få tildelt  

 personligt tillæg alene efter størrelsen af den personlige tillægsprocent, se  

 SM P-41-96 og pkt. 95.
Løbende ydelse Personligt tillæg kan ydes som et engangsbeløb eller som en løbende  

 ydelse, hvis betingelserne ved hver udbetaling fortsat er til stede.
Træffer  

 kommunen afgørelse om at yde personligt tillæg som en løbende ydelse, skal  

 kommunen følge pensionistens forhold, fx ved samtidigt med afgørelsen at  

 fastsætte tidspunkt for ny vurdering af sagen.
Beregning Har kommunen truffet afgørelse om tildeling af personligt tillæg efter  

 lovens § 17, stk. 1 og 2, beregnes og udbetales det efter den personlige  

 tillægsprocent, se pkt. 95.
Mindstegrænse Et beregnet personligt tillæg til medicinudgifter udbetales ikke, hvis  

 udbetalingen pr. lægeordineret lægemiddel er mindre end 3 kr.
Hvis  

 pensionistens egen udgift er mindre end 3 kr. efter fradrag af et personligt  

 tillæg på mindst 3 kr. pr. lægeordineret lægemiddel, dækkes hele udgiften af  

 det personlige tillæg, se bkg. § 45, stk. 2.
2.6. Personligt tillæg til varmeudgifter Lovens § 17, stk. 2, og bkg. §§ 23-32 - - - - - - - Bkg. §§ 23-32 Personligt tillæg til delvis betaling af  

 udgifter til opvarmning § 23.  Varmetillæg efter lovens § 17, stk. 2,  

 fastsættes efter et beregningsgrundlag, jf. §§ 24-25, for et  

 varmeregnskabsår.
Varmetillæg kan udbetales til opvarmningsudgifter i den  

 bolig, som pensionisten opholder sig i.
 Stk. 2.  For gifte pensionister i samme husstand  

 fastsættes et varmetillæg.
§ 24.  I beregningsgrundlaget indgår udgifter til køb  

 af el, gas, olie og andre brændselsformer.
Der kan ikke ydes tillæg til andre  

 udgifter, der vedrører varme i boligen, herunder udgifter til drift og  

 vedligeholdelse af opvarmnings- og forsyningsanlæg.
Stk. 2.  Beregningsgrundlaget for et varmetillæg svarer  

 ved tildelingen til gennemsnittet af den dokumenterede årsudgift til  

 opvarmning i de sidste 3 varmeregnskabsår.
Foreligger der ikke oplysninger  

 for de sidste 3 års udgifter til opvarmning, fastsættes beregningsgrundlaget  

 på grundlag af gennemsnittet af de seneste, dokumenterede årlige udgifter til  

 opvarmning eller på grundlag af den forventede, årlige udgift.
Stk. 3.  Petroleumstillæg efter lovens § 17, stk. 4,  

 fastsættes på grundlag af det gennemsnitlige, dokumenterede forbrug af  

 petroleum de sidste 3 år.
Foreligger dette ikke, fastsættes  

 petroleumstillægget efter gennemsnittet af de seneste, årlige dokumenterede  

 forbrug eller efter det forventede forbrug.
 Stk. 4.  Varmetillæg og petroleumstillæg, der udbetales  

 på grundlag af beregningsgrundlaget efter henholdsvis stk. 2, 2. pkt., og  

 stk. 3, 2. pkt., fastsættes på ny, når der foreligger en ny årlig  

 dokumenteret udgift.
 § 25.  Beregningsgrundlaget efter § 24, stk. 2,  

 nedsættes med tillæg efter lovens § 17, stk. 4.
 Stk. 2.  Beregningsgrundlaget nedsættes med den del af  

 opvarmningsudgiften, der skønnes at vedrøre en eventuel logerende.
Stk. 3.  Beregningsgrundlaget kan maksimalt udgøre  

 12.700 kr. årligt.
Hvis husstanden består af mere end 2 personer over 18 år,  

 skal maksimumbeløbet efter 1. pkt. på 12.700 kr. forhøjes med 4.200 kr. pr.  

 person ud over 2 personer.
 Stk. 4.  Hvis der i husstanden udover pensionisten og  

 dennes eventuelle ægtefælle er flere personer over 18 år, deles  

 beregningsgrundlaget forholdsmæssigt mellem disse personer.
§ 26.  Ydelse af varmetillæg forudsætter, at  

 beregningsgrundlaget overstiger en egenbetaling på 3.000 kr. for enlige  

 pensionister.
For gifte pensionister, jf. § 23, stk. 2, udgør egenbetalingen  

 11/2 gange egenbetalingen for enlige.
 § 27.  Varmetillægget udgør summen af:
 § 28.  Varmetillæg efter § 27 ydes fuldt ud til  

 pensionister, hvis indtægter ikke overstiger indtægtsgrundlaget efter lovens  

 § 29.
 Stk. 2.  Hvis indtægten overstiger indtægtsgrundlaget  

 efter lovens § 29, ydes varmetillæg med den personlige tillægsprocent, der er  

 fastsat for den enkelte pensionist, jf. lovens § 31, stk. 3, i det år, hvor  

 varmetillægget udbetales.
 Stk. 3.  Varmetillæg afrundes til nærmeste kronebeløb,  

 der kan deles med 12.
 § 29.  Varmetillæg og petroleumstillæg udbetales  

 månedsvis forud sammen med de øvrige pensionsydelser, jf. lovens § 33.
 Stk. 2.  Hvis særlige forhold gør sig gældende, kan  

 varmetillæg og petroleumstillæg udbetales på andre tidspunkter.
§ 30.  Varmetillæg og petroleumstillæg fastsættes ud  

 fra beregningsgrundlaget, indtil der sker væsentlige ændringer i  

 opvarmningsudgiften jf. dog stk. 3, eller ændringer i husstandens størrelse,  

 i pensionistens ægteskabelige status, ved ændring af opvarmningsform eller  

 ved flytning.
Ved væsentlige ændringer i opvarmningsudgiften forstås, at  

 gennemsnittet af de seneste 3 års opvarmningsudgifter afviger med 10 % eller  

 mere fra det hidtil anvendte beregningsgrundlag, jf. §§ 24, stk. 2 og 3.
Stk. 2.  Hvis den aktuelle udgift til opvarmning på  

 årsbasis overstiger det hidtil anvendte beregningsgrundlag, jf. § 24, med 10  

 pct. eller mere, omregnes varmetillægget, jf. §§ 26-28, for det pågældende år  

 på grundlag af den aktuelle, årlige opvarmningsudgift.
Det hidtil anvendte  

 beregningsgrundlag anvendes herefter igen, medmindre der foreligger en  

 ændring som nævnt i stk. 1.
Stk. 3.  Ændret beregningsgrundlag for varme- og  

 petroleumstillæg har virkning fra den 1. i måneden efter meddelelse om  

 ændring.
Der foretages ikke efterregulering, jf. dog stk. 2, 1. pkt.
Har  

 pensionisten tilsidesat sin oplysningspligt, jf. lovens § 41, eller mod bedre  

 vidende modtaget varme- eller petroleumstillæg, tilbagebetales det beløb, der  

 er modtaget med urette, jf. lovens § 42.
 § 31.  De beløb, der er nævnt i § 25, stk. 3, og §§ 26  

 og 27, reguleres efter lovens § 49, stk. 5. Beløbene afrundes efter  

 regulering til nærmeste kronebeløb, der kan deles med 100.
 § 32.  Pensionister, der ved udgangen af 1987 modtog  

 varmetillæg, skal, ved bopæl i samme kommune, have beregnet varmetillæg efter  

 de hidtidige regler, hvis varmetillæg efter disse regler giver et højere  

 beløb end efter §§ 23- 31.
- - - - - - - 2.6.1. Generelt om varmetillæg 92. Tildeling og beregning af varmetillæg sker som  

 hovedregel efter regler fastsat i bkg. §§ 23-32. Pensionisten skal ansøge om  

 tillægget.
 Pensionister, der ved udgangen af 1987 modtog varmetillæg efter de  

 kommunalt fastsatte regler, skal dog fortsat have beregnet varmetillæg efter  

 disse regler, hvis varmetillægget giver et højere beløb end efter de  

 almindelige regler i bkg. §§ 23-31, se bkg. § 32, og pkt. 94.
 Varmetillæg kan alene udbetales til opvarmningsudgifter i den bolig,  

 pensionisten opholder sig i, se bkg. § 23, stk. 1.
Opvarmningsudgiften Der ydes varmetillæg til både ejer- og lejeboliger uanset opvarmningsform.  

 Varmetillæg kan alene ydes til de egentlige opvarmningsudgifter dvs. udgifter  

 til køb af el, gas, olie og andre brændselsformer, se bkg. § 24, stk. 1. Der  

 kan således ikke ydes tillæg til andre udgifter, der vedrører varme i  

 boligen, herunder udgifter til drift og vedligeholdelse af opvarmnings- og  

 forsyningsanlæg.
For så vidt angår pensionister, der får leveret varme fra bl.a. kollektive  

 varmeforsyningsanlæg, er varmeregningen ofte ikke opsplittet i den egentlige  

 opvarmningsudgift og andre udgifter forbundet med varmeforsyningen.
I disse  

 tilfælde må kommunen konkret vurdere, hvor stor en del af den samlede  

 varmeudgift, der kan ydes tillæg til - dvs. den egentlige opvarmningsudgift.
 Opvarmes boligen med samme energiform, som anvendes ved det almindelige  

 husholdningsforbrug, fratrækkes den del af udgiften, der anvendes til  

 almindeligt husholdningsforbrug, førend varmetillægget beregnes.
Udbetaling Varmetillæg udbetales svarende til det beregnede beløb, hvis pensionistens  

 personlige tillægsprocent er 100. Er tillægsprocenten mindre, nedsættes det  

 beregnede varmetillæg forholdsmæssigt afhængigt af tillægsprocentens  

 størrelse, se pkt. 95.
Energibesparende foranstaltninger Pensionister, der modtager varmetillæg efter lovens § 17, stk. 2, kan få  

 tilskud til at gennemføre isoleringsarbejder og forbedringer af varmeanlægget  

 i deres bolig.
Det er et krav, at boligen er opført før 1979. Der ydes 50 %  

 tilskud til udgifterne ved at gennemføre arbejdet - dog udbetales maksimalt  

 25.000 kr. pr. bolig.
Der kan kun opnås tilskud, hvis der søges om tilsagn,  

 før arbejdet påbegyndes.
De nærmere betingelser for at opnå tilskud fremgår  

 af Energistyrelsens bkg. nr. 133 af 22. marts 1993 om statstilskud til  

 energibesparende foranstaltninger i pensionisters boliger med senere ændring  

 i Energistyrelsens bkg. nr. 251 af 3. april 1997. Det er kommunen, der  

 administrerer denne ordning.
2.6.2. Generelle regler Bkg. §§ 23-31 Beregningsgrundlag 93. I forbindelse med ansøgning om varmetillæg  

 fastsættes et beregningsgrundlag, der svarer til gennemsnittet af den  

 dokumenterede årsudgift til opvarmning i de sidste 3 varmeregnskabsår.  

 Foreligger oplysningerne ikke - fx fordi pensionisten ikke har haft boligen  

 så længe - udgør beregningsgrundlaget gennemsnittet af de seneste to års  

 eller eventuelt det seneste års dokumenterede udgifter til opvarmning.  

 Foreligger der ikke en dokumenteret årlig opvarmningsudgift, fastsættes  

 beregningsgrundlaget på grundlag af den forventede udgift, se bkg. § 24, stk.  

 2.
Kan beregningsgrundlaget ikke fastsættes på grundlag af gennemsnittet af 3  

 års opvarmningsudgifter, skal der fastsættes et nyt beregningsgrundlag, når  

 der foreligger en ny årlig dokumenteret udgift, se bkg. § 24, stk. 2. Hvis en  

 pensionist fx som nyindflyttet har fået beregnet et varmetillæg på grundlag  

 af den forventede årlige udgift, ændres beregningsgrundlaget, når der  

 foreligger et afsluttet varmeregnskab for et fuldt varmeregnskabsår.
Dette  

 års varmeudgift lægges til grund ved den fremtidige beregning, indtil der  

 foreligger afsluttede varmeregnskaber for 2 år.
Det vil da være gennemsnittet  

 af de 2 års udgifter, der er beregningsgrundlaget, indtil hovedreglen om  

 gennemsnittet af de seneste 3 års udgifter kan benyttes.
 Beregningsgrundlaget efter bkg. § 24, nedsættes med et evt.  

 petroleumstillæg, se bkg. § 25, stk. 1, og pkt. 97.
Ændringer i beregningsgrundlaget Et varmetillæg, der er beregnet ud fra gennemsnittet af 3 års udgifter til  

 opvarmning, udbetales, indtil der sker væsentlige ændringer, jf. dog § 30,  

 stk 2, (se nedenfor). Det kan være ændringer i opvarmningsudgiften eller  

 ændringer i husstandens størrelse, i pensionistens ægteskabelige status, ved  

 ændring af opvarmningsform eller ved flytning, herunder logerendes flytning  

 til og fra pensionistens bolig, se bkg. § 30, stk. 1. Kommunen er således  

 ikke forpligtet til hvert år at indhente nye afsluttede varmeregnskaber.
Men  

 kommunen tager stilling til, om det er mest praktisk.
 Kommunen skal nøje informere pensionisterne om reglerne, herunder om  

 pensionistens almindelige oplysningspligt efter lovens § 41, stk. 1.  

 Pensionisten skal også gøres opmærksom på, at varmetillægget udbetales,  

 indtil kommunen får nye oplysninger, der giver anledning til ændring af  

 beregningsgrundlaget.
Væsentlige ændringer (bkg. § 30, stk.1) Ved væsentlige ændringer i opvarmningsudgiften forstås, at gennemsnittet  

 af de seneste 3 års opgjorte årlige opvarmningsudgifter afviger med 10 pct.  

 eller mere fra beregningsgrundlaget, se bkg. § 30, stk. 1. Reglen finder  

 først anvendelse, når beregningsgrundlaget er baseret på gennemsnittet af 3  

 års varmeudgifter.
Ændring af beregningsgrundlaget efter bkg. § 30, stk. 1, sker alene for  

 fremtiden og på grundlag af afsluttede varmeregnskaber.
Der foretages ikke  

 efterregulering.
Ændringer (bkg. § 30, stk. 2) Hvis den aktuelle udgift til varme på årsbasis overstiger  

 beregningsgrundlaget med 10 pct. eller mere, omregnes varmetillægget for det  

 pågældende år på grundlag af den aktuelle årlige opvarmningsudgift, se bkg. §  

 30, stk. 2. Det hidtil anvendte beregningsgrundlag benyttes herefter igen,  

 medmindre der er grundlag for at ændre beregningsgrundlaget fremover, se bkg.  

 § 30, stk. 1.
A conto Reglen i bkg. § 30, stk. 2, anvendes også ved en stigning i a conto  

 indbetaling.
Eksempel En pensionist, der har varmeregnskabsperiode 1. juli til 30. juni, får  

 beregnet varmetillæg efter en gennemsnitlig årlig opvarmningsudgift på 4.800  

 kr.
Pr. 1. januar bliver a'conto indbetalingen forhøjet fra 400 kr. til 550  

 kr. månedlig pga. en meget kold vinter.
Beregningsgrundlaget for det  

 pågældende år vil herefter være 6 måneder á 400 kr. og 6 måneder  

 á 550 kr., i alt 5.700 kr.
Da dette beløb overstiger det anvendte  

 beregningsgrundlag med 10 pct. eller mere, omregnes varmetillægget for det  

 pågældende år.
For det følgende varmeår udbetales varmetillægget med det  

 oprindelige beløb, medmindre gennemsnittet for de seneste års  

 opvarmningsudgifter afviger med 10 pct. eller mere fra beregningsgrundlaget.
Tilbagebetaling Når omregning er sket ud fra á conto betalinger for varme, og det  

 ved varmeregnskabets afslutning viser sig, at beregningsgrundlaget har været  

 for højt, kan der kun kræves tilbagebetaling efter lovens almindelige regler,  

 hvis betingelserne herfor i øvrigt er opfyldt, se lovens §§ 42 og 43 og pkt.  

 194 og 196.
Maksimale beregningsgrundlag Beregningsgrundlaget kan højest fastsættes til et beløb på 12.700 kr., se  

 bkg. § 25, stk. 5. Hvis husstanden består af mere end 2 personer over 18 år,  

 forhøjes beløbsgrænsen med 4.200 kr. pr. person ud over 2 personer -  

 (1998-satser).
Husstanden Som medlemmer af husstanden medregnes pensionistens ægtefælle,  

 hjemmeboende børn og andre, der har fast ophold i boligen uden at være  

 logerende.
Hvis der i husstanden ud over pensionisten og dennes eventuelle  

 ægtefælle er flere personer over 18 år, deles beregningsgrundlaget  

 forholdsmæssigt.
Eksempel Et pensionistægtepar har et hjemmeboende barn over 18 år.
Der vil i  

 beregningsgrundlaget højest kunne medtages opvarmningsudgifter på 16.900 kr.  

 - svarende til 12.700 kr. + forhøjelsen på 4.200 kr.
Der beregnes kun et  

 varmetillæg til gifte pensionister på baggrund af det samlede  

 beregningsgrundlag for ægtefællerne.
I eksemplet vil der således kunne  

 beregnes et varmetillæg til ægtefællerne på grundlag af opvarmningsudgifter  

 på tilsammen 11.267 kr. (16.900 kr. x 2/3).
Logerende Ved opgørelsen af beregningsgrundlaget skal en evt. logerendes  

 varmeudgifter fratrækkes den samlede boligs opvarmningsudgift.
Hvis  

 opvarmningsudgiften for den logerende ikke kan dokumenteres, må der foretages  

 en skønsmæssig nedsættelse afhængigt af oplysninger om boligens størrelse,  

 opvarmningsform etc.
Gifte pensionister For gifte pensionister i samme husstand fastsættes som nævnt et  

 varmetillæg.
For gifte pensionister, der bor i samme plejehjem, fastsættes  

 som udgangspunkt et varmetillæg baseret på ægtefællernes samlede  

 opvarmningsudgifter, medmindre de anses for og får beregnet deres pension som  

 enlige.
Egenbetaling I bkg. er fastsat en egenbetaling, som skal fratrækkes, førend der  

 beregnes varmetillæg.
For gifte pensionister er egenbetalingen 4.500 kr.  

 årligt, og for enlige er den 3.000 kr. årligt (1998-satser), se bkg. § 26.
Tillæggets størrelse Varmetillægget udgør summen af (1998-satser) Se bkg. § 27.
 Varmetillægget kan højest udgøre 4.272 kr. for gifte og 5.400 kr. for  

 enlige (1998-satser).
 Det beregnede varmetillæg nedsættes afhængigt af størrelsen af den  

 personlige tillægsprocent.
2.6.3. Overgangsordningen Bkg. § 32 94. Pensionister, der ved udgangen af 1987 modtog  

 varmetillæg, skal ved bopæl i samme kommune have beregnet varmetillæg efter  

 de regler, der var fastsat i den enkelte kommune for 1987, hvis varmetillæg  

 efter disse regler giver et højere beløb end efter de almindelige regler i  

 bkg. §§ 23-31, se bkg. § 32.
Kommunen skal følge de regler, der blev udbetalt varmetillæg efter i 1987,  

 herunder de regler, der var gældende med hensyn til egenbetaling,  

 varmeudgiftens størrelse, husstandsforhold, opvarmningsform, indtægts- og  

 formueforhold m.v.
Hvis de kommunale regler indeholdt regler om á  

 conto udbetaling og efterregulering ved varmeregnskabsårets afslutning,  

 følges disse regler.
 Da varmetillægget skal beregnes fuldt ud efter de kommunale regler for  

 1987, skal det beregnede varmetillæg ikke nedsættes efter den personlige  

 tillægsprocent.
2.6.4. Beregning Den personlige tillægsprocent 95. Personligt tillæg efter lovens § 17, stk. 1 og 2,  

 udbetales afhængigt af størrelsen af den personlige tillægsprocent.
 Den personlige tillægsprocent fastsættes for den enkelte pensionist i  

 forbindelse med den årlige fastsættelse af pensionen hver 1. januar, se  

 lovens § 39 og pkt. 180. Den personlige tillægsprocent kan omregnes i løbet  

 af året, se pkt. 181ff.
 Den personlige tillægsprocent fastsættes ud fra et indtægtsgrundlag, der  

 er det samme, som gælder ved beregningen af pensionstillæg, se lovens § 29 og  

 pkt. 153ff.
Fradragsbeløb Fradragsbeløb i den opgjorte indtægt for personligt tillæg efter lovens §  

 29, stk. 4, udgør 11.500 kr. for enlige og 23.100 kr. for gifte  

 (1998-satser), se pkt. 157. Beløbene reguleres en gang årligt den 1. januar  

 med satsreguleringsprocenten.
 Ved et indtægtsgrundlag på størrelse med eller mindre end fradragsbeløbet  

 er den personlige tillægsprocent 100, og et tildelt personligt tillæg vil  

 blive udbetalt med den fulde ydelse.
 Ved et indtægtsgrundlag, der overstiger fradragsbeløbet med henholdsvis  

 300 kr. for enlige og 600 kr. for gifte, er den personlige tillægsprocent  

 mindre end 100, og det personlige tillæg vil blive udbetalt med den fastsatte  

 procentsats af fuld ydelse.
Den personlige tillægsprocent nedsættes med 1 pct. for hver 300 kr. for  

 enlige og for hver 600 kr. for gifte, som indtægtsgrundlaget overstiger  

 fradragsbeløbet med efter lovens § 29, stk. 4. Dette betyder, at den  

 personlige tillægsprocent er 0 ved et indtægtsgrundlag på 41.500 kr. for  

 enlige og 83.100 kr. for gifte (1998-satser), og der vil ikke blive udbetalt  

 et personligt tillæg.
Se pkt. 159 om aftrapning af pensionstillæg i  

 fortsættelse af personligt tillæg.
 Den personlige tillægsprocent kan omregnes i løbet af året efter samme  

 regler som omregning af den øvrige pension, se pkt. 182 og SM P-9-95.
2.7. Særligt personligt tillæg Lovens § 17, stk. 3 96. Ud over hvad der følger af lovens § 17, stk. 1 og  

 2, kan der undtagelsesvis, dvs. i ekstraordinære situationer, ydes et særligt  

 personligt tillæg, hvis pensionistens økonomiske forhold er ganske særligt  

 vanskelige, se lovens § 17, stk. 3. Særligt personligt tillæg ydes typisk i  

 akutte trangstilfælde i modsætning til de tilfælde, hvor pensionisten ved  

 almindelig tilrettelæggelse af husholdningsøkonomien burde have kunnet  

 forudse udgiften.
 Særligt personligt tillæg kan fx ydes i de situationer, hvor det  

 personlige tillæg beregnet efter den personlige tillægsprocent ikke dækker  

 udgifterne i fornødent omfang på grund af økonomiske forhold, som vurderes  

 som ganske særlig vanskelige.
 Da tillæg efter lovens § 17, stk. 3, alene kan ydes i ganske særlige  

 tilfælde, indtægtsreguleres tillægget ikke.
2.8. Petroleumstillæg Lovens § 17, stk. 4 97. Efter lovens § 17, stk. 4, ydes der et særligt  

 tillæg til pensionister til udgifter til petroleum, når anvendelse af  

 petroleum i dunke på højest 10 liter er en nødvendig opvarmningsform i  

 pensionistens helårsbolig.
 En ansøgning om varmetillæg er samtidig en ansøgning om petroleumstillæg.
Tillægget svarer til afgiften på petroleum i henhold til lov om  

 energiafgift af mineralolieprodukter m.v. og lov om kuldioxidafgift af visse  

 olieprodukter med tillæg af merværdiafgift.
Tillægget svarer pr. januar 1998  

 til 2,20 kr. pr. liter.
Tillægget kan højest ydes for 2.000 l petroleum i  

 dunk om året pr. husstand.
Petroleumstillægget udbetales uafhængigt af pensionistens økonomiske  

 forhold.
Det er ligeledes uden betydning, om pensionisten i øvrigt er  

 berettiget til eller modtager varmetillæg.
 For pensionister, der modtager varmetillæg, fradrages petroleumstillægget  

 i det beregningsgrundlag, der anvendes til beregning af varmetillæg, se pkt.  

 93 og bkg. § 25, stk. 1. Pensionister med et forbrug af petroleum på 2.000  

 liter om året i dunke af 10 liter får den fulde afgift godtgjort og herudover  

 varmetillæg til den resterende varmeudgift.
 Ordningen sikrer således, at pensionister, der er afhængige af petroleum  

 til opvarmning, friholdes for denne afgift inden for et maksimalt årligt  

 forbrug på 2.000 liter pr. husstand.
Nødvendig opvarmningsform Det er som nævnt en betingelse for at modtage petroleumstillæg, at  

 petroleumsopvarmningen er en nødvendig opvarmningsform, men det kan ikke  

 udelukkes, at der også anvendes anden form for opvarmning fx el-varme.  

 Petroleumstillæg kan ikke ydes til pensionister, der bor i en bolig, hvor der  

 er installeret centralvarme, idet petroleumsopvarmning ikke her kan anses for  

 at være en nødvendig opvarmningsform.
Beregningsgrundlag Petroleumstillæg fastsættes på grundlag af det gennemsnitlige  

 dokumenterede forbrug af petroleum de seneste 3 år.
Foreligger dette ikke,  

 fastsættes petroleumstillægget efter gennemsnittet af de seneste årlige  

 forbrug eller efter det forventede årlige forbrug, indtil der foreligger en  

 samlet 3 års periode.
Fastsættelsen af beregningsgrundlaget og ændringer i dette foregår i  

 øvrigt på samme måde som ved beregning af varmetillæg efter de generelle  

 regler, se pkt. 93. Dog finder reglen i bkg. § 30, stk. 2, ikke anvendelse  

 for petroleumstillæg.
Når tillægget er baseret på gennemsnittet af 3 års  

 dokumenteret forbrug sker omregning af petroleumstillægget kun på grundlag af  

 væsentlige ændringer i forbruget, se bkg. § 30, stk. 1.
Udbetaling Petroleumstillæg udbetales ligesom varmetillæg månedsvis forud samtidig  

 med de øvrige pensionsydelser.
Hvis særlige forhold gør sig gældende, kan  

 tillægget udbetales på andre tidspunkter.
2.9. Invaliditetsydelse Lovens § 18 - - - - - - - § 18.  Invaliditetsydelse kan tilkendes personer i  

 alderen fra 18 til 67 år, der ikke modtager anden pension, men som ville have  

 ret til højeste eller mellemste førtidspension, hvis de ikke havde  

 erhvervsmæssigt arbejde, jf. § 15. Invaliditetsydelse kan også tilkendes  

 personer, der på grund af alvorlig høreskade har svære kontaktvanskeligheder.
- - - - - - - Betingelser 98. Invaliditetsydelse kan tilkendes personer i  

 alderen 18 til 67 år, hvis invaliditet helbredsmæssigt vurderet er så  

 alvorlig, at de ville have ret til højeste eller mellemste førtidspension,  

 hvis de ikke havde erhvervsindtægt, der afskærer fra at opnå en sådan  

 pension.
 Det skal vurderes, om ansøgerens erhvervsevne ud fra en rent  

 helbredsmæssig vurdering må anses for nedsat i det omfang, der er angivet i  

 lovens § 14, stk. 1 eller 2, dvs. med mindst 2/3.
 For ansøgere over 60 år skal erhvervsevnen således være nedsat til det  

 ubetydelige, se SM P-9-92.
Arbejdsindsats/arbejdsindtægt 99. Der skal derudover som led i vurderingen af  

 erhvervsevnen lægges vægt på, om ansøgeren ved det arbejde, der udføres, gør  

 en indsats, der er udover, hvad der kan forventes i betragtning af  

 invaliditeten.
Endvidere skal det vurderes, om ansøgerens erhvervsindtægt,  

 efter den vurdering der skal foretages efter lovens § 15, stk. 3, afskærer  

 fra tilkendelse af højeste eller mellemste førtidspension.
Den opnåede  

 erhvervsindtægt skal være udtryk for en reel arbejdsindsats.
Hvis  

 arbejdsindtægten ikke er udtryk for pågældendes arbejdsindsats, men fx  

 skyldes velvilje fra arbejdsgiverens side eller opnås gennem familiens  

 indsats, har ansøgeren ikke ret til invaliditetsydelse, men derimod til  

 pension.
Uddannelse/revalidering Uddannelse eller revalidering sidestilles som regel med faktisk udøvet  

 erhverv, således at der normalt tilkendes invaliditetsydelse i stedet for  

 førtidspension i disse situationer.
Det er dog en forudsætning, at  

 uddannelsen eller revalideringsforløbet kan antages at medføre, at ansøgeren  

 senere kommer i erhverv.
 Under et forrevalideringsforløb uden egentlig erhvervsmæssigt sigte kan  

 der ikke tilkendes invaliditetsydelse, se SM P-23-95.
Fleksjob Det er muligt at modtage invaliditetsydelse ved ansættelse i fleksjob.
Der  

 er ikke noget principielt til hinder for, at personer i fleksjob kan få  

 tilkendt en invaliditetsydelse.
En afgørelse herom beror dog på en helt  

 konkret vurdering, hvor der bl.a. indgår en vurdering af den arbejdsindsats,  

 der ydes.
Arbejdsløshedsdagpenge Modtagelse af arbejdsløshedsdagpenge, som må sidestilles med  

 erhvervsindtægt, er principielt ikke til hinder for tilkendelse af  

 invaliditetsydelse, såfremt lovens betingelser herfor i øvrigt er opfyldt,  

 herunder at ansøger trods invaliditeten er til rådighed for arbejdsmarkedet,  

 se SM P-4-95.
Fra IY til førtidspension 100. En person, der modtager invaliditetsydelse, har i  

 princippet ret til førtidspension, hvis erhvervsindtægten ikke længere er til  

 hinder for tilkendelse.
Kommunen skal i en sådan situation foretage en ny  

 vurdering af de aktuelle og evt. ændrede forhold og træffe afgørelse om  

 førtidspension på dette grundlag.
 En person, der modtager invaliditetsydelse, og som er fyldt 60 år på det  

 tidspunkt, hvor vedkommende søger om førtidspension, kan ikke tilkendes  

 højeste førtidspension, se SM P-3-96.
Det anerkendes i praksis, at en person, der tilkendes invaliditetsydelse  

 før det fyldte 60. år, og som ved tilkendelsen helbredsmæssigt vurderes som  

 berettiget til mellemste førtidspension, ved ny kendelse efter det fyldte 60.  

 år kan få ændret invaliditetsydelse til mellemste førtidspension.
Dette  

 gælder, selv om de helbredsmæssige betingelser for højeste førtidspension  

 ikke er opfyldt.
 Se endvidere pkt. 67.
Fra førtidspension til IY 101. En person, som får frakendt en førtidspension,  

 fordi erhvervsindtægten er blevet for stor, har ikke umiddelbart krav på  

 invaliditetsydelse.
Kommunen må træffe en konkret afgørelse herom.
Til døve og svært tunghøre 102. Der kan tilkendes invaliditetsydelse til  

 personer, der på grund af alvorlig høreskade har svære kontaktvanskeligheder,  

 se lovens § 18, stk. 1, 2. pkt.
Ydelsen tilkendes, selv om der er tale om en  

 lidelse, der ikke giver ret til førtidspension, og uanset om den pågældende  

 har erhvervsindtægt.
Betingelserne for at tilkende invaliditetsydelse efter §  

 18, stk. 1, 2. pkt., er således væsentlig forskellig fra betingelserne for at  

 tilkende invaliditetsydelse efter § 18, stk. 1, 1. pkt.
 Ydelsen tilkendes, fordi et kommunikationshandicap har så indgribende en  

 betydning i dagligdagen, at det normalt medfører forskellige, vanskeligt  

 definerbare merudgifter.
Invaliditetsydelsen kan ikke udbetales sammen med en førtidspension.
Hvis  

 der tilkendes førtidspension, bortfalder en tidligere tilkendt  

 invaliditetsydelse.
Betingelser Betingelserne for tilkendelse af invaliditetsydelse anses for opfyldt, når  

 der foreligger kvantitativ nedsættelse af høreevnen på 80 decibel eller  

 derover på bedste øre uden høreapparat, samt kvalitativt et skelnetab  

 (antallet af misforståede ord efter hørecentralens særlige prøver med udvalg  

 af ord fra daglig tale) på 30 eller derover med høreapparat.
I almindelighed foreligger svære kontaktvanskeligheder, når pågældende for  

 at gøre sig forståelig er nødsaget til at anvende særlige meddelelsesmidler  

 som fx tegnsprog.
Der er således en formodning for, at der er svære  

 kontaktvanskeligheder til stede, når der foreligger en så alvorlig  

 hørenedsættelse som den, der er beskrevet ovenfor.
I særlige tilfælde kan svære kontaktvanskeligheder dog også foreligge,  

 selv om den talmæssige grænse for alvorlig hørenedsættelse ikke er nået.
I  

 sådanne tilfælde skal der ved ansøgning om invaliditetsydelse til alvorlig  

 høreskadede foreligge erklæring fra såvel tunghøre- eller døvekonsulent som  

 vedkommende hørecentral (klinik).
2.10. Indtægtsregulering Lovens § 19 - - - - - - - § 19.  Grundbeløb til folkepensionister nedsættes ikke  

 på grund af indtægt, dog bortset fra indtægt ved personligt arbejde, jf. §  

 27.
 Stk. 2.  Grundbeløb til førtidspensionister nedsættes på  

 grund af indtægt efter § 28.
 Stk. 3.  Pensionstillæg og personligt tillæg efter § 17,  

 stk. 1 og 2, nedsættes på grund af indtægt efter § 29.
 Stk. 4.  Invaliditetsbeløb, erhvervsudygtighedsbeløb,  

 førtidsbeløb, bistands- og plejetillæg og invaliditetsydelse nedsættes ikke  

 på grund af modtagerens økonomiske forhold.
- - - - - - - - 103. De sociale pensioner består af flere forskellige  

 ydelser.
Nogle af ydelserne udbetales afhængigt af indtægter ud over  

 pensionen, mens andre ydelser udbetales uafhængigt af disse indtægter.
 Pensionens grundbeløb og pensionstillæg, personlige tillæg efter lovens §  

 17, stk. 1, og personlige tillæg til varmeudgifter efter lovens § 17, stk. 2,  

 nedsættes ved indtægter ud over pensionen, se lovens § 19.
 Ydelserne nedsættes på grundlag af et indtægtsgrundlag opgjort for de  

 enkelte ydelser.
 Der henvises til kap. 4 om beregning af pension, herunder opgørelse af  

 indtægtsgrundlag og nedsættelse af pensionen.
Ansøgning og sagsbehandling Lovens §§ 20-21 - - - - - - - § 20.  Ansøgning om pension indgives til  

 kommunalbestyrelsen.
 Stk. 2.  Kommunalbestyrelsen skal udsende meddelelse om  

 ret til folkepension i rimelig tid, inden den pågældende fylder 67 år.
 § 20 a.  Kommunalbestyrelsen skal behandle en  

 ansøgning om førtidspension i forhold til alle de muligheder, der findes for  

 at yde hjælp efter den sociale lovgivning.
 Stk. 2.  Behandlingen af en sag om førtidspension kan  

 først påbegyndes på det tidspunkt, hvor det konstateres, at alle  

 aktiverings-, revaliderings- og behandlingsmæssige samt andre  

 foranstaltninger har været afprøvet, jf. § 15, stk. 2. Dette gælder dog ikke  

 i de tilfælde, hvor det vurderes, jf. stk. 1, at erhvervsevnen er ubetydelig  

 og ikke kan forbedres efter de nævnte foranstaltninger i 1. pkt.
 Stk. 3.  Kommunalbestyrelsen skal som hovedregel træffe  

 afgørelse senest 3 måneder efter tidspunktet for sagens påbegyndelse, jf.  

 stk. 2. Kan afgørelsen i særlige tilfælde ikke træffes, inden der er forløbet  

 3 måneder, skal ansøgeren have en nærmere redegørelse for, hvad der er årsag  

 til den forlængede sagsbehandlingstid, og meddelelse om hvornår sagen  

 forventes afgjort.
 § 21.  Kommunalbestyrelsen kan påbegynde en sag eller  

 træffe afgørelse om tilkendelse af førtidspension til en person, der ikke  

 selv har søgt herom.
 §§ 22-26. (Ophævet med virkning fra den 1. juli 1998 ved lov nr. 456 af  

 10. juli 1997).
- - - - - - - 3.1. Ansøgning Lovens §§ 20-21 og bkg. kap. 1 og 11 3.1.1. Hvem kan træffe afgørelse Kommunalbestyrelsens kompetence 104. Efter retssikkerhedsloven har kommunalbestyrelsen  

 kompetence til at tildele alle forsørgelsesydelser efter den sociale  

 lovgivning.
Kommunalbestyrelsen har således tilkendelseskompetencen på  

 førtidspensionsområdet og kan træffe afgørelse i alle typer af  

 førtidspensionsager, se pkt. 241. Den samlede kommunalbestyrelse kan dog ikke  

 behandle sager om hjælp til enkeltpersoner.
Delegation af kompetence Kommunalbestyrelsens kompetence efter loven forudsættes delegeret til  

 forvaltningen i det omfang, der er behov for det i den enkelte kommune.
Sager  

 om ydelser m.v. til enkeltpersoner kan som ovenfor nævnt, ikke behandles af  

 den samlede kommunalbestyrelse, se § 17 i retssikkerhedsloven og vejledning  

 om retssikkerhed og administration på det sociale område.
Afgørelse i sådanne  

 sager træffes af det eller de udvalg, som efter kommunens styrelsesvedtægter  

 varetager de pågældende sagsområder.
Kommunalbestyrelsen kan i  

 overensstemmelse med loven fastlægge retningslinier for behandling og  

 afgørelse af sådanne sager.
3.1.2. Hvor indgives ansøgning Opholdskommune 105. Ansøgning om pension indgives til  

 kommunalbestyrelsen i opholdskommunen, se lovens § 20, stk. 1. Personer, der  

 i forvejen modtager førtidspension eller invaliditetsydelse, overgår uden  

 ansøgning til folkepension fra den 1. i måneden efter det fyldte 67. år, se  

 lovens § 37.
 Spørgsmålet om, hvilken kommune der er opholdskommune, er omtalt i kap. 10  

 om administration m.v.
Den Sociale Sikringsstyrelse Personer, der ikke har fast bopæl i Danmark, skal indgive ansøgning til  

 Den Sociale Sikringsstyrelse.
Søfolk uden fast bopæl i Danmark skal ligeledes  

 indgive ansøgning til Sikringsstyrelsen, se bkg. § 52, stk. 1.
 Hvis en ansøger har bopæl i et EU/EØS-land eller et land, Danmark har  

 indgået overenskomst med, og ansøgeren er pensionsforsikret i bopælslandet,  

 indgive ansøgning om dansk pension til pensionsmyndigheden i bopælslandet, se  

 bkg. § 52, stk. 4-5.
Meddelelse om ret til folkepension 106. Kommunalbestyrelsen har pligt til at sende en  

 meddelelse til alle personer, der nærmer sig 67 år om deres ret til  

 folkepension, se lovens § 20, stk. 2 og bkg. § 2. Meddelelse skal sendes i så  

 god tid, at den pågældende har mulighed for at indgive ansøgning og få  

 udbetalt pension fra den 1. i måneden efter, at aldersbetingelsen er opfyldt.
 Den Sociale Sikringsstyrelse administrerer lov om social pension for  

 personer med fast bopæl uden for Danmark, og skal derfor, i det omfang  

 Sikringsstyrelsen har kendskab til disse personers adresse uden for Danmark,  

 give meddelelse om muligheden for at søge folkepension.
 Hvis en kommune har kendskab til en persons adresse i udlandet, bør  

 kommunen orientere Sikringsstyrelsen herom.
3.1.3. Hvem kan indgive ansøgning Helhedsvurdering 107. Ansøgning om hjælp efter den sociale lovgivning  

 kan indgives ved, at den pågældende personligt henvender sig til kommunen  

 eller ved skriftlig henvendelse.
Ansøgning om hjælp efter den sociale lovgivning kan indgives af ansøgeren  

 selv eller af andre med samtykke fra ansøgeren, fx af en pårørende.
Hvis en  

 person ikke kan varetage egne interesser, kan en værge søge om hjælp efter  

 den sociale lovgivning på den pågældendes vegne uden samtykke fra ansøgeren.
Det er ikke muligt at anmode om, at en ansøgning alene skal behandles i  

 forhold til muligheden for tilkendelse af førtidspension.
Ifølge  

 retssikkerhedsloven kan kommunen således ikke nøjes med at behandle en  

 ansøgning om førtidspension i forhold til reglerne i lov om social pension.  

 En ansøgning om førtidspension skal behandles i forhold til alle de relevante  

 hjælpemuligheder, og ikke kun i forhold til den konkrete form for hjælp, som  

 der er søgt om.
Personer, der ikke ønsker pension Kommunalbestyrelsen kan efter lovens § 21, påbegynde en sag eller træffe  

 afgørelse om førtidspension til en person, der ikke selv ønsker at søge  

 pension.
Kommunalbestyrelsens afgørelse om at rejse en sag om pension kan  

 ankes, se SM P-2-91.
3.1.4. Hvornår påbegyndes en pensionssag Folkepension m.v.
 108. En ansøgning om folkepension, tillæg efter lovens  

 §§ 16 og 17 og invaliditetsydelse, anses for indgivet den dato, hvor  

 ansøgningen modtages i kommunen, se bkg. § 1, stk. 1.
 Fastlæggelse af tidspunktet for hvornår ansøgning er indgivet, har  

 betydning for, fra hvilket tidspunkt tillæg efter lovens §§ 16 og 17 samt  

 invaliditetsydelse kan ydes, se lovens § 33 og kap. 5.
Førtidspension En førtidspensionssag anses for påbegyndt den dato, kommunalbestyrelsen  

 træffer beslutning om, at alle aktiverings-, revaliderings- og  

 behandlingsmæssige samt andre foranstaltninger, der kan forbedre  

 erhvervsevnen, har været afprøvet, se lovens § 20 a, stk. 2, og bkg. § 1,  

 stk. 2.
Bopæl i udlandet For personer med fast bopæl i udlandet anses en pensionssag for påbegyndt  

 den dato, hvor ansøgning om pension indgives til Den Sociale Sikringsstyrelse  

 eller til rette myndighed i bopælslandet, se bkg. § 1, stk. 3.
Ingen formkrav Kommunalbestyrelsen kan udlevere et skema ved påbegyndelse af en  

 pensionssag, men der er ingen særlige formkrav, se SM P-19-96.
 I forbindelse med påbegyndelse af en sag om førtidspension, må det  

 antages, at sagen på dette tidspunkt er så velbelyst, at der næppe vil være  

 tale om benyttelse af et egentlig ansøgningsskema.
Forhøjelse Ved ansøgning om forhøjelse af en allerede tilkendt førtidspension gælder  

 det samme som ved påbegyndelse af en førtidspensionssag, hvor ansøgeren ikke  

 i forvejen modtager en ydelse efter loven.
Det betyder, at en sag om  

 forhøjelse af en allerede tilkendt førtidspensionen anses for påbegyndt, når  

 alle aktiverings-, revaliderings- og behandlingsmæssige samt andre  

 foranstaltninger, der kan ændre pågældendes erhvervsevne, har været forsøgt.
 Datoen for, hvornår en sag om førtidspension anses for påbegyndt, har  

 betydning for, fra hvilket tidspunkt førtidspension kan ydes, se lovens § 14,  

 stk. 6, og kap. 2 om pensionssystemets opbygning.
Kontrolsag Når kommunalbestyrelsen tager en sag op til kontrol, anses sagen for rejst  

 den dato, som der tidligere er truffet afgørelse om, eller den dato hvor der  

 træffes beslutning om at tage sagen op til kontrol, se bkg. § 1, stk. 4.
Opfølgning Selvom der ikke er fastsat en dato for kontrol, skal kommunalbestyrelsen  

 løbende undersøge, om der er sket forandringer, der kan begrunde, at der  

 rejses sag om ændring, se lovens § 44.
Meddelelse om dato Kommunalbestyrelsen skal meddele ansøgeren datoen for, hvornår ansøgningen  

 om tillæg efter lovens § 16 og invaliditetsydelse er modtaget, og datoen for  

 kommunalbestyrelsens beslutning om, at en sag om førtidspension påbegyndes,  

 se bkg. § 1, stk. 5. Dette gælder dog ikke ansøgninger om personligt tillæg  

 efter lovens § 17. Det bør desuden fremgå af meddelelsen fra  

 kommunalbestyrelsen, at man kan klage over det fastsatte ansøgningstidspunkt  

 til det sociale nævn, se lovens § 50, stk. 1, som henviser til kapitel 10 i  

 retssikkerhedsloven, om de almindelige klageregler på det sociale område.
3.2. Sagsbehandling Lovens § 20 a og retssikkerhedslovens §§ 5-7 I forbindelse med gennemgang af lovens § 20 a om en helhedsvurdering i  

 forbindelse med behandlingen af en førtidspensionssag, skal der generelt  

 henvises til retssikkerhedsloven.
Det bemærkes, at regler om hjælp efter den  

 sociale lovgivning samt rådgivning og vejledning for hele det sociale område  

 findes i retssikkerhedsloven og vejledning om retssikkerhed og administration  

 på det sociale område.
Herudover indeholder pensionslovens § 20 a nærmere  

 bestemmelser om, hvordan kommunalbestyrelsen skal behandle en ansøgning om  

 førtidspension i forhold til den øvrige sociale lovgivning.
 3.2.1. Helhedsvurdering m.v.
Hjælp efter den sociale lovgivning 109. Det følger af § 5 i retssikkerhedsloven, at  

 kommunalbestyrelsen skal behandle ansøgninger og spørgsmål om hjælp i forhold  

 til alle de muligheder, der findes for at give hjælp efter den sociale  

 lovgivning, herunder også rådgivning og vejledning.
Kommunalbestyrelsen skal  

 desuden være opmærksom på, om der kan søges om hjælp hos en anden myndighed  

 eller efter anden lovgivning.
 Kommunalbestyrelsen skal ud fra en helhedsvurdering træffe afgørelse om,  

 hvilket forsørgelsesgrundlag der er det rigtige i den konkrete sag.  

 Kommunalbestyrelsen skal træffe afgørelse i forhold til alle de muligheder,  

 der er for at få hjælp efter den sociale lovgivning, og ikke kun tage  

 stilling til den ydelse, som ansøgeren eventuelt konkret har søgt om.  

 Kommunalbestyrelsen kan således ikke nøjes med at behandle en ansøgning om  

 førtidspension i forhold til reglerne i lov om social pension.
Dagpenge, efterløn Kommunalbestyrelsen bør ved påbegyndelse af en sag vejlede om, at en  

 social pension begrænser muligheden for at modtage arbejdsløshedsdagpenge og  

 efterløn, se pkt. 127-133.
 Kommunalbestyrelsen bør endvidere vejlede om sammenhængen mellem  

 førtidspension og sygedagpenge, se pkt. 172.
Førstegangsopfølgning Senest 8 uger efter første henvendelse om løbende hjælp til forsørgelse  

 skal kommunen foretage en vurdering af pågældendes situation og behov på  

 længere sigt.
 Kommunen skal skriftligt give pågældende, der har søgt om en social  

 ydelse, besked om kommunens vurdering, se retssikkerhedslovens §§ 6-7.
Anden hjælp end der er søgt om Træffer kommunalbestyrelsen afgørelse om, at ansøgeren skal have en anden  

 form for hjælp end den, pågældende konkret har søgt om, har ansøgeren  

 mulighed for at indbringe afgørelsen for det sociale nævn efter de  

 almindelige klageregler.
Alene, hvor hverken aktiverings-, revaliderings- og  

 behandlingsmæssige foranstaltninger varigt kan forbedre den pågældendes  

 erhvervsevne eller pågældendes muligheder for at komme ind på eller tilbage  

 til arbejdsmarkedet, kan behandlingen af førtidspensionssagen påbegyndes.
Førtidspensionssag kan påbegyndes med det samme En førtidspensionssag kan kun undtagelsesvis påbegyndes, uden at der  

 forinden er iværksat aktiverings- og revalideringstiltag m.v.
Det vil kun  

 være i de tilfælde, hvor det er åbenbart, at disse foranstaltninger ikke vil  

 kunne forbedre erhvervsevnen, og denne skønnes ubetydelig.
3.2.2. Sagsbehandlingstid 110. Kommunalbestyrelsen skal som hovedregel træffe  

 afgørelse i førtidspensionssagen senest 3 måneder efter tidspunktet for  

 sagens påbegyndelse, dvs. senest 3 måneder efter den dato, hvor sagen om  

 førtidspension er påbegyndt.
 Kan afgørelsen i særlige tilfælde ikke træffes, inden der er forløbet 3  

 måneder, skal ansøgeren have en nærmere redegørelse for, hvad der er årsag  

 til den forlængede sagsbehandlingstid og meddelelse om, hvornår sagen  

 forventes afgjort, se lovens § 20 a, stk. 2.
 Meget kort sagsbehandlingstid skal prioriteres meget højt i sager, der  

 vedrører førtidspension til personer, hvor de medicinske  

 behandlingsmuligheder er udsigtsløse og prognosen er kort levetid.
3.2.3. Indhentelse af oplysninger Retssikkerhedsloven §§ 10-12 I retssikkerhedsloven er der fastsat regler for indhentelse af de  

 oplysninger, der er nødvendige for at træffe afgørelse i en sag, herunder  

 også i sager om førtidspension.
Der henvises til vejledning om retssikkerhed  

 og administration på det sociale område.
 Vedrørende indhentelse af fortrolige oplysninger m.v. inden for den  

 sociale lovgivning, henvises endvidere til forvaltningsloven og straffeloven  

 samt Justitsministeriets vejledning om forvaltningsloven fra 1986.
Oplysning af sagen 111. Efter § 10 i retssikkerhedsloven har personer,  

 der søger om eller får hjælp efter den sociale lovgivning, pligt til at  

 medvirke til sagens oplysning.
Ansøger har pligt til at medvirke til at få de  

 oplysninger frem, som er nødvendige for at afgøre om eller hvilken hjælp,  

 pågældende er berettiget til.
 Kommunalbestyrelsen kan efter § 12 i retssikkerhedsloven indhente de  

 oplysninger, der er eller må anses for nødvendige for at behandle sagen.
Kommunalbestyrelsen kan pålægge offentlige myndigheder at give oplysninger  

 og dokumentation.
Udskrifter m.v. kan kræves uden betaling.
Samtykke Kommunalbestyrelsen bør så vidt muligt indhente samtykke til at indhente  

 oplysninger efter § 12, stk. 1, i retssikkerhedsloven, selvom der uden  

 samtykke kan afkræves oplysninger af både myndigheder og private.
 Kommunalbestyrelsen skal oplyse ansøgeren om pligten til at give  

 oplysninger, som er nødvendige for at afgøre sagen, og om kommunens adgang  

 til at indhente oplysninger efter § 12 i retssikkerhedsloven.  

 Kommunalbestyrelsen skal endvidere orientere om konsekvenserne af et  

 manglende samtykke.
Kommunalbestyrelsen kan også sikre sig samtykke ved at oplyse ansøgeren  

 om, at kommunalbestyrelsen efter § 12, stk. 3, i retssikkerhedsloven, vil  

 indhente specifikke typer af oplysninger, som er nødvendige til brug for  

 sagens behandling, hvis kommunalbestyrelsen ikke inden for en vis frist hører  

 nærmere fra ansøgeren.
Ansøgeren bør formentlig have mindst 14 dage til at  

 overveje spørgsmålet.
Samtykke gives ikke Nægter ansøgeren at give samtykke, må sagen behandles på det foreliggende  

 grundlag.
I de tilfælde, hvor det er kommunalbestyrelsen, der rejser pensionssagen,  

 bør kommunalbestyrelsen også forsøge at få samtykke til at indhente de  

 nødvendige oplysninger i sagen.
Hvis et samtykke ikke kan opnås i sager om  

 uansøgt førtidspension - hvor det er nødvendigt for myndigheden at træffe en  

 afgørelse og dermed nødvendigt at indhente de relevante oplysninger - må  

 kommunen se bort fra, at der i videst muligt omfang skal være indhentet et  

 samtykke og alligevel indhente oplysningerne.
3.2.4. Hvilke oplysninger skal indhentes Nødvendige oplysninger 112. Det forudsættes, at der ved førtidspensionssagens  

 påbegyndelse allerede foreligger en stor del af de oplysninger, der er  

 nødvendige for at behandle en førtidspensionssag, herunder eventuelle  

 helbredsmæssige oplysninger til brug for sagens behandling.
 Det afhænger naturligvis af karakteren af den enkelte sag, hvor omfattende  

 oplysninger der skal foreligge og eventuelt indhentes i forbindelse med  

 behandlingen af sagen.
 I det følgende omtales hvilke oplysninger, der normalt må foreligge, før  

 en førtidspensionssag kan anses for tilstrækkelig oplyst.
3.2.4.1. Familieforhold Opvækst 113. Der skal normalt gives en beskrivelse af  

 pågældendes familieforhold.
Det kan herunder, afhængig af sagens karakter,  

 være nødvendigt at give en beskrivelse af pågældendes levevilkår i de seneste  

 år.
Det må oplyses, om der er tale om belastende forhold som fx kriminalitet  

 eller alkoholisme.
Samliv Hvis der foreligger samliv af ægteskabslignende karakter, må det oplyses,  

 hvor længe samlivet har varet, og om der er fælles børn og fælles bolig.
3.2.4.2. Uddannelse Skolegang 114. Det må oplyses, om pågældende har gennemgået  

 almindelig folkeskole eller en udvidet skolegang, og da hvilke afsluttende  

 prøver, pågældende har taget.
Hvis der har været en unormal skolegang, fx  

 hjælpeskole eller hyppige skoleskift, må der gøres rede for baggrunden  

 herfor.
Desuden må det oplyses, om pågældende har gennemgået en efterfølgende  

 teoretisk eller praktisk uddannelse.
3.2.4.3. Erhvervsforløb Arbejdsforhold 115. Pågældendes erhvervsforløb må belyses med en kort  

 men dækkende beskrivelse af de enkelte arbejdsforhold.
Det er især forløbet  

 gennem de sidste 4-5 år, der er af betydning.
For de senere år oplyses  

 arbejdets art og arbejdstidens længde, samt om der har været tale om  

 aflønning, der er normal for det pågældende fagområde.
 For årene længere tilbage kan det være tilstrækkeligt at angive arten af  

 de forskellige arbejdsforhold uden nøjagtig oplysning om varigheden.
 Hvis pågældende i sit erhvervsforløb har været udsat for særlig belastende  

 arbejdsfunktioner, der har medvirket til arbejdets ophør, skal dette oplyses.
 Hvis der har været tale om et beskyttet arbejdsforhold, må dette anføres.  

 Ligeledes må det oplyses, om der på arbejdspladsen har været taget særlige  

 hensyn til pågældende, fx ved lempeligere arbejdstid, hjælp fra  

 arbejdskammerater eller lettere arbejde til normalløn.
Hjemmearbejdende uden tilknytning til arbejdsmarkedet Hvis pågældende er hjemmearbejdende, vil det ofte være nødvendigt med mere  

 detaljerede oplysninger om erhvervsarbejdet for de forudgående år med henblik  

 på at belyse tilknytningen til arbejdsmarkedet og til at fastlægge  

 bedømmelsegrundlaget.
Endvidere skal det oplyses, hvilke huslige funktioner  

 pågældende kan klare, og hvilke pågældende ikke kan klare.
Arbejdsophør Tidspunktet for det helt eller delvise arbejdsophør anføres, og årsagen  

 hertil oplyses.
Det må beskrives, om årsagen har været, at der har været tale  

 om mangel på arbejde, herunder rationalisering på arbejdspladsen,  

 ulykkestilfælde, ansøgerens eventuelle manglende evne til at følge  

 arbejdstempo, transportproblemer eller eventuel opstået personlig konflikt  

 med foresatte eller kollegaer.
Selvstændige For selvstændige må arbejdsfunktionerne nøje belyses, fx om pågældende  

 selv deltager i det forefaldende arbejde, antallet af medarbejdere i  

 virksomheden, om pågældendes indsats i forhold til tidligere er reduceret fx  

 ved tilsynsfunktioner, indkøb o.l.
Det må oplyses, om den eventuelle  

 reduktion af arbejdsindsatsen skyldes sygdom, eller om det er en naturlig  

 følge af virksomhedens/brancheområdets udvikling.
Medarbejdende ægtefælle Hvis ægtefællen tager aktivt del i virksomheden, må hans eller hendes  

 arbejdsbyrde beskrives før og efter pågældendes sygdom.
Hvis sygdommen har  

 nødvendiggjort fremmed medhjælp, angives medhjælpens omfang og aflønning.
Landmænd og disses ægtefæller For landmænd og disses ægtefæller angives ejendommens størrelse,  

 ejendomsvurderingen, driftsform (malkekvæg, kvægopdræt, svineavl, markafgrøde  

 m.v.), mekaniseringsgrad, vedligeholdelsestilstand af ejendommen og  

 besætningens størrelse.
Hvis der har været ændringer i disse forhold, angives  

 grunden hertil.
3.2.4.4. Aktiverings- og revalideringsforsøg 116. Forløbet af de forudgående aktiverings- og  

 revalideringsforsøg skal nøje beskrives.
 Begrundelsen for, at det ikke var muligt at aktivere eller revalidere  

 pågældende må anføres udførligt, herunder om det skyldes pågældendes  

 helbredstilstand, alder, manglende evner, manglende vilje/interesse m.v.
3.2.4.5. Indtægts- og formueforhold Art og størrelse af indtægter 117. Der må indhentes oplysninger om arten og  

 størrelsen af pågældendes indtægter og formue i de seneste 3 år.
Tilsvarende  

 oplysninger for ægtefællen er nødvendige for at vurdere retten til  

 behovsbestemte pensionsformer og for at kunne fastlægge  

 bedømmelsesgrundlaget.
Ofte vil der også være brug for at indhente oplysninger om indtægter, der  

 vedrører perioder, der ligger længere tilbage i tiden.
Det gælder fx, når  

 bedømmelsesgrundlaget skal fastlægges for personer, der tidligere har været  

 erhvervsaktive, og som har måtte opgive erhvervsarbejde på grund af sygdom.
 Der må indhentes oplysninger om det aktuelle forsørgelsesgrundlag samt  

 forventede ændringer i forsørgelsesgrundlaget.
3.2.4.6. Helbredsmæssige oplysninger Foreliggende helbredsmæssigeoplysninger 118. Sagen skal være tilstrækkeligt belyst, herunder  

 tilstrækkeligt lægeligt belyst, førend der træffes afgørelse om  

 førtidspension.
Alle foreliggende oplysninger af betydning for pensionsvurderingen fx  

 udskrivningsbreve, udskrifter af hospitalsjournaler og psykologiske tests  

 skal indhentes, hvis dette ikke allerede er sket i forbindelse med den  

 forudgående behandling af sagen.
Oplysninger af betydning for  

 pensionsvurderingen kan eventuelt også foreligge i forbindelse med  

 behandlingen af en tjenestemandspensionssag eller i forbindelse med et  

 forsikringsselskabs/pensionsselskabs behandling af en privat pensionsordning  

 m.v.
Arbejdsskadesag Hvis ansøgeren har været udsat for en arbejdsskade, herunder en  

 erhvervssygdom, og det må antages, at der i arbejdsskadesagen foreligger  

 oplysninger, der kan have betydning for pensionssagen, kan sagsakter fra  

 arbejdsskadesagen indhentes i Arbejdsskadestyrelsen.
Yderligere helbredsmæssige oplysninger Hvis ansøgerens helbredsmæssige forhold ikke skønnes at være  

 tilstrækkeligt belyst ud fra de foreliggende helbredsmæssige oplysninger, må  

 der tages stilling til, hvilke yderligere helbredsmæssige oplysninger, der er  

 påkrævet.
 Når en praktiserende læge eller en speciallæge anmodes om at udarbejde en  

 erklæring, bør der lægges stor vægt på præsist at angive, hvilke lægelige  

 oplysninger, der er nødvendige for behandlingen af sagen.
Fyldestgørende og præcise oplysninger De helbredsmæssige oplysninger og beskrivelsen heraf skal være  

 fyldestgørende og præcise.
Der skal redegøres nærmere for diagnose, herunder det  

 undersøgelsesmateriale, diagnosen hviler på.
Sygehistorien skal gennemgås  

 grundigt med oplysning om tidligere foretagne undersøgelser og resultaterne  

 heraf.
Der skal endvidere foreligge nærmere oplysninger om de  

 behandlingsforsøg, der er foretaget for at bedre tilstanden, resultaterne  

 heraf samt oplysninger om igangværende behandlinger.
Lægeerklæringerne skal udelukkende indeholde relevante oplysninger og  

 beskrivelse af ansøgerens helbredsmæssige forhold.
Den praktiserende  

 læges/speciallægens opgave er at undersøge ansøgeren og udarbejde en  

 erklæring.
Det er hverken den praktiserende læge eller speciallægens opgave  

 at vurdere, hvorvidt pågældende er berettiget til pension.
Det er heller ikke  

 den praktiserende læge/speciallægens opgave at vurdere, i hvor høj grad  

 erhvervsevnen ud fra en helhedsvurdering er nedsat.
Det er alene  

 pensionsmyndigheden, der ud fra alle oplysningerne i sagen skal vurdere  

 pågældendes erhvervsevne og eventuelle berettigelse til pension, se pkt. 120.
Ansøgerens medvirken Ansøgeren har pligt til at medvirke til sagens oplysning, herunder ved at  

 lade sig undersøge og behandle, se retsikkerhedslovens § 10, stk. 2-3.
 Ansøgeren kan dog ikke mod sin vilje undergives nogen undersøgelse eller  

 behandling, der kan medføre fare for liv eller førlighed.
 Kommunalbestyrelsen kan beslutte, at en sag bortfalder, eller at ydelsen  

 inddrages i de tilfælde, hvor en person ikke medvirker til de nødvendige  

 undersøgelser til oplysning af sagen, se lovens § 59, stk. 4.
3.2.4.7. Lægefaglig bistand Lægekonsulent 119. I forbindelse med myndighedernes forberedelse af  

 sagen, kan en lægekonsulent medvirke.
Lægekonsulenten rådgiver om, hvilke  

 oplysninger om ansøgerens helbredsmæssige forhold, der bør indhentes for at  

 sikre, at sagen bliver fyldestgørende belyst om disse forhold.
 I forbindelse med pensionsmyndighedens vurdering af de lægelige  

 oplysninger, der er indhentet til sagens behandling, kan en lægekonsulent  

 bistå myndigheden med at forstå indholdet af de lægelige oplysninger i sagen.
Lægekonsulenten er at betragte som en af myndigheden ansat person, der ud  

 fra sit fagområde skal bistå myndigheden med at klarlægge indholdet af andre  

 lægers udtalelser.
Lægekonsulenten skal således alene bidrage til at  

 udlægge/tolke udtalelser fra praktiserende læger eller speciallæger.
Lægekonsulenten træffer ikke afgørelse i en sag.
Det gør alene  

 pensionsmyndigheden.
Dette har bl.a. sammenhæng med, at de helbredsmæssige  

 forhold som udgangspunkt forudsættes at være delelementer i den samlede  

 bedømmelse af en persons erhvervsevne, se pkt. 120.
3.2.5. Afgørelse af sagen Samlet vurdering 120. Afgørelse om førtidspension træffes af den  

 myndighed, der efter loven har kompetence til at træffe afgørelse om  

 førtidspension.
Myndigheden har pligt til at sørge for, at sagen er  

 tilstrækkeligt oplyst.
Afgørelse træffes ud fra en samlet vurdering af alle  

 relevante oplysninger i sagen.
 Myndigheden har ansvaret for, at der træffes juridisk korrekte afgørelser,  

 der er i overensstemmelse med pensionslovens regler og praksis på området.
 De faktiske oplysninger om ansøgerens fysiske, psykiske og sociale  

 situation, som beskrevet og dokumenteret, sammenholdt med lovens regler m.v.,  

 giver myndigheden grundlaget for at kunne træffe afgørelse om førtidspension.
Det helbredsmæssige moment er kun et delmoment i den samlede bedømmelse af  

 en persons erhvervsevne.
Således skal bl.a. sociale og arbejdsmarkedsmæssige  

 forhold også indgå i den samlede vurdering af erhvervsevnen, herunder  

 revalidering- og aktiveringsmæssige foranstaltninger.
En førtidspensionssag kan typisk ikke blot afgøres på grundlag af  

 lægeerklæringer.
Det skyldes, at en førtidspensionssag ikke kan ses isoleret  

 fra den øvrige sociale lovgivning, idet en borger der henvender sig om hjælp,  

 skal behandles i forhold til samtlige tilbud og muligheder indenfor den  

 sociale lovgivning m.v.
Myndigheden forudsættes at have et sådant samlet  

 kendskab til den sociale lovgivning m.v. samt generelt til  

 arbejdsmarkedsforhold og muligheder for udnyttelse af erhvervsevnen.
Det bør  

 fremgå af afgørelsen, jf. forvaltningsloven, hvilke forhold der er tillagt  

 vægt ved afgørelsen.
Det vil som hovedregel ikke være tilstrækkeligt alene at  

 henvise til indholdet af lægeerklæringer.
3.2.6. Aktindsigt, partshøring og begrundelse Indledningsvis skal der for så vidt angår aktindsigt, partshøring og  

 begrundelse supplerende henvises til retssikkerhedsloven og vejledning om  

 retssikkerhed og administration på det sociale område.
Aktindsigt 121. Det følger af forvaltningsloven, at ansøgeren som  

 udgangspunkt har ret til at få kopi af alle sagens akter.
Hvis afgørende  

 hensyn til ansøgeren taler for, at pågældende ikke skal se alle  

 oplysningerne, kan der gives afslag på aktindsigt i dele af sagens akter.  

 Hvis der gives delvist afslag på aktindsigt, skal dette begrundes.
 Afgørelse om aktindsigt træffes af den myndighed, der i øvrigt træffer  

 afgørelse i den pågældende sag, se forvaltningslovens § 16.
Aktindsigt i helbredsoplysninger Lov om aktindsigt i helbredsoplysninger gælder for patientjournaler m.v.,  

 hvor der som led i sundhedsmæssig virksomhed foretages undersøgelse,  

 behandling eller pleje af patienter.
Afgørelser om, hvorvidt der er  

 aktindsigt i patientjournaler m.v. efter § 2 i lov om aktindsigt i  

 helbredsoplysninger, træffes efter denne lovs § 3 af den myndighed,  

 institution eller sundhedsperson, der har patientjournalerne m.v. i sin  

 besiddelse.
Når den myndighed, der skal træffe afgørelse i pensionssagen, har  

 modtaget sygehusjournaler, er det denne myndighed, der træffer afgørelse om  

 aktindsigt efter § 15 i forvaltningsloven.
Journalerne kan i visse tilfælde  

 være forsynet med en påtegning om, at de ikke må gøres til genstand for  

 aktindsigt, men det er den pensionstilkendende myndighed, der træffer den  

 endelige afgørelse i sådanne tilfælde.
Myndighedens interne vurderinger En myndigheds interne arbejdsdokumenter vil være undtaget for partens  

 aktindsigt efter forvaltningslovens § 12, stk. 1.
 For så vist angår bistand fra lægekonsulenter, indgår oplysningerne i  

 myndighedens sagsbehandling som andre interne arbejdsdokumenter fra  

 myndighedens juridiske eller øvrige sagsbehandlere og er dermed undtaget for  

 aktindsigt, medmindre de er videregivet til anden forvaltningsmyndighed,  

 eller med mindre de indgår i begrundelsen for afgørelsen.
Partshøring 122. Efter forvaltningslovens § 19 er der pligt til  

 partshøring, hvis ansøgeren ikke kan antages at være bekendt med bestemte  

 oplysninger om sagens faktiske omstændigheder, som er til ugunst for  

 ansøgeren.
Der er derfor ikke pligt til partshøring, hvis ansøgeren ved, at  

 oplysningerne indgår i sagen.
 Der skal partshøres om alle lægeerklæringer, der er udarbejdet til brug  

 for pensionssagen, medmindre disse er uden betydning for sagens udfald, eller  

 entydigt er til fordel for pågældende.
Hvis der er oplysninger, som pågældende er bekendt med, men som pågældende  

 ikke er klar over vil indgå i afgørelsen af pensionssagen, er der pligt til  

 partshøring.
Dette gælder dog kun, når oplysningerne er til ugunst for  

 ansøgeren og har væsentlig betydning for afgørelsen.
Begrundelse 123. En begrundelse skal fremtræde som en forklaring  

 på afgørelsens indhold.
 En afgørelse skal, når den meddeles skriftlig, være ledsaget af en  

 begrundelse, medmindre afgørelsen fuldt ud giver den pågældende medhold, se  

 forvaltningslovens § 22.
En begrundelse skal indeholde en henvisning til de retsregler som  

 afgørelsen er truffet efter.
I det omfang afgørelsen efter retsreglerne beror  

 på et administrativt skøn, skal begrundelsen tillige angive de hovedhensyn,  

 der har været bestemmende for skønsudøvelsen.
 Endvidere skal de oplysninger vedrørende sagens faktiske omstændigheder,  

 som har været tillagt væsentlig betydning for afgørelsen, fremgå af  

 afgørelsen, se forvaltningslovens § 24.
 Vedrørende tillæg til pensionen er det afgørende for begrundelsespligten,  

 at det er tilkendegivet, at der søges om tillæg.
3.2.7. Statsamternes vejledningsforpligtigelse 124. Statsamternes sekretariat yder vejledning til  

 kommunerne.
Statsamternes vejledning er af generel karakter.
Statsamterne  

 koordinerer praksis i samarbejde med Den Sociale Ankestyrelse, se  

 retsikkerhedslovens kap. 11 og vejledning om retsikkerhed og administration  

 på det sociale område.
3.3 Behandling af sager i det sociale nævn Retssikkerhedslovens kap. 7, §§ 44-48 Det sociale nævn 125. Efter retssikkerhedsloven er ankesystemet på det  

 sociale område forenklet, således at der er indført et enstrenget ankesystem  

 og et socialt nævn.
Dette hænger bl.a. sammen med, at kommunalbestyrelsen har  

 kompetence til at tilkende alle typer af førtidspension.
Kommunalbestyrelsen  

 skal vurdere og afgøre en sag i forhold til alle muligheder efter den sociale  

 lovgivning m.v.
Ankeinstansen skal ligesom kommunalbestyrelsen helhedsvurdere  

 sagen ud fra alle muligheder i den sociale lovgivning m.v.
De sager, der ankes, sendes af kommunalbestyrelsen til det sociale nævn.
I  

 Københavns og Frederiksberg kommuner varetages sekretariatsopgaverne for det  

 sociale nævn af Den Sociale Sikringsstyrelse.
Der henvises i øvrigt til bkg.  

 om retssikkerhed og administration på det sociale område, kap. 2, og Den  

 Sociale Ankestyrelses klagevejledning.
Sagsbehandling i det sociale nævn Nævnssekretariatet skal sørge for, at de akter, der har foreligget ved  

 kommunalbestyrelsens behandling af sagen, er modtaget.
Sekretariatet skal  

 tage stilling til, om materialet er tilstrækkeligt til at træffe afgørelse i  

 sagen, eller der må suppleres med yderligere oplysninger.
Hvis oplysningerne  

 ikke skønnes at være tilstrækkelige, kan nævnet evt. hjemvise sagen til  

 kommunalbestyrelsen med henblik på at indhente supplerende oplysninger og  

 træffe ny afgørelse i sagen.
 Det sociale nævn kan stille samme krav til oplysning af sagen som  

 kommunalbestyrelsen, se retssikkerhedslovens §§ 10-12. Reglerne om  

 aktindsigt, partshøring og begrundelse finder ligeledes anvendelse ved  

 sagsbehandlingen i det sociale nævn, se pkt. 121- 123.
 Sagsbehandlingen i statsamtet afsluttes med en samlet vurdering af sagen  

 på baggrund af de foreliggende relevante oplysninger og begrundet indstilling  

 til det sociale nævn.
Undtaget for aktindsigt Nævnsmødeoplæg er dog undtaget fra aktindsigt efter forvaltningslovens §  

 12. Denne bestemmelse har til hensigt at beskytte den interne  

 beslutningsproces.
Der er dog tale om en minimumsregel, og et nævn kan derfor  

 beslutte at udvide aktindsigten.
Beslutningsreferater, som ikke indeholder  

 mindretalsudtalelser, voteringer m.v., vil være undergivet aktindsigt efter  

 forvaltningslovens § 13. Reglerne om aktindsigt er generelt omtalt i pkt.  

 121.
 Konklusionen i nævnssekretariatets indstilling til nævnet er omfattet af  

 aktindsigt, hvis indstillingen tiltrædes.
Videregivelse af oplysninger 126. Efter forvaltningslovens § 28 må videregivelse af  

 fortrolige oplysninger til anden forvaltningsmyndighed kun finde sted i  

 særlige tilfælde, fx når oplysningerne er nødvendige til brug ved behandling  

 af en sag.
Dette gælder også i de tilfælde, hvor pågældende har givet  

 samtykke hertil.
Se i øvrigt vejledning om retssikkerhed og administration på  

 det sociale område.
 I forbindelse med afslutning af en pensionssag i nævnet, sendes de  

 oplysninger til kommunen, som er nødvendige til den videre behandling af  

 sagen, med hensyn til beregning af pensionen eller iværksættelse af  

 revalideringsforanstaltninger o.l. efter et afslag på pension.
Til egen læge eller undersøgende speciallæge kan der i forbindelse med  

 anmodning om lægeundersøgelse sendes de oplysninger, herunder sociale og  

 lægelige, der er nødvendige for, at lægen kan udfærdige en fyldestgørende  

 erklæring.
Det betyder, at der ikke er adgang til rutinemæssigt at sende  

 nævnsoplæg, afgørelser m.v. til disse personer ved en sags afslutning.
En  

 generel antagelse om, at fremsendelse af sådanne oplysninger er nødvendige  

 for, at fx egen læge kan varetage en rådgivningsfunktion over for borgeren,  

 er ikke tilstrækkelig grund til at fremsende fortrolige oplysninger.
Det  

 samme gælder om den interesse, det sociale nævn ofte har i, at de gennem  

 fremsendelse af materiale ved en pensionssags afslutning, kan udøve  

 vejledningsvirksomhed overfor kommunerne.
 For samtlige situationer gælder, at der ikke er nogen begrænsning for,  

 hvilke oplysninger om den pågældende selv, der kan indhentes eller  

 videresendes, når der er givet samtykke hertil af pågældende.
 3.4. Forholdet til lov om arbejdsløshedsforsikring m.v.
3.4.1. Indberetning 127. Hvis en ansøger om førtidspension er medlem af en  

 arbejdsløshedskasse, skal kommunalbestyrelsen underrette Direktoratet for  

 Arbejdsløshedsforsikring både ved ansøgningen og ved afgørelsen.
 Underretning skal ske i umiddelbar tilknytning til tidspunktet for sagens  

 påbegyndelse og tidspunktet for tildeling af den sociale pension.
 Domspraksis har vist, at en kommune kan pådrage sig et erstatningsansvar,  

 hvis arbejdsløshedskassen lider et tab, fordi kommunen ikke har opfyldt sin  

 indberetningspligt.
Herudover har medlemmet en ubetinget pligt til at oplyse  

 arbejdsløshedskassen om en pensionsansøgning og eventuelle senere ændringer i  

 pensionen.
Den indberetning, som kommunen skal foretage, fritager ikke  

 medlemmet for sin oplysningspligt - eller omvendt.
Hvis medlemmet uberettiget modtager arbejdsløshedsdagpenge, kan medlemmet  

 blive pålagt at tilbagebetale det modtagne beløb.
Formålet med indberetningen  

 er at undgå situationer, hvor der opstår krav om tilbagebetaling af beløb,  

 som medlemmet på grund af pensionssagen har modtaget med urette efter lov om  

 arbejdsløshedsforsikring m.v.
 Ved ansøgning om pension fra en person, der er medlem af en  

 arbejdsløhedskasse, bør kommunen være opmærksom på de nedenfor beskrevet  

 begrænsninger i retten til arbejdsløshedsdagpenge m.v., når den vejleder  

 ansøgeren.
3.4.2. Dagpengeret Dagpengeperioden 128. Hvis der rejses sag om førtidspension for et  

 medlem af en arbejdsløshedskasse eller vedkommende modtager pension, er  

 retten til arbejdsløshedsdagpenge begrænset til en periode på sammenlagt 12  

 måneder inden for de seneste 18 måneder, jf § 64 i lov om  

 arbejdsløshedsforsikring m.v.
Har medlemmet på det tidspunkt, hvor en førtidspensionssag påbegyndes  

 opbrugt sin dagpengeperiode på 12 måneder, indtræder begrænsningen fra den 1.  

 i måneden efter, at der er forløbet 3 måneder fra ansøgningstidspunktet.
Hvis  

 medlemmet tilkendes pension, inden der er forløbet 3 måneder fra  

 ansøgningstidspunktet, indtræder begrænsningen fra den 1. i måneden efter den  

 dag, hvor afgørelsen er truffet.
Det betyder, at et medlem, der modtager social pension, kan modtage  

 dagpenge i op til 12 måneder samtidig med pensionen, hvis medlemmet ikke har  

 modtaget dagpenge inden for de seneste 18 måneder.
Der skal ikke ske fradrag  

 i udbetalingen af dagpenge som følge af pensionen.
Derimod indgår  

 arbejdsløshedsdagpengene i beregningen af pensionen.
Genoptjening af dagpengeretten En person, der har mistet retten til dagpenge som følge af reglen om  

 begrænset dagpengeret, kan igen modtage dagpenge i 12 måneder inden for 18  

 måneder, når pågældende har haft mindst 26 ugers beskæftigelse som  

 fuldtidsforsikret inden for de sidste 18 måneder.
Er pågældende  

 deltidsforsikret skal vedkommende have haft mindst 17 ugers beskæftigelse  

 inden for de sidste 18 måneder.
Det er et krav, at pågældende har været beskæftiget i sit fags fulde  

 sædvanlige arbejdstid.
Det er endvidere et krav, at arbejdet ikke er  

 offentligt støttet.
Disse krav gælder for både fuldtids- og  

 deltidsbeskæftigede.
Rådighedskravet Udbetalingen af arbejdsløshedsdagpenge er under alle omstændigheder  

 betinget af, at de almindelige krav for at modtage dagpenge er opfyldt,  

 herunder rådighedskravet i arbejdsløshedsforsikringslovens § 62. Medlemmet  

 skal kunne varetage arbejde med fuld sædvanlig arbejdstid på de vilkår, som  

 er almindelige inden for medlemmets faglige område.
Fuld sædvanlig arbejdstid for fuldtidsforsikrede medlemmer er  

 fuldtidsarbejde.
For deltidsforsikrede medlemmer er sædvanlig arbejdstid som  

 udgangspunkt arbejde med en gennemsnitlig arbejdstid på op til og med 30  

 timer ugentligt.
Afslag og frakendelse Afslås pensionsansøgningen på et tidspunkt, hvor dagpengeretten er ophørt  

 efter arbejdsløshedsforsikringslovens § 64, efterbetales de dagpenge, der er  

 bortfaldet.
Det er en forudsætning for efterbetaling, at medlemmet opfylder  

 dagpengebetingelserne, herunder rådighedskravet.
Efterbetaling forudsætter endvidere, at afslaget er endeligt.
Er afslaget  

 anket, kan efterbetaling derfor først foretages, når afslaget er tiltrådt af  

 ankemyndigheden.
 Er pensionen gjort hvilende, eller er den frakendt, er medlemmet ikke  

 omfattet af dagpengebegrænsningen i arbejdsløshedsforsikringslovens § 64.  

 Medlemmer, der undlader at hæve pensionen, og medlemmer, hvis pension er  

 bortreguleret, er fortsat omfattet af begrænsningen.
 Et medlem, der alene modtager invaliditetsydelse, er ikke omfattet af  

 arbejdsløshedsforsikringslovens § 64.
Udenlandske pensioner og dagpenge Reglerne omfatter også medlemmer, der modtager pension efter udenlandsk  

 lovgivning, der svarer til en dansk social pension, eller som har indgivet  

 ansøgning herom.
Modtager medlemmet en udenlandsk pension, skal arbejdsløshedskassen  

 afgøre, om pensionen kan sidestilles med dansk pension.
Dette gælder også,  

 når pensionen udbetales fra lande, som Danmark har indgået  

 sikringsoverenskomst med.
Hvis kommunen bliver opmærksom på, at et medlem af en arbejdsløshedskasse  

 modtager en sådan pension, bør vedkommende derfor vejledes om de ovennævnte  

 regler.
Vedkommende bør videre anmodes om at rette henvendelse til sin  

 arbejdsløshedskasse.
3.4.3. Efterløn 129. Ordningen henvender sig til medlemmer af en  

 arbejdsløshedskasse i alderen 60 til 67 år, som ønsker at forlade  

 arbejdsmarkedet før almindelig pensionsalder.
Betingelserne for ret til  

 efterløn er bl.a. medlemskab af en arbejdsløshedskasse i en lang periode, ret  

 til dagpenge eller modtager dagpenge, overgangsydelse m.v.
Kravene fremgår af  

 § 75 b i arbejdsløshedsforsikringsloven.
Invaliditetsydelse ved overgang til efterløn Et medlem, der har søgt om eller modtager invaliditetsydelse, kan ikke  

 overgå til efterløn.
Dette gælder ikke medlemmer, der har søgt om eller får  

 invaliditetsydelse på grund af hørehandicap.
Disse medlemmer kan overgå til  

 og modtage efterløn.
 Medlemmer, der modtager invaliditetsydelse på grund af andre former for  

 handicap end hørehandicap, kan hvis ydelsen frasiges, overgå til efterløn fra  

 frasigelsestidspunktet.
For at undgå dobbeltudbetaling er det vigtigt, at arbejdsløshedskassen har  

 dokumentation for, at pågældende reelt har frasagt sig sin invaliditetsydelse  

 i forbindelse med overgang til efterløn.
Kommunalbestyrelsen bør derfor på  

 anmodning fra pågældende underrette arbejdsløshedskassen om frasigelsen, og  

 fra hvilket tidspunkt udbetalingen af invaliditetsydelsen ophører.
Pension ved overgang til efterløn Et medlem, hvor en førtidspensionssag er påbegyndt eller som modtager  

 førtidspension, kan ikke overgå til efterløn.
Er pensionen frakendt eller  

 gjort hvilende, kan vedkommende overgå til efterløn, hvis de øvrige  

 betingelser herfor er opfyldt.
Efterlønsmodtagerens ansøgning om førtidspension Hvis der rejses sag om førtidspension for en efterlønsmodtager,  

 suspenderes udbetalingen af efterløn.
Dette sker med virkning fra den 1. i  

 måneden efter, at der er forløbet 3 måneder fra den dag, sagen om  

 førtidspension påbegyndes.
Tilkendes der pension inden udløbet af de 3  

 måneder, standses udbetalingen af efterløn fra den 1. i måneden efter  

 afgørelsestidspunktet.
 Hvis pensionen tilkendes med virkning fra et senere tidspunkt end  

 suspensionstidspunktet - det vil sige senere end 3 måneder efter den 1. i  

 måneden efter ansøgningen - efterbetales efterløn for den mellemliggende  

 periode.
 Hvis ansøgning om pension afslås uden at ansøger anker afgørelsen, har  

 pågældende ret til at få efterbetalt efterlønnen for suspensionsperioden.  

 Hvis afgørelsen om afslag på tilkendelse af pension ankes, vil efterløn dog  

 først kunne udbetales, når afslaget er tiltrådt af ankemyndigheden, det  

 sociale nævn.
3.4.4. Delefterløn 130. Ordningen retter sig til medlemmer i alderen 60  

 til 67 år, der opfylder betingelserne for at gå på efterløn, men som ønsker  

 at fortsætte på arbejdsmarkedet på nedsat tid.
Delefterløn udbetales som  

 kompensation for den nedsatte arbejdstid.
Modtagere af delefterløn kan modtage invaliditetsydelse sammen med  

 delefterlønnen.
Dette gælder, uanset hvilken form for handicap der er  

 baggrunden for invaliditetsydelsen.
 Med hensyn til modtagelse af social pension ved overgangen til delefterløn  

 og påbegyndelse af sag om førtidspension i delefterlønsperioden følges de  

 regler, som gælder for efterløn, se pkt. 129.
3.4.5. Seniorydelse 131. Seniorydelsen er en efterlønslignende ordning.  

 Ordningen henvender sig til medlemmer, der har haft en forventning om  

 efterløn, men som på grund af ansættelse i et fleksjob (tidligere  

 50/50-ordning) ikke opfylder betingelserne for efterløn.
 Med hensyn til invaliditetsydelse og social pension ved ansøgning om  

 seniorydelse og i seniorydelsesperioden følges reglerne for efterløn, se pkt.  

 129.
3.4.6. Overgangsydelse 132. Ordningen rettede sig til langstidsledige  

 medlemmer af en arbejdsløshedskasse i alderen 50 til 59 år.
Tilgangen til  

 ordningen ophørte definitivt ved udgangen af 1996.
 Der gælder samme regler for en modtager af overgangsydelse, der søger om  

 førtidspension, som der gælder for efterlønsmodtagere, se pkt. 129.
3.4.7. Udenlandsk social pension og efterløn, delefterløn, seniorydelse og  

 overgangsydelse 133. Udenlandsk social pension, som kan sidestilles  

 med dansk pension, kan ikke modtages samtidig med efterløn, delefterløn,  

 seniorydelse eller overgangsydelse.
Dette gælder dog kun, hvis den  

 udenlandske sociale pension udgør et større beløb end den danske  

 folkepensions grundbeløb.
 Er ydelsen mindre end den danske folkepensions grundbeløb, kan pensionen  

 modtages sammen med ydelsen, men pensionen medfører fradrag krone for krone i  

 ydelsen.
Beregning af pension Lovens §§ 19 og 27-31 - - - - - - - § 19.  Grundbeløb til folkepensionister nedsættes ikke  

 på grund af indtægt, dog bortset fra indtægt ved personligt arbejde, jf. §  

 27.
 Stk. 2.  Grundbeløb til førtidspensionister nedsættes på  

 grund af indtægt efter § 28.
 Stk. 3.  Pensionstillæg og personligt tillæg efter § 17,  

 stk. 1 og 2, nedsættes på grund af indtægt efter § 29.
 Stk. 4.  Invaliditetsbeløb, erhvervsudygtighedsbeløb,  

 førtidsbeløb, bistands- og plejetillæg og invaliditetsydelse nedsættes ikke  

 på grund af modtagerens økonomiske forhold.
§ 27.  For folkepensionister opgøres  

 indtægtsgrundlaget for grundbeløb efter pensionistens indtægt ved personligt  

 arbejde.
Socialministeren kan fastsætte nærmere regler om opgørelse af  

 indtægt ved personligt arbejde.
Stk. 2.  Opgørelsesperioden for indtægtsgrundlaget efter  

 stk. 1 er det senest afsluttede indkomstår.
Indtægtsgrundlaget anvendes med  

 virkning for det andet kalenderår efter indkomstårets udløb.
 Stk. 3.  Ved opgørelsen af indtægtsgrundlaget efter stk.  

 1 og 2 reguleres den personlige indkomst, der indgår i indtægtsgrundlaget,  

 efter samme regler, som gælder for den forskudsregistrering, der sker på  

 grundlag af den seneste slutligning efter lov om opkrævning af indkomst- og  

 formueskat for personer m.v. (kildeskat).
 Stk. 4.  Indtægten afrundes nedad til nærmeste beløb,  

 der er deleligt med 100.
 Stk. 5.  Den opgjorte indtægt nedsættes med et fradrag,  

 jf. § 49, stk. 1, nr. 2.
 § 28.  For førtidspensionister opgøres  

 indtægtsgrundlaget for grundbeløb således:
nr. 1 er det senest afsluttede indkomstår.
Indtægtsgrundlaget anvendes med  

 virkning for det andet kalenderår efter indkomstårets udløb.
 2 reguleres den personlige indkomst, der indgår i indtægtsgrundlaget,  

 efter samme regler, som gælder for den forskudsregistrering, der sker på  

 grundlag af den seneste slutligning efter lov om opkrævning af indkomst- og  

 formueskat for personer m.v. (kildeskat).
 Stk. 2.  Socialministeren fastsætter nærmere regler for,  

 hvorledes indkomster efter stk. 1, der ikke er skattepligtige her i landet,  

 skal indgå i indtægtsgrundlaget.
 Stk. 3.  Til indtægtsgrundlaget efter stk. 1 og 2  

 foretages følgende fradrag og tillæg:
 fradrag for skattepligtig pension udbetalt efter lovgivningen i en  

 EØS-medlemsstat og omfattet af og beregnet efter forordning nr. 1408/71 samt  

 for pension udbetalt efter lovgivningen i et land, med hvilket der er indgået  

 overenskomst om samordning af pension.
 hvorledes fradrag for pensioner som nævnt i nr. 1, der ikke er  

 skattepligtige her i landet, skal fradrages.
har forringet sin økonomiske stilling ved bortgivelse eller lignende  

 dispositioner i løbet af de seneste 10 år.
Socialministeren kan fastsætte  

 nærmere regler herom.
 Stk. 4.  Indtægten afrundes nedad til nærmeste beløb,  

 der er deleligt med 100.
 Stk. 5.  Den opgjorte indtægt nedsættes med et fradrag,  

 jf. § 49, stk. 1, nr. 2.
 § 29.  Indtægtsgrundlaget for pensionstillæg og  

 personlige tillæg efter §17, stk. 1 og 2, opgøres på grundlag af  

 pensionistens og en eventuel ægtefælles samlede indtægt, jf. stk. 2.  

 Indtægten opgøres efter § 28, stk. 1-4. Ved opgørelsen efter § 28, stk. 3,  

 foretages ikke fradrag efter nr. 3, og bestemmelsen i § 28, stk. 3, nr. 4,  

 anvendes for begge ægtefæller.
Stk. 2.  For en pensionist, der er gift med en person,  

 som ikke modtager social pension, ses der ved opgørelsen af  

 indtægtsgrundlaget for beregning af pensionstillæg bort fra ægtefællens  

 indtægter op til 10.000 kr., hvis disse indtægter hidrører fra personligt  

 arbejde, delpension, kontanthjælp, sygedagpenge, arbejdsløshedsdagpenge,  

 efterløn, delefterløn eller overgangsydelse.
Overstiger ægtefællens  

 indtægter, jf. 1. pkt., herefter 135.000 kr., ses der bort fra indtægter, der  

 overstiger dette beløb op til en indtægt på 170.000 kr.
 Stk. 3.  Den opgjorte indtægt nedsættes ved beregning af  

 pensionstillæg med et fradrag, jf. § 49, stk. 1, nr. 4.
 Stk. 4.  Den opgjorte indtægt nedsættes ved beregning af  

 personligt tillæg med et fradrag, jf. § 49, stk. 1, nr. 5.
 § 30.  Den første beregning af pension sker på  

 grundlag af den forventede fremtidige indtægt opgjort efter §§ 27-29.
 § 31.  Grundbeløb nedsættes med 60 pct. af  

 indtægtsgrundlaget, jf. §§ 27 og 28.
 Stk. 2.  Pensionstillæg nedsættes med 30 pct. af  

 indtægtsgrundlaget, jf. § 29, dog med 15 pct., hvis pensionistens ægtefælle  

 også har ret til pensionstillæg.
 Stk. 3.  Personligt tillæg efter § 17, stk. 1 og 2,  

 nedsættes med 1 pct. for hver 300 kr. for enlige og 600 kr. for gifte i  

 indtægtsgrundlaget efter § 29.
 Stk. 4.  Pensionen udbetales ikke, hvis den bliver  

 mindre end et minimumsbeløb, jf. § 49, stk. 1, nr. 12.
 § 32.  (Ophævet med virkning fra 1. juli 1987 ved lov  

 nr. 388 af 10. juni 1987).
- - - - - - - - 4.1. Pensionernes bestanddele 134. De sociale pensioner består af forskellige  

 ydelser.
Nogle af ydelserne indtægtsreguleres på baggrund af indtægter ud  

 over pensionen, andre ikke.
Se også kap. 7.
----------------------------------------------------------------- Ydelser, der indtægtsreguleres - Grundbeløb - Pensionstillæg - Personligt tillæg (§ 17, stk. 1 og 2) Ydelser efter overgangsregler - Invaliditetstillæg - Ægteskabstillæg ----------------------------------------------------------------- Ydelser, der ikke indtægtsreguleres - Førtidsbeløb - Invaliditetsbeløb - Erhvervsudygtighedsbeløb - Invaliditetsydelse - Bistands- og plejetillæg - Særligt personligt tillæg (§ 17, stk. 3) - Personligt tillæg til petroleum (§ 17, stk. 4) - Tillæg til modtagere af invaliditetsydelse med enten bistands- eller  

 plejetillæg (§ 72b) - Tillæg til pensionister bosiddende i kommuner med højt skatteniveau (§  

 72c) Ydelser efter overgangsregler - Ventetillæg - Venteydelse - Alderstillæg - Husligt bistandstillæg - Særligt pensionstillæg til reelt enlige ----------------------------------------------------------------- 4.2. Indtægtsgrundlag 135. Indtægtsreguleringen af pensionsydelserne  

 foretages på grundlag af et indtægtsgrundlag.
 Indtægtsgrundlaget opgøres på forskellig måde afhængig af, hvilken  

 pensionsydelse der indtægtsreguleres.
 Selve indtægtsreguleringen (nedsættelsen af beløbet) er ligeledes  

 forskellig for de enkelte ydelser, se pkt. 159.
 Nedsættelsen af de enkelte ydelser begynder først, når indtægtsgrundlaget  

 overstiger visse beløb - fradragsbeløbene, se pkt. 151, 156 og 157.
Eksempler på pensionsberegninger findes sidst i dette kapitel.
Der  

 refereres til disse eksempler under de enkelte punkter i kapitlet.
4.3. Indtægtsgrundlag ved beregning af grundbeløb til folkepensionister Lovens § 27 og bkg. §§ 19 og 20 136. Grundbeløbet til folkepensionister  

 indtægtsreguleres på grundlag af pensionistens indtægt ved personligt  

 arbejde, se lovens § 27 og bkg. §§ 33 og 34.
Indtægt ved personligt arbejde Indtægt ved personligt arbejde kan bestå af:
- Lønindtægt, - indtægt der midlertidigt træder i stedet for lønindtægt, - indtægt ved pensionistens personlige arbejde i egen virksomhed.
Indtægt ved personligt arbejde indgår i indtægtsgrundlaget i den periode,  

 hvor udbetalingen sker.
Forudsætningen for at indkomsten kan indgå i  

 indtægtsgrundlaget som indtægt ved personligt arbejde er, at indkomsten  

 indgår i den personlige indkomst efter personskattelovens § 3, stk. 1 og at  

 indkomsten knytter sig til en aktiv arbejdsindsats i det år, hvor indkomsten  

 indtjenes.
 Indtægt ved selvstændig virksomhed indgår i indtægtsgrundlaget, hvis  

 pensionisten tager aktivt del i virksomhedens drift.
 Indtægt ved personligt arbejde omfatter også indtægt, der midlertidigt  

 træder i stedet for arbejdsindtægt - eks. sygedagpenge.
 Honorar, mødediæter m.v.
Honorarer og mødediæter indgår i den personlige indkomst og anses for  

 arbejdsindtægt, da de indtjenes ved personligt arbejde.
Løbende indtægter i  

 form af licensrettigheder (royalty) og andre indtægter fra  

 immaterialrettigheder (fx ophavsretten til litterære og kunstneriske værker,  

 fotografiretten og patentretten) indgår i indtægtsgrundlaget i  

 udbetalingsåret, hvis arbejdsindsatsen er udført i en periode for hvilken der  

 udbetales folkepension, og hvis indkomsten knytter sig til en aktiv  

 arbejdsindsats i det pågældende år, hvor indkomsten indtjenes.
Udenlandske indtægter Indtægter ved personligt arbejde i udlandet, der ikke er skattepligtige  

 her i landet, medregnes på samme måde som indtægter, der er skattepligtige  

 her i landet, se § 35 i bkg.
Der henvises i øvrigt til pkt.147 om udenlandske  

 indtægter i forbindelse med opgørelse af indtægtsgrundlaget efter lovens §  

 28, stk. 1.
 I eksempel 3 er vist, hvordan indtægtsgrundlaget opgøres ved beregning af  

 folkepensionens grundbeløb til pensionister, der har indtægter som  

 henholdsvis lønmodtagere og selvstændige erhvervsdrivende.
Lønindtægt For lønmodtagere indgår hele arbejdsindtægten i den personlige indkomst.  

 Der er ikke fradrag for udgifter til at sikre, erhverve og vedligeholde  

 indkomsten.
Arbejdsmarkedsbidrag af lønindtægter, som pensionisten har uden  

 for ansættelsesforhold, fx B-indkomst, fradrages, se ligningslovens § 8 m.  

 Arbejdsindtægten for lønmodtagere er således typisk lig med det beløb, der  

 indgår i den personlige indkomst dvs. efter arbejdsmarkedsbidrag, se  

 ligningslovens § 7 l.
Midlertidige indtægter Ydelser efter sygedagpengeloven og arbejdsløshedslovgivningen, der  

 midlertidigt træder i stedet for lønindtægt, regnes med som indtægt ved  

 personligt arbejde.
Besættelsestidens ofre Ydelser efter lov om besættelsestidens ofre indgår ikke i  

 indtægtsgrundlaget, når man beregner grundbeløbet til folkepensionister, da  

 der ikke er tale om midlertidige ydelser, der træder i stedet for en  

 arbejdsindtægt.
Pensionsbidrag og -præmier Ejere af de pensionsordninger, der er omfattet af  

 pensionsbeskatningslovens kapitel 1, har efter personskatteloven (§ 3, stk.  

 2, nr. 3) adgang til ved opgørelsen af den personlige indkomst at fradrage  

 egne bidrag og præmier til ordningen i et efter personbeskatningsloven  

 nærmere angivet omfang.
Disse fradrag foretages ikke, når man opgør  

 indtægtsgrundlaget for beregning af folkepensionens grundbeløb, se bkg. § 33.
Indtægt fra egen virksomhed Selvstændige erhvervsdrivende kan trække udgifter fra, når de er med til  

 at sikre, erhverve og vedligeholde indkomst ved selvstændig  

 erhvervsvirksomhed, se personskattelovens § 3, stk. 2. Disse fradrag kan også  

 foretages ved opgørelsen af indtægtsgrundlaget, se bkg. § 33, stk. 2.  

 Arbejdsmarkedsbidrag trækkes fra i samme omfang som nævnt i ligningslovens §  

 8 m.
Bidrag og præmier til pensionsordninger kan dog ikke trækkes fra ved  

 opgørelsen af den selvstændiges arbejdsindtægt, se bkg. § 33, stk. 2.
4.3.1. Skatteordninger for selvstændige 137. En skattepligtig person, der driver selvstændig  

 erhvervsvirksomhed, beskattes efter personskatteloven, men den selvstændige  

 har herudover mulighed for at anvende andre ordninger efter skattelovene.
 Størrelsen af den selvstændiges personlige indkomst, der indgår i  

 indtægtsgrundlaget for beregning af folkepensionens grundbeløb, vil afhænge  

 af, om den selvstændige alene beskattes efter personskatteloven, eller om den  

 selvstændige samtidig er omfattet af virksomhedsordningen eller af  

 kapitalafkastordningen.
4.3.1.1. Virksomhedsskatteordningen 138. En skattepligtig person, der driver selvstændig  

 erhvervsvirksomhed, kan anvende den særlige virksomhedsordning efter afsnit I  

 i lov om indkomstbeskatning af selvstændige erhvervsdrivende  

 (Virksomhedsskatteloven) på indkomst fra virksomheden.
Det er kun den del af  

 virksomhedens overskud, der overføres fra virksomheden til beskatning som  

 personlig indkomst hos den skattepligtige, der indgår i indtægtsgrundlaget  

 for beregning af folkepensionens grundbeløb.
Efter virksomhedsordningen Renteudgifter - fratrækkes erhvervsmæssige renteudgifter i virksomhedsoverskuddet under  

 virksomhedsordningen.
Der med opnås fuld fradragsværdi for renteudgifter Afkast af egenkapital - beskattes den del af virksomhedens overskud, der svarer til et beregnet  

 kapitalafkast af virksomhedens egenkapital som udgangspunkt som  

 kapitalindkomst.
Derved sidestilles kapitalanbringelse i erhvervsvirksomhed  

 med investering i fx obligationer Overskud - kan overskud opspares i virksomheden.
Overskuddet beskattes foreløbig med en særlig virksomhedsskat på 34 pct.
Endelig  

 beskatning som personlig indkomst sker, når det opsparede overskud hæves.  

 Denne ordning giver mulighed for at udjævne skattemæssige virkninger af  

 svingende indkomster.
Betydning for indtægtsgrundlaget Virksomhedens kapitalafkast beskattes som udgangspunkt som  

 kapitalindkomst, og den del af det resterende overskud, der overføres og  

 beskattes som personlig indkomst indgår i indtægtsgrundlaget for beregning af  

 folkepensionens grundbeløb.
4.3.1.2. Kapitalafkastordningen 139. En skattepligtig person, der driver selvstændig  

 erhvervsvirksomhed, kan alternativt til virksomhedsordningen vælge at anvende  

 den særlige kapitalafkastordning efter afsnit II i lov om indkomstbeskatning  

 af selvstændige erhvervsdrivende (Virksomhedsskatteloven).
Efter kapitalafkastordningen - fragår et beregnet kapitalafkast af virksomhedens aktiver i den  

 personlige indkomst og tillægges kapitalindkomsten.
Herved bliver den del af virksomhedens overskud, der svarer til det  

 beregnede kapitalafkast kapitalindkomst og ikke personlig indkomst.
Herved  

 kan der opnås fuld fradragsværdi for virksomhedens renteudgifter.
 De, der anvender kapitalafkastordningen, har inden for visse rammer adgang  

 til henlæggelse til konjunkturudligning mod betaling af en foreløbig  

 konjunkturudligningsskat på 34 pct.
Betydning for indtægtsgrundlaget I virksomhedens overskud, der indgår i den personlige indkomst, fratrækkes  

 et beregnet kapitalafkast af virksomhedens aktiver.
Det beregnede  

 kapitalafkast tillægges kapitalindkomsten.
Beregning af kapitalafkast Kapitalafkastet opgøres efter reglerne i virksomhedsskattelovens § 22 a.  

 Kapitalafkastet er afkastgrundlaget gange afkastsatsen.
Afkastsatsen opgøres  

 som den effektive obligationsrente for de første 6 måneder af det pågældende  

 indkomstår.
4.3.2. Regulering af indkomst til aktuelt niveau 140. Den personlige indkomst, der indgår i  

 indtægtsgrundlaget efter § 27, stk. 1 og 2, m.v., dvs. den personlige  

 indkomst, fra det senest afsluttede indkomstår, reguleres efter samme regler,  

 som anvendes ved den forskudsregistrering, der sker på grundlag af den  

 seneste slutligning efter kildeskatteloven.
Vejledning hos skattemyndighederne Ved afgørelse af om en virksomhedsindtægt anses for indkomst ved  

 personligt arbejde, kan forvaltningen søge vejledning hos  

 skattemyndighederne.
 Ved opgørelsen af den personlige indkomst for en selvstændig  

 erhvervsdrivende, der benytter virksomhedsordningen, medregnes kun den del af  

 virksomhedens overskud, der overføres til beskatning som personlig indkomst  

 hos den erhvervsdrivende, se virksomhedsskattelovens § 10.
Opsparet overskud Opsparet overskud indgår i den personlige indkomst i det år, hvor  

 overskuddet overføres til personlig beskatning.
Overførte beløb indgår  

 således i indtægtsgrundlaget for beregning af folkepensionens grundbeløb i  

 udbetalingsåret, såfremt pensionisten tager aktivt del i driften af  

 virksomheden i den periode, hvor overskuddet optjenes.
Se endvidere pkt. 136.
 Overskud af udlejningsejendom medregnes kun i indtægtsgrundlaget, når  

 pensionisten i det daglige deltager i driften af ejendommen, fx ved at denne  

 forestår ejendomsadministration på erhvervsmæssig basis.
 Indtægter fra kommanditselskab, interessentselskab m.v. medregnes som  

 indtægt ved personligt arbejde, hvis pensionisten deltager aktivt i  

 selskabets drift.
Beløb overført til medarbejdende ægtefælle efter personskattelovens § 3,  

 stk. 2, nr. 2, fragår ved opgørelsen af den selvstændiges arbejdsindtægt, se  

 bkg. § 33, stk. 2. Hvis den medarbejdende ægtefælle selv er pensionist,  

 medregnes den overførte indtægt som indtægt ved personligt arbejde.
Den  

 indgår derfor i indtægtsgrundlaget ved beregning af pågældendes pension.
Afrunding Det indtægtsgrundlag, der er opgjort efter lovens § 27, stk. 1-3, afrundes  

 nedad til nærmeste beløb, der er deleligt med 100, se lovens § 27, stk. 4.
4.4. Indtægtsgrundlag ved beregning af grundbeløb til førtidspensionister Lovens § 28 141. Indtægtsgrundlaget efter lovens § 28 anvendes ved  

 beregning af grundbeløb til førtidspensionister.
 Indtægtsgrundlaget opgøres som summen af:
Skatteindkomstbegreber - Personlig indkomst - positiv nettokapitalindkomst - aktieindkomst, der årligt overstiger 35.000 kr. pr. 1. januar 1998, se  

 personskattelovens § 8 a, stk. 2.
 Indtægtsgrundlaget fastsættes på basis af de samme indkomstbegreber, som  

 anvendes i skattelovgivningen, dvs. personlig indkomst, kapitalindkomst og  

 aktieindkomst.
Efter reglerne i personskatteloven opdeles de indkomster, der indgår i den  

 skattepligtige indkomst, i personlig indkomst, kapitalindkomst og  

 aktieindkomst.
Det er det samme indkomstgrundlag, der anvendes efter  

 personskattelovens § 7 ved beregning af topskat.
Ved pensionsberegningen ses  

 der dog bort fra de fradragsbeløb m.v., der foretages før skatteberegningen.
Indtægtsoverførsler mellem ægtefæller Ved opgørelsen af indtægtsgrundlaget efter loven tager man hensyn til  

 skattelovgivningens regler om overførsel af indkomster mellem ægtefæller.  

 Endvidere tages der hensyn til eksempelvis personskattelovens og  

 virksomhedsskattelovens regler om, at man kan fremføre et eventuelt underskud  

 til de følgende indkomstår eller overføre et underskud til en ægtefælle samt  

 til modregning af aktieindkomst mellem ægtefæller.
 Indtægtsgrundlaget efter § 28, stk. 1, anvendes ikke direkte til beregning  

 af grundbeløbet, idet der i dette grundlag foretages en række fradrag og  

 tillæg, se § 28, stk. 2 og 3, se pkt. 148.
Personlig indkomst 142. Den personlige indkomst omfatter alle  

 skattepligtige indkomster, der ikke medregnes i kapitalindkomsten eller  

 aktieindkomsten.
Den omfatter bl.a.:
- Lønindkomst, honorarer m.v., - indtægt ved selvstændig erhvervsvirksomhed, - pensionsindtægter, løbende udbetalinger og rateudbetalinger fra  

 pensionsordninger, der er skattepligtige efter pensionsbeskatningslovens § 20, - underholdsbidrag og andre løbende ydelser, herunder erstatningsydelser, - anden skattepligtig indkomst, der ikke er kapitalindkomst.
Arbejdsmarkedsbidrag Arbejdsmarkedsbidrag indgår ikke i den personlige indkomst og indgår  

 derfor ikke i indtægtsgrundlaget.
Fratrædelsesgodtgørelse Fratrædelsesgodtgørelse indgår i beregningen af pensionen i det omfang,  

 den indgår i den personlige indkomst.
Fratrædelsesgodtgørelsen kan betragtes  

 som en engangsindtægt henført til den periode, fratrædelsesgodtgørelsen  

 gælder.
Om betydningen heraf henvises til pkt. 188.
Selvstændig erhvervsdrivende For selvstændige erhvervsdrivende, der benytter virksomhedsordningen  

 fradrages et beregnet kapitalafkast.
Kapitalafkast beskattes som udgangspunkt  

 som kapitalindkomst.
Overskud kan spares op mod en foreløbig virksomhedsskat  

 på 34%. Endelig beskatning som personlig indkomst sker i det indkomstår, hvor  

 overskuddet overføres fra virksomheden til den skattepligtige.
For selvstændige erhvervsdrivende, der er omfattet af  

 kapitalafkastordningen, fradrages et beregnet kapitalafkast i virksomhedens  

 overskud.
Et resterende overskud er personlig indkomst, mens det beregnede  

 kapitalafkast indgår i kapitalindkomsten.
 Om virksomhedsordningen, se endvidere pkt. 138.
 Når den personlige indkomst opgøres, kan der foretages en række fradrag  

 efter personskattelovens § 3, stk. 2. Det gælder bl.a. bidrag og præmier til  

 pensionsordninger m.v. i samme omfang som nævnt i pensionsbeskatningslovens  

 §§ 18 og 52. Det gælder også udgifter, der medgår til at erhverve, sikre og  

 vedligeholde indkomst ved selvstændig virksomhed samt arbejdsmarkedsbidrag af  

 indtægt fra selvstændig erhvervsvirksomhed og af anden indkomst, der  

 oppebæres uden for ansættelsesforhold, jf. ligningslovens § 8 m.
4.4.1. Kapitalindkomst 143. Kapitalindkomsten omfatter de indtægter og  

 udgifter, der udtømmende er opregnet i personskattelovens § 4.  

 Kapitalindkomsten omfatter det samlede nettobeløb af eksempelvis:
- Renteindtægter/renteudgifter, - skattepligtige gevinster og fradragsberettigede kurstab, - beregnet kapitalafkast af selvstændig virksomhed efter  

 virksomhedsskattelovens § 7 (virksomhedsordningen), som overføres til den  

 skattepligtige person inden fristen for indgivelse af selvangivelse for  

 indkomståret, med fradrag af kapitalafkast, der er medregnet i den personlige  

 indkomst efter virksomhedsskattelovens § 23 a., - beregnet kapitalafkast efter virksomhedsskattelovens § 22  a (kapitalafkastordningen), med fradrag af  

 kapitalafkast, der er medregnet i den personlige indkomst efter  

 virksomhedsskattelovens § 23 a (kapitalafkastordningen), - overskud/underskud af en- eller tofamilies huse m.v., fritidshuse, ejerlejligheder, grunde o.l., - fortjeneste opgjort efter ejendomsavancebeskatningslovens regler.
Omfattet af virksomhedsordningen For selvstændige erhvervsdrivende, der vælger at benytte  

 virksomhedsordningen, opdeles virksomhedens overskud i et beregnet  

 kapitalafkast og i et resterende overskud.
Kapitalafkastet beregnes efter  

 virksomhedsskattelovens § 7, og det indgår i kapitalindkomsten.
Det  

 resterende overskud indgår i den selvstændiges personlige indkomst i det  

 omfang, overskuddet overføres til beskatning hos den pågældende.
Omfattet af kapitalafkastordningen Selvstændige erhvervsdrivende, der vælger ikke at benytte  

 virksomhedsordningen, kan i stedet vælge at benytte kapitalafkastordningen  

 efter virksomhedsskattelovens afsnit II.
Efter denne ordning fratrækker man  

 et beregnet kapitalafkast af de erhvervsmæssige aktiver i skatteyderens  

 personlige indkomst.
Det beregnede kapitalafkast indgår derimod i  

 kapitalindkomsten, se personskattelovens § 4 og virksomhedsskattelovens  

 afsnit II og III.
 Om kapitalafkastordningen, se endvidere pkt. 139.
 Bankierer, vekselerer m.v.
 For bankierer, vekselerer m.v., skal indtægter og udgifter, der normalt  

 medregnes ved opgørelsen af kapitalindkomsten, indgå i den personlige  

 indkomst, hvis disse indtægter og udgifter hidrører fra den pågældende  

 virksomhed, se personskattelovens § 4, stk. 3.
Aktieindkomst Aktieudbytte, afståelsessummer, udlodninger fra akkumulerende  

 investeringsforeninger m.v. beskattes som aktieindkomst efter  

 personskattelovens § 4 a.
Efter personskattelovens § 8 a beregnes der skat af  

 aktieindkomst, der ikke overstiger et grundbeløb.
Grundbeløbet udgør årligt i  

 1998 35.000 kr.
Udbytte under dette grundbeløb selvangives ikke.
Den  

 udloddende institution indeholder en endelig skat med 25 pct.
For  

 indkomstårene 1993-95 med 30 pct.
Det er alene aktieindkomster, der  

 overstiger grundbeløbet, der selvangives og indgår i slutskatten.
Denne  

 aktieindkomst beskattes med 40 pct., se personskattelovens § 8 a, stk. 2.
 Aktieindkomst, der overstiger det nævnte grundbeløb, indgår i  

 indtægtsgrundlaget, se lovens § 28, stk. 1, nr. 1.
4.4.2. Indtægter, der ikke indgår i indtægtsgrundlaget 144. Kun indtægter, der indgår i den skattepligtige  

 indkomst eller ville indgå i den skattepligtige indkomst, hvis de var  

 skattepligtige her i landet, medregnes i indtægtsgrundlaget, se bkg. § 35,  

 stk. 1. Pensioner, der ikke er skattepligtige her i landet, jf. lovens § 28,  

 stk. 3, nr. 1, fratrækkes i indtægtsgrundlaget hvis de indgår heri.
Det fremgår af skattelovene eller den lov, som hjemler udbetaling af en  

 ydelse, om selve ydelsen og om afkastet af ydelsen indgår i den  

 skattepligtige indkomst.
Indgår ydelsen ikke i den skattepligtige indkomst,  

 medregnes den ikke i indtægtsgrundlaget.
 Eksempler på indtægter, der ikke indgår i indtægtsgrundlaget:
Erhvervsevnetabserstatninger - Kapitaliserede erhvervsevnetabserstatninger og godtgørelser for varigt  

 men, der ydes efter lov om forsikring mod følger af arbejdsskade, medregnes  

 ikke i indtægtsgrundlaget, da de ikke indgår i den skattepligtige indkomst.  

 Eventuelle renteindtægter fra erstatningerne medregnes derimod i  

 indtægtsgrundlaget, da de indgår i den skattepligtige indkomst.
Udbetalinger fra fonde - Ikke skattepligtige udbetalinger fra fonde medreg nes ikke i  

 indtægtsgrundlaget.
 I beregningseksempel 1 og 2 er vist eksempler på opgørelse af  

 indtægtsgrundlaget for to ægtefæller med indtægter henholdsvis som  

 lønmodtagere og som selvstændige erhvervsdrivende.
4.4.3. Indtægtsperiode, der ligger til grund ved opgørelse af  

 indtægtsgrundlaget Indtægtsperiode 145. Indtægtsgrundlaget opgøres på basis af det senest  

 afsluttede indkomstår, dvs. på baggrund af den seneste skattemæssige  

 årsopgørelse, se lovens § 28, stk. 1, nr. 2. Normalt vil denne årsopgørelse  

 vedrøre skatteåret to år forud for det år, for hvilket, der skal beregnes  

 pension.
 Dvs. at ved pensionsberegningen pr. 1. januar 1999, vil den seneste  

 skattemæssige opgørelse vedrøre skatteåret 1997.
Denne regel fraviges i de tilfælde, hvor indtægtsgrundlaget er ændret i  

 forhold til den seneste årsopgørelse.
Det kan fx være tilfældet, hvis  

 pensionisten først er blevet pensionist inden for de seneste to år, hvis  

 pensionisten har ændret status med hensyn til ægteskab eller samliv - eller  

 hvis pensionisten har haft ændringer i indtægtsforholdene.
I sådanne tilfælde  

 beregnes pensionen på grundlag af ændrede eller de forventede fremtidige  

 indtægtsforhold.
Tilsvarende gælder ved førstegangsberegning af pension.
Se  

 pkt. 158 om den første pensionsberegning og kap. 6, pkt. 182 om omregning.
4.4.4. Regulering af indkomst i indtægtsgrundlaget til aktuelt niveau Regulering 146. Den personlige indkomst, der indgår i  

 indtægtsgrundlaget efter lovens § 28, stk. 1, nr. 1 og 2, m.v., dvs. den  

 personlige indkomst fra det senest afsluttede indkomstår, reguleres efter  

 samme regler, som anvendes ved den forskudsregistrering, der sker på grundlag  

 af den seneste slutligning efter kildeskatteloven, se lov nr. 494 af 12. juni  

 1996 om ændring af lov om social pension (Ændret regulering af  

 indtægtsgrundlaget for beregning af social pension). Se nærmere pkt. 185,  

 kap. 6.
 Positiv nettokapitalindkomst og aktieindkomst, der indgår i  

 indtægtsgrundlaget efter § 28, stk. 1, nr. 1 og 2, reguleres ikke.
4.4.5. Udenlandske indtægter, der indgår i indtægtsgrundlaget Udenlandske indtægter 147. Efter lovens § 28, stk. 2, fastsættes der nærmere  

 regler for, hvorledes indkomster, efter lovens § 28 stk. 1, der ikke er  

 skattepligtige her i landet, skal indgå i indtægtsgrundlaget.
Disse regler er  

 fastsat i bkg.
 Indtægter, der ikke er skattepligtige her i landet, opgøres og beregnes på  

 samme måde som de skattepligtige indtægter her i landet, se bkg. § 35, stk.  

 1. Indtægterne indgår i indtægtsgrundlaget på samme måde som efter lovens §  

 28, stk. 1. Det vil sige, at indtægterne opgøres i og sidestilles med  

 henholdsvis personlig indkomst, kapitalindkomst og aktieindkomst.
 Indtægterne, der indgår i indtægtsgrundlaget reguleres til aktuelt niveau,  

 tilsvarende danske indtægter.
4.4.6. Fradrag i indtægtsgrundlaget Lovens § 28, stk. 3 148. I det indtægtsgrundlag, der er opgjort efter  

 lovens § 28, stk. 1 og 2 m.v., foretages der en række fradrag.
 Der foretages fradrag for:
Indtægter der fradrages - Skattepligtig social pension, - skattepligtig pension udbetalt efter lovgivningen i en EU/ EØS-medlemstat og omfattet af og beregnet efter EF-forordning nr. 1408/71, - pension udbetalt efter lovgivningen i et land, med hvilket der er  

 indgået overenskomst om samordning af pension, - ikke her i landet skattepligtige pensioner omfattet af § 28,  stk. 3, nr. 2, i det omfang de indgår i  

 indtægtsgrundlaget efter § 28, stk. 1., - pension udbetalt efter lov om Arbejdsmarkedets Tillægspension, - ophørsstøtte efter lov om ophørsstøtte til jordbrugere og lov om ophørsstøtte til erhvervsfiskere.
Skattepligtige sociale pensioner Skattepligtige pensioner efter lov om social pension medregnes ikke ved  

 opgørelsen af indtægtsgrundlaget.
 Det samme gælder for skattepligtig pension, der er udbetalt efter  

 lovgivningen i en EU/EØS-stat og omfattet af og beregnet efter forordning nr.  

 1408/71, og for pension udbetalt efter lovgivningen i et land med hvilket,  

 der er indgået overenskomst om samordning af pension.
Pension fra EU/EØS- og konventionslande I tilfælde, hvor der er ret til social pension fra Danmark og et eller  

 flere lande, som Danmark har indgået overenskomst med om samordning af  

 pension, skal den udenlandske sociale pension ikke medtages, ved  

 indtægtsreguleringen af den danske sociale pension.
 Det bemærkes, at udbetaling af tillægspension fra de øvrige nordiske lande  

 - herunder svensk ATP-pension - efter de nordiske landes tilslutning til  

 EØS-aftalen pr. 1. januar 1994 sker efter EF-forordning 1408/71. Når en  

 social pension fra et af de øvrige nordiske lande er tilkendt eller  

 omberegnet efter den 1. januar 1994 efter EØS-aftalen, sker der i modsætning  

 til tidligere fradrag i indtægtsgrundlaget for den udbetalte pension fra de  

 øvrige nordiske lande, se lovens § 28, stk. 3, nr. 1.
Ikke-skattepligtig social pension Efter lovens § 28, stk. 3, nr. 2, skal der ske fradrag i  

 indtægtsgrundlaget for pensioner, omfattet af lovens § 28, stk. 3, nr. 1, der  

 ikke er skattepligtige her i landet, hvis pensionerne ellers indgår i  

 indtægtsgrundlaget.
Se bkg. § 35, stk. 2.
ATP-ydelse Når grundbeløbet til førtidspensionister skal beregnes, fradrages en  

 pensionsydelse udbetalt efter lov om Arbejdsmarkedets Tillægspension, se  

 lovens § 28, stk. 3, nr. 3. Bestemmelsen har betydning for  

 førtidspensionister, der senest den 30. juni 1992 er fyldt 62 år og har ret  

 til ATP-pension efter en ægtefælle, der er død før den 1. juli 1992.
Med virkning fra den 1. juli 1992 blev der indført nye regler vedrørende  

 ægtefællepension i ATP-ordningen.
Herefter blev den hidtil løbende  

 ægtefællepension ændret til en ikke skattepligtig engangsydelse til den  

 efterlevende ægtefælle og børn.
Efterlevende ægtefæller, der havde opnået ret  

 til udbetaling af ægtefællepension før den 1. juli 1992, modtager fortsat  

 løbende ydelse efter de gamle regler.
Den løbende ydelse fradrages ved  

 opgørelsen af indtægtsgrundlaget.
Ophørsstøte Ophørsstøtte efter lov om ophørsstøtte til jordbrugere og efter lov om  

 ophørsstøtte til erhvervsfiskere fradrages i indtægtsgrundlaget, se lovens §  

 28, stk. 3, nr. 5.
 Ophørsstøtte kan under visse nærmere betingelser udbetales til personer i  

 alderen 55 - 67 år, der i perioden 1. januar 1994 til 31. december 1998  

 ophører med landbrugs- eller gartnerivirksomhed eller med erhvervsfiskeri.  

 Støtten udbetales i 10 år, dog kun indtil modtageren fylder 67 år.  

 Ordningerne administreres af Strukturdirektoratet.
4.4.7. Tillæg til indtægtsgrundlaget 149. I det indtægtsgrundlag, der er opgjort efter  

 lovens § 28, stk. 1 og 2 m.v., foretages enkelte tillæg.
Bortgivelse Der foretages tillæg til indtægtsgrundlaget for fiktiv indtægt, hvormed  

 pensionisten har forringet sin økonomiske stilling ved bortgivelse eller  

 lignende dispositioner.
De nærmere regler om forhøjelse af indtægtsgrundlaget  

 i tilfælde af bortgivelse fremgår af bkg. §§ 36-38.
 Ved beregningen af den fiktive indtægt ved gave, herunder arveforskud,  

 anvendes 8 pct. af det beløb, hvoraf der beregnes gaveafgift reguleret efter  

 personskattelovens § 20, se bkg. § 37, stk. 2.
 Som hidtil forhøjes beregningsgrundlaget med de 8 pct. kun ved  

 pensionistens dispositioner til fordel for andre.
Persongruppe Kommunen skal ved bortgivelse af gave eller arveforskud anvende den  

 opgørelse, som Told- og Skatteregionen benytter.
Dette betyder, at der ved  

 opgørelsen af det bortgivnes værdi anvendes samme mindstegrænse, som anvendes  

 ved beregning af gaveafgift.
En person kan således i 1998 give afkom,  

 stedbørn og deres afkom, afdødt barns eller stedbarns efterlevende ægtefælle,  

 forældre, stedfor-ældre, bedsteforældre, barns eller stedbarns ægtefælle hver  

 42.500 kr. (i 1998-niveau).
 Beløbet reguleres årligt efter personskattelovens § 20. Der henvises til  

 lov om afgift af dødsboer og gaver.
 Ved overdragelse af fast ejendom beregnes gaveafgiften på grundlag af  

 handelsværdien.
Beregning af gaveafgift Gavegiver og gavemodtager beregner selv afgiften på grundlag af den  

 afgiftspligtige værdi, og indgiver gaveanmeldelse til told- og  

 skatteregionen.
Told- og skatteregionen kan ændre værdiansættelsen.
Gaveanmeldelse Der foretages almindeligvis kun gaveanmeldelse en gang om året, idet  

 samtlige beløb, som er bortgivet i løbet af et kalenderår, afgiftsbehandles  

 under et.
Seneste frist for indgivelse af gaveanmeldelser er den 1. maj i  

 året efter, at gaven er modtaget.
 Told- og Skatteregionen sender kopi af gaveafgiftsberegningen til giverens  

 bopælskommune.
Hvis omregning skal ske, inden Told- og Skatteregionens opgørelse  

 foreligger, må kommunen foretage en foreløbig beregning af den forhøjelse,  

 som bortgivelsen evt. vil medføre.
Kommunen kan indhente en udtalelse fra  

 Told- og Skatteregionen om det bortgivne beløbs størrelse.
Arveforskud til såvel nært beslægtede som til andre anses for bortgivelse.  

 Det er præciseret i bkg., at gaver til andre end nært beslægtede kun  

 betragtes som bortgivelse, når gaven er skattepligtig for modtageren.
Der er  

 set eksempler på, at pensionister har givet gaver til kommunen (fx en bil til  

 et plejehjem). Gaver til kommuner omfattes ikke af bortgivelsesreglerne.
Ud over de egentlige bortgivelsessituationer sker der forhøjelse af  

 indtægtsgrundlaget ved afkald på underholdsbidrag eller ved afkald på en  

 tilsvarende ydelse, der tjener til forsørgelse af pågældende.
Forhøjelsen  

 beregnes kun af det beløb, der er givet afkald på, der overstiger den  

 gaveafgiftsfri grænse i boafgiftsloven, jf. bkg. § 37.
 Kommunalbestyrelsen kan om fornødent indhente en uforbindende og  

 vejledende udtalelse fra statsamterne om på hvilket niveau,  

 underholdsbidraget ville blive udmålt, se retssikkerhedslovens § 12.
Der sker endvidere en forhøjelse af indtægtsgrundlaget ved afkald på  

 retten til at sidde i uskiftet bo.
Forhøjelsen sker kun ved det beløb, der  

 gives afkald på ved skiftet.
Forhøjelsen beregnes med 8 pct. af de udskiftede  

 beløb efter fradrag af det gaveafgiftsfri beløb efter boafgiftsloven, jf.  

 bkg. § 37. Ved det udskiftede beløb forstås det beløb, der falder i arv til  

 børn m.v., bortset fra arv til pensionisten som efterlevende ægtefælle -  

 inden betaling af arveafgifter, men efter fradrag af boomkostninger.
 Arv og forsikringer m.v., der tilfalder en efterlevende ægtefælle, er  

 fritaget for boafgift.
 Ved afkald på falden arv beregnes forhøjelsen ligeledes med 8 pct. af det  

 beløb, der er faldet i arv, bortset fra et grundbeløb på (i 1998-niveau)  

 42.500 kr., der reguleres efter personskattelovens § 20 og efter fradrag af  

 den arveafgift, der skulle have været betalt.
Forhøjelse Forhøjelsen af indtægtsgrundlaget for beregning af grundbeløbet, sker hos  

 den der har foretaget dispositionen.
Ved opgørelsen af indtægtsgrundlaget for  

 pensionstillæg og personlige tillæg gælder forhøjelsen dog begge ægtefæller,  

 jf. lovens § 29, stk. 1, (se nærmere herom under pkt. 153). Af  

 gaveanmeldelsen vil det fremgå, hvem der har foretaget dispositionen.
 Indtægtsgrundlaget forhøjes med 8 %, jf. bkg. § 37. At den bortgivne  

 formue efterfølgende viser sig værdiløs, kan ikke medføre en ændret  

 beregning, se SM P-9-95.
Forhøjelsesperiode Forhøjelsen af indtægtsgrundlaget vedvarer for en periode af indtil 10 år  

 fra bortgivelsen.
Den fastsatte forhøjelse anvendes uændret i hele perioden.  

 Forhøjelsen vedrørende afkald på underholdsbidrag anvendes dog kun for den  

 periode, hvor underholdsbidraget kunne være tildelt.
Dispositioner foretaget før 1. juli 1995 Beregning af forhøjelsen af indtægtsgrundlaget for bortgivelser foretaget  

 før den 1. januar 1995, sker efter de indtil da gældende regler.
Det vil  

 bl.a. sige, at der årligt gaveafgiftsfrit kunne gives gaver på indtil 8.000  

 kr.
 Til afkom, stedbørn og deres afkom kunne endvidere årligt gives 5.000 kr.  

 afgiftsfrit.
Beregning af forhøjelsen af indtægtsgrundlaget for bortgivelser foretaget  

 i perioden 1. januar til 30. juni 1995, sker efter de gældende regler for  

 denne periode.
Det vil bl.a. sige, at der årligt gaveafgiftsfrit kunne gives  

 gaver på indtil 20.000 kr.
Beløbet kan i modsætning til gaver givet før 1. januar 1995 gives af hver  

 forælder.
Det årlige afgiftsfri beløb til svigerbørn i samme periode er  

 14.000 kr.
Dispositioner foretaget før 1. juli 1998 Beregning af forhøjelsen af indtægtsgrundlaget for bortgivelser foretaget  

 mellem d. 1. januar 1995 og 1. juli 1998, sker efter de i den periode  

 gældende regler.
4.4.8. Afrunding 150. Det indtægtsgrundlag, der er beregnet efter  

 lovens § 28, stk. 1-3, afrundes nedad til nærmeste beløb, der er deleligt med  

 100, se lovens § 28, stk. 4.
4.4.9. Fradrag før nedsættelse af grundbeløb Fradrag før indtægtsregulering 151. Indtægtsgrundlaget, som det er opgjort efter §  

 28, stk. 1-4, anvendes ikke umiddelbart ved indtægtsreguleringen.
Der  

 foretages først et fradrag i indtægtsgrundlaget.
Først efter fradraget  

 anvendes indtægtsgrundlaget ved indtægtsregulering af pensionsydelserne.
 Om selve indtægtsreguleringen, se lovens § 31, samt pkt. 159.
Fradragsbeløbet er forskelligt for gifte og for andre pensionister.  

 Fradragsbeløbet ved beregning af grundbeløb udgør pr. 1. januar 1998 på  

 årsbasis 134.900 kr. for gifte og 176.100 kr. for andre.
Disse fradragsbeløb  

 benyttes både ved beregning af grundbeløb til førtidspensionister og  

 grundbeløb til folkepensionister.
 Fradragsbeløbene reguleres en gang årligt pr. 1. januar, se lovens § 49.
4.5. »Samspilsløsningen« og omlægninger på skatte- og  

 pensionsområderne 152. Folketinget vedtog i 1987 den såkaldte  

 »samspilsløsning«, hvorefter indtægtsreguleringen af  

 pensionsydelser, dvs. personlige tillæg, pensionstillæg og grundbeløb sker i  

 forlængelse af hinanden, så alle ydelserne ikke bortfalder på en gang.
Dette  

 er opnået ved, at der er fastsat forskellige fradragsbeløb for personlige  

 tillæg, pensionstillæg og grundbeløb.
Ved skatte- og pensionsomlægningen, der trådte i kraft den 1. januar 1994,  

 skete der en skattemæssig ligestilling af pensionister med andre  

 skatteborgere, og pensionssatserne blev ændret.
Samtidig blev fradragsbeløbet  

 ved beregning af grundbeløb for enlige pensionister forhøjet år for år frem  

 til 1. januar 1999, se § 4, stk. 5 i lov nr. 497 af 30. juni 1993.
I den samme periode aftrappes det særlige pensionstillæg til reelt enlige,  

 og det almindelige pensionstillæg til reelt enlige bliver tilsvarende  

 forhøjet.
Det betyder, at indtægtsreguleringen af det almindelige  

 pensionstillæg gradvist sker over et længere indtægtsinterval.
 Den løbende forhøjelse af fradragsbeløbet for beregning af grundbeløbet  

 skal i overenstemmelse med principperne fra samspilsløsningen sikre, at  

 grundbeløb og pensionstillæg til enlige ikke indtægtsreguleres inden for det  

 samme indtægtsinterval.
 Forhøjelsen af fradragsbeløbet ved beregning af grundbeløb til enlige  

 udgør eksklusiv satsreguleringer i 1994 PL-niveau, pr. 1. januar 1998 20.000  

 kr. og pr. 1. januar 1999 21.600 kr.
4.6. Indtægtsgrundlag for pensionstillæg og personlige tillæg efter § 29 Lovens § 29 Samme indtægtsgrundlag for folke- og førtidspensionister 153. Indtægtsgrundlaget for beregning af  

 pensionstillæg og personlige tillæg efter lovens § 17, stk. 1 og 2, opgøres  

 på samme måde for både folke- og førtidspensionister.
Hvis pensionisten er  

 gift, opgøres indtægtsgrundlaget på grundlag af ægtefællernes samlede  

 indtægter.
Indtægtsgrundlaget opgøres på samme måde som indtægtsgrundlaget for  

 beregning af grundbeløb til førtidspensionister.
Dvs. at indtægtsgrundlaget  

 opgøres efter lovens § 28, stk. 1-4, se pkt. 141 ff.
 Der skal dog ikke foretages fradrag i indtægtsgrundlaget for udbetalt  

 ATP-pension efter lovens § 28, stk. 3, nr. 3. Reglerne om tillæg for fiktiv  

 indtægt ved bortgivelse, se § 28, stk. 3, nr. 4, finder anvendelse for  

 ægtefællers samlede indtægtsgrundlag.
Eksempel Ankestyrelsen fandt, at der ikke var hjemmel til at fratrække  

 ligningsmæssige fradrag for udgifter til hustrubidrag i den personlige  

 indkomst ved beregning af pensionstillæg, Se SM P-25- 97.
4.6.1. Opgørelse af indtægtsgrundlag for beregning af pensionstillæg til  

 en gift pensionist Særlig regel 154. Der gælder en særlig regel for opgørelse af  

 indtægtsgrundlaget ved beregning af pensionstillæg for pensionister, der er  

 gift med en person, der ikke modtager social pension, se lovens § 29, stk. 2.
Bestemte indtægtsarter Indtægtsgrundlaget kan nedsættes, hvis ægtefællen har indtægter, der  

 hidrører fra personligt arbejde, delpension, kontanthjælp, sygedagpenge,  

 arbejdsløshedsdagpenge, efterløn, delefterløn eller overgangsydelse.
 Det er alene disse indtægtsarter, der kan medføre nedsættelse af  

 indtægtsgrundlaget efter lovens § 29, stk. 2. Ægtefællens indtægter fra  

 tjenestemandspension, privat pension og renteindtægter er derfor ikke  

 omfattet af § 29, stk. 2, se SM P- 7-95.
Hvis ægtefællen har indtægter af den nævnte art, ses der ved opgørelsen af  

 indtægtsgrundlaget bort fra disse indtægter op til et loft på 10.000 kr.  

 Overstiger ægtefællens indtægter af nævnte art herefter 135.000 kr., ses der  

 bort fra den del af indtægten, der overstiger 135.000 kr. og indtil 170.000  

 kr.
Den del af indtægten, der efter fradrag af 10.000 kr. overstiger 170.000  

 kr., indgår fuldt ud i indtægtsgrundlaget ved beregning af pensionstillæg.
 Det er alene ægtefællens indtægt af de nævnte arter efter  

 arbejdsmarkedsbidrag, der lægges til grund ved den særlige beregning efter §  

 29, stk. 2.
Opgørelse Der henvises til beregningseksempel 4, der viser et eksempel på opgørelse  

 af indtægtsgrundlaget ved beregning af pensionstillæg for en pensionist, der  

 er gift med en person, der ikke modtager social pension.
4.6.2. Særligt om beregning af social pension til en person, der er gift  

 med en kontanthjælpsmodtager 155. Beregning af både kontanthjælp og pensionsydelse  

 til et ægtepar, kan i visse tilfælde være afhængig af størrelsen af  

 henholdsvis pensionsydelse til A og kontanthjælp til B.
 I disse tilfælde beregnes hjælpen efter aktivlovens § 26, som til en  

 enlig, idet ægtefællen modtager en selvstændig offentlig forsørgelsesydelse  

 efter anden lovgivning.
I indtægtsgrundlaget for beregning af pensionsydelsen til pensionisten A,  

 hvor begge ægtefællers samlede indtægtsgrundlag lægges til grund, indgår  

 størrelsen af den kontanthjælp til ægtefællen B, der er beregnet efter  

 aktivlovens § 37, som til en enlig.
Den herefter beregnede pension udbetales  

 til pensionisten.
 Efter aktivlovens § 30 foretages der fradrag i den beregnede kontanthjælp  

 for de indtægter hos den ikke kontanthjælpsberettigede ægtefælle A, der  

 ligger ud over, hvad A uden indtægter kunne have fået udbetalt som enlig  

 kontanthjælpsmodtager.
 Den beregnede pension, der udbetales til pensionisten A, indgår således i  

 den indtægt hos pensionisten, hvorefter der evt. skal foretages fradrag i  

 kontanthjælpen til ægtefællen, B, se aktivlovens § 30.
Den herefter beregnede kontanthjælp, udbetales til  

 kontanthjælpsmodtageren.
Hvis den beregnede kontanthjælp, der kan udbetales  

 til B, er mindre end den kontanthjælp, der indgår i indtægtsgrundlaget for  

 beregning af pensionen, omregnes pensionen ikke på baggrund heraf.
4.6.3. Fradragsbeløb før nedsættelse af pensionstillæg og personlige  

 tillæg Fradragsbeløb for pensionstillæg 156. Fradragsbeløbet i det opgjorte indtægtsgrundlag  

 efter § 29, stk. 1 og 2, ved beregning af pensionstillæg udgør pr. 1. januar  

 1998 på årsbasis for gifte 88.000 kr. og for andre 43.900 kr.
Fradragsbeløb for personligt tillæg 157. Fradragsbeløbet i det opgjorte indtægtsgrundlag  

 efter § 29, stk. 1, ved beregning af et personligt tillæg tildelt efter  

 lovens § 17, stk. 1 og 2, udgør pr. 1. januar 1998 på årsbasis for gifte  

 23.100 kr. og for andre 11.500 kr.
4.7. Den første pensionsberegning Lovens § 30 Aktuelle og fremtidige indtægtsforhold 158. Den første pensionsberegning skal ske på grundlag  

 af pensionistens nuværende og kommende (forventede) indtægt.
I opgørelsen  

 opregnes de aktuelle indkomstforhold til helårsbasis.
Ved førstegangsberegning af pension vil der normalt være sket ændringer i  

 indtægtsforholdene i forhold til seneste skattemæssige årsopgørelse.
Den  

 seneste skattemæssige årsopgørelse kan derfor ikke benyttes ved opgørelsen af  

 indtægtsgrundlaget, idet den ikke er udtryk for pensionistens aktuelle  

 indtægtsforhold og derfor ikke kan antages at give et reelt billede af  

 pensionistens nuværende og kommende indtægter.
 Den første pensionsberegning skal derfor ske på grundlag af et samlet skøn  

 over den forventede fremtidige indkomst opgjort efter retningslinierne i  

 lovens §§ 27-29.
 For folkepensionister skal den første pensionsberegning af grundbeløb ske  

 på grundlag af et skøn over den fremtidige indtægt ved personligt arbejde.
 Om førstegangsberegning, se endvidere pkt. 180 i kap. 6, herunder om  

 beregning i forbindelse med overgang fra førtidspension til folkepension.
Fastsættelse ud fra gældende skatteregler Den årlige fastsættelse af indtægtsgrundlaget til brug for  

 pensionsberegningen sker ud fra de skatteregler, der er gældende på det  

 tidspunkt, hvor pensionen modtages.
Efter virksomhedsskattelovens § 2, stk. 2, skal den skattepligtige ved  

 indgivelse af selvangivelse for et indkomst år tilkendegive, om reglerne  

 vedrørende virksomhedsordningen skal anvendes for det pågældende indkomstår.  

 Den skattepligtige kan omgøre sin beslutning om, hvorvidt  

 virksomhedsordningen skal anvendes eller ej.
Dette skal i givet fald ske  

 inden udløbet af ligningsfristen i skattestyrelseslovens § 3, stk. 1, dvs.  

 senest den 30. juni i det andet kalenderår efter udløbet af det pågældende  

 indkomstår.
Vælger den skattepligtige at anvende reglerne om  

 virksomhedsordningen, skal reglerne anvendes for hele virksomheden i hele  

 indkomståret.
Ved den første pensionsberegning og ved beregning af pension på grundlag  

 af den forventede fremtidige indtægt skal der ved beregning til en  

 selvstændig erhvervsdrivende, der bevarer sin virksomhed efter overgang til  

 pension, tages udgangspunkt i forholdene i det seneste afsluttede indkomstår,  

 med mindre pensionisten dokumenterer, at der vil ske ændringer med hensyn til  

 tilslutningen til virksomhedsordningen for det kommende år.
Det kan fx ske  

 ved, at pensionisten får sin seneste skattemæssige årsopgørelse ændret som  

 følge af, at pensionisten har omgjort sin beslutning vedrørende tilslutning  

 til virksomhedsordningen - eller ved at lade sig forskudsregistrere som  

 omfattet af virksomhedsordningen for det kommende år.
4.8. Nedsættelse af pensionen - indtægtsreguleringen Lovens § 31 159. Nedsættelsen af de pensionsydelser, der  

 indtægtsreguleres, sker på forskellig måde, afhængig af hvilken  

 pensionsydelse der er tale om, se lovens § 31.
Nedsættelse af grundbeløb Grundbeløbet nedsættes med 60 pct. af det indtægtsgrundlag, der er opgjort  

 efter § 27 for folkepensionister og efter det indtægtsgrundlag der er opgjort  

 efter § 28 for førtidspensionister.
Dvs. det opgjorte indtægtsgrundlag efter  

 fradrag af fradragsbeløbet.
 Der henvises til beregningseksempel 5 om beregning af grundbeløb.
Nedsættelse af pensionstillæg Pensionstillæg nedsættes med 30 pct. af det indtægtsgrundlag, der er  

 opgjort efter § 29. Dvs. det opgjorte indtægtsgrundlag efter fradrag af  

 fradragsbeløbet.
Hvis pensionistens ægtefælle også har ret til  

 pensionstillæg, nedsættes pensionstillægget dog med 15 pct. for hver  

 ægtefælle.
Fra 1. januar 1995 til 1. januar 1999 overføres det indtægtsuafhængige  

 særlige pensionstillæg gradvis til det almindelige indtægtsregulerede  

 pensionstillæg til reelt enlige pensionister.
Denne overførsel betyder, at  

 det almindelige pensionstillæg til reelt enlige pensionister fra den 1.  

 januar 1995 er højere end pensionstillægget til andre, se § 4, stk. 3 i lov  

 nr. 497 af 30. juni 1993, samt pkt. 248.
 Forhøjelserne af pensionstillægget vil indebære, at indtægtsgrundlaget kan  

 stige betragteligt år for år frem til 1999 før pensionstillægget er reguleret  

 helt bort.
 Der henvises til beregningseksempel 4, der viser et eksempel på beregning  

 af pensionstillæg til en gift pensionist.
 Ægteskabstillæg nedsættes i fortsættelse af pensionstillægget, se pkt.  

 248.
Nedsættelse af personligt tillæg Størrelsen af et tildelt personligt tillæg efter lovens § 17, stk. 1 og 2,  

 beregnes efter pensionistens personlige tillægsprocent.
 Den personlige tillægsprocent er 100, hvis pensionistens og en eventuel  

 ægtefælles indtægtsgrundlag opgjort efter § 29, ikke overstiger  

 fradragsbeløbet, se lovens § 29, stk. 4.
 Hvis indtægtsgrundlaget overstiger fradragsbeløbet, nedsættes den  

 personlige tillægsprocent med 1 procentpoint for hver 300 kr. for enlige og  

 600 kr. for gifte, som indtægtsgrundlaget overstiger fradragsbeløbene for  

 henholdsvis enlige og gifte.
 Personligt tillæg efter lovens § 17, stk. 3 og 4, indtægtsreguleres ikke.
 Om tildeling af personligt tillæg henvises til kap. 2.
4.8.1. Indtægtsopgørelsen ved beregning af brøkpension Brøkpension 160. Hvis en pensionist ikke har optjent ret til fuld  

 pension, men alene optjent ret til en brøkpension, beregnes pensionen i  

 første omgang på samme måde, som for en fuld pension.
Nedsættelse af  

 pensionen i forhold til bopælstiden sker som sidste led i beregningen, se  

 lovens § 7.
 Personligt tillæg efter lovens § 17, nedsættes ikke i forhold til  

 bopælstiden.
4.9. Skematisk oversigt over fremgangsmåden ved opgørelse af  

 indtægtsgrundlaget 161. I det følgende benyttes opgørelsen af  

 indtægtsgrundlaget ved beregning af grundbeløb til førtidspensionister som  

 eksempel.
Indtægtsgrundlaget opgøres for hver ægtefælle for sig.
1. Udgangspunktet er pensionistens personlige indkomst med tillæg af positiv kapitalindkomst samt aktieindkomst, der beskattes  

 efter personskattelovens § 8 a, stk. 2. Ved den årlige fastsættelse af  

 pensionen tages der udgangspunkt i den seneste skattemæssige årsopgørelse.
 Ved denne opgørelse tages der hensyn til skattelovgivningens regler om  

 fremførsel af et evt. underskud til de følgende indkomstår, overførsel af  

 underskud til ægtefælle samt modregning af aktieindkomst mellem ægtefæller.
 2. I opgørelsen efter pkt. 1, sker der herefter  

 fradrag og tillæg for:
3. Opgøres indtægtsgrundlaget på basis af den seneste  

 skattemæssige årsopgørelse, opreguleres den personlige indkomst efter fradrag  

 og tillæg nævnt i pkt. 2 a-2 d til en aktuel indkomst med de  

 satsreguleringsprocenter, der gælder for det år, som årsopgørelsen vedrører,  

 og det efterfølgende år.
Fra 1. januar 1997 sker reguleringen på samme måde  

 som ved forskudsregistreringen, se pkt. 146. Såfremt slutresultatet af 1-3  

 ved beregning af grundbeløb til en gift pensionist er negativt, nulstilles  

 beløbet og der sker ikke overførsel mellem ægtefællerne.
 Det bemærkes, at ved opgørelse af indtægtsgrundlaget for pensionstillæg og  

 personligt tillæg overføres et evt. negativt beløb til den anden ægtefælle,  

 da indtægtsgrundlaget i dette tilfælde opgøres på grundlag af ægtefællernes  

 samlede indtægter.
 4. Det opgjorte beløb nedrundes, se pkt. 150.
 5. Dette beløb nedsættes herefter med fradragsbeløbet,  

 se pkt. 151.
 6. Grundbeløbet nedsættes med 60 pct. af  

 indtægtsgrundlaget efter 5.
7. Det beregnede grundbeløb afrundes til nærmeste  

 beløb, der er deleligt med 12, således at der kan udbetales et hele kronebeløb på  

 månedsbasis.
4.10 Minimumsbeløb for udbetalt pension Lovens § 31, stk. 4 162. Pensionen udbetales ikke, hvis den bliver mindre  

 end et minimumsbeløb, se lovens § 31, stk. 4.
Efter EU-reglerne, se artikel 48, stk. 1, i EF-forordning nr. 1408/71, har  

 berettigede krav på at få udbetalt pension efter et års bopæl i Danmark,  

 svarende til 1/40 af grundbeløbet.
På basis heraf er minimumsbeløbet fastsat  

 til 1/40 af grundbeløbet, se lovens § 49, nr. 12.
 Alle pensionsydelser bortset fra personlige tillæg medregnes i  

 mindstebeløbet, se bkg. § 45.
Bistands- og plejetillæg Bistands- og plejetillæg udbetales, selv om pensionstillæg og grundbeløb  

 er bortreguleret som følge af ekstraindtægter, se bkg. § 46.
Særligt pensionstillæg Særligt pensionstillæg udbetales til reelt enlige, der er berettiget til  

 folkepension, selv om grundbeløb og pensionstillæg er bortreguleret som følge  

 af ekstraindtægter.
 For førtidspensionister er det en betingelse for at modtage særligt  

 pensionstillæg, at der udbetales førtidspension efter lovens § 13. Se § 4,  

 stk. 2, i lov nr. 497 af 30. juni 1993 om ændring af lov om social pension.
Bevarer retten til pension Selv om en pension er bortreguleret, bevarer pensionisten retten til efter  

 anmodning påny at få udbetalt pension, hvis en beregning på et senere  

 tidspunkt berettiger til det.
Den myndighed, der behandler anmodningen, skal  

 således ikke træffe fornyet afgørelse om tilkendelse i sager, hvor pensionen  

 har været bortreguleret på grund af indtægt.
 Der henvises til beregningseksempel 6, der viser et eksempel på en  

 pensionist med en beregnet pension under minimumsbeløbet efter lovens § 31,  

 stk. 4.
4.11. Tillæg til pensionister bosiddende i kommuner med høje  

 skatteprocenter Lovens § 72 c 163. Som led i skatteomlægningen og bruttoficeringen  

 af de sociale pensioner, gives et tillæg til pensionister, der er bosiddende  

 i kommuner, hvor summen af kommune-, amts- og kirkeskatten udgør mindst 31,8  

 pct.
Tillægget sikrer, at pensionister i disse kommuner ikke får tab som  

 følge af, at de efter 1. januar 1994 er skattepligtige i fuldt omfang.
Både  

 enlige og gifte pensionister kan være berettiget til tillægget.
 Tillægget udbetales som et engangsbeløb i tilknytning til  

 pensionsudbetalingen i starten af året.
Tillægget udbetales til pensionister, der får udbetalt pension og som er  

 bosiddende i kommunen den 1. januar i det pågældende år.
Det gælder også selv  

 om pensionisten er skattepligtig i en anden kommune.
Personer, der får ret  

 til pension med tilbagevirkende kraft fra den 1. januar eller tidligere, har  

 dog også ret til dette tillæg, hvis de øvrige betingelser i øvrigt er  

 opfyldt.
 Tillægget udbetales uafhængigt af pensionistens indtægtsforhold.
Beløb Tillægget udgør 59 kr. for reelt enlige og 34 kr. for andre for hver 0,1  

 procentpoint, som summen af de nævnte skatteprocenter efter afrunding til en  

 decimal overstiger 31,8 pct.
Tillægget afrundes opad til nærmeste hele  

 kronebeløb, der er deleligt med 50.
 Tillæg udbetales ikke, hvis det før oprunding udgør mindre end 250 kr. for  

 reelt enlige og 150 kr. for andre.
 De nævnte beløbsstørrelser satsreguleres ikke.
 I beregningseksempel 7 er vist en beregning af tillæg til enlige  

 pensionister i kommuner med høje skatteprocenter.
4.12. Afskaffelse af reglerne vedrørende forhøjet personfradrag og nedslag  

 i skatteansættelsen Forhøjet personfradrag 164. Skatteomlægningen, der trådte i kraft pr. 1.  

 januar 1994, medførte bl.a. skattemæssig ligestilling mellem pensionister og  

 andre skatteydere.
Et led heri var afskaffelsen af personskattelovens regler  

 om et forhøjet personfradrag til personer, der er fyldt 67 år eller som  

 modtager eller får forskud på førtidspension, og som ansås for reelt enlige.  

 Denne ordning indebar, at reelt enlige pensionister uden supplerende  

 indtægter i praksis ikke betalte indkomstskat af de offentlige  

 pensionsindtægter.
Dette gælder således ikke efter den 1. januar 1994.
Nedslag i skatteansættelsen Loven om nedslag i skatteansættelsen for renteindtægter m.v. (lov nr. 343  

 af 4. juni 1986) - der alene gjaldt for 67-årige personer - blev ophævet  

 samtidig med skattereformens ikrafttræden.
Personer på 67 år kan således  

 efter dette tidspunkt normalt ikke få nedslag i den skattepligtige indkomst  

 for visse renteindtægter og løbende pensionsudbetalinger.
 Personer, der var berettiget til rentenedslag m.v. i indkomståret 1993,  

 bevarer dog i medfør af nogle overgangsregler - med visse reduktioner -  

 adgangen hertil i de efterfølgende indkomstår, dog kun indtil udløbet af  

 indkomståret 1998. For indkomstårene 1997 og 1998 udgør nedslaget det for  

 indkomståret 1993 beregnede beløb, nedsat med henholdsvis 2.100 kr. og 2.800  

 kr.
4.13. Eksempler på pensionsberegning Eksempel 1 Indtægtsgrundlag ved opgørelse af grundbeløb til førtidspensionister  

 (lønmodtager):
Kr. Ægtefælle 1 Ægtefælle 2 Ægtefællerne i alt Arbejdsindtægt 10.000 75.000 85.000 Pensionsbidrag 12.000 0 12.000 Renteindtægter 6.000 0 6.000 Renteudgifter 0 -5.000 -5.000 Aktieindkomst -2.000 6.000 4.000 Skattegrundlag:
Personlig indkomst -2.000 75.000 73.000 Kapitalindkomst 6.000 -5.000 1.000 Aktieindkomst -2.000 6.000 4.000 Indtægtsgrundlag:
Personlig indkomst - efter udligning mellem ægtefællerne 0 73.000 Kapitalindkomst 1.000 0 Aktieindkomst 0 4.000 Indtægtsgrundlag i alt 1.000 77.000 Eksempel 2 Indtægtsgrundlag ved opgørelse af grundbeløb til enlig førtidspensionist  

 med indtægt fra egen virksomhed:
 Forhold vedrørende virksomheden:
 Egenkapital (virksomhedsskattelovens §§ 7-9) 100.000 kr.
 Omsætning 85.000 kr.
 - Renteudgifter 9.000 kr.
 - Udgifter forbundet med erhvervelse af indkomst 15.000 kr.
 Overskud 61.000 kr.
 Personlig indkomst:
 Omsætning 85.000 kr.
 - Udgifter forbundet med erhvervelse af indkomst 15.000 kr.
- Arbejdsmarkedsbidrag og opsparing efter lov om midlertidig pensionsopsparing (9 pct. af 70.000 kr.) 6.300 kr.
 Personlig indkomst 63.700 kr.
 Kapitalindkomst:
 - Renteudgifter 9.000 kr.
 Kapitalindkomst -9.000 kr.
 Indtægtsgrundlag til beregning af grundbeløb:
 Personlig indkomst 63.700 kr.
 Positiv kapitalindkomst 0 kr.
 Indtægtsgrundlag 63.700 kr.
 Personlig indkomst:
 Omsætning 85.000 kr.
 - Udgifter forbundet med erhvervelse af indkomst 15.000 kr.
 - Kapitalafkast (afkastsats 10 pct.) 10.000 kr.
- Arbejdsmarkedsbidrag og opsparing efter lov om midlertidig pensionsopsparing (9 pct. af 60.000 kr.) 5.400 kr.
 Personlig indkomst 54.600 kr.
 Kapitalindkomst:
 Kapitalafkast (afkastsats 10 pct.) 10.000 kr.
 - Renteudgifter 9.000 kr.
 Kapitalindkomst 1.000 kr.
 Indtægtsgrundlag til beregning af grundbeløb:
 Personlig indkomst 54.600 kr.
 Positiv kapitalindkomst 1.000 kr.
 Indtægtsgrundlag 53.600 kr.
 Personlig indkomst:
 Overskud overført til personlig beskatning 61.000 kr.
 - Kapitalafkast (afkastsats 10 pct.) 10.000 kr.
- Arbejdsmarkedsbidrag og opsparing efter lov om midlertidig pensionsopsparing (9 pct. af 51.000 kr.) 4.590 kr.
 Personlig indkomst 46.410 kr.
 Kapitalindkomst:
 Kapitalafkast (afkastsats 10 pct.) 10.000 kr.
 Kapitalindkomst 10.000 kr.
 Indtægtsgrundlag til beregning af grundbeløb:
 Personlig indkomst 46.410 kr.
 Positiv kapitalindkomst 10.000 kr.
 Indtægtsgrundlag 56.410 kr.
 Indtægtsgrundlaget ved beregning af pensionstillæg og personlige tillæg  

 opgøres på samme måde, dog med de ændringer der fremgår af lovens § 29.
Eksempel 3 Indtægtsgrundlag ved beregning af grundbeløb til enlig folkepensionist.
 Grundbeløbet til folkepensionister reguleres alene på grundlag af  

 indtægter ved personligt arbejde.
 Personlig indkomst:
 Lønindkomst 120.000 kr.
Arbejdsmarkedsbidrag og opsparing efter lov om midlertidig pensionsopsparing (9 pct. af 120.000 kr.) 10.800 kr.
 Personlig indkomst 109.200 kr.
 Kapitalindkomst:
 Renteindtægter 10.000 kr.
 - Renteudgifter 4.000 kr.
 Kapitalindkomst 6.000 kr.
 Indtægtsgrundlag:
 Personlig indkomst (kapitalindkomst medregnes ikke) 109.200 kr.
 Under forudsætning af, at folkepensionisten selv bidrager væsentligt til  

 virksomhedens drift, indgår alene den personlige indkomst, som er forbundet  

 med personligt arbejde, i indtægtsgrundlaget ved beregning af grundbeløb til  

 folkepensionister.
Indtægtsgrundlaget afhænger af, hvilken skatteordning virksomheden  

 behandles efter.
Med udgangspunkt i virksomheden i eksempel 2 bliver  

 indtægtsgrundlagene:
 Almindelig skatteberegning 63.700 kr.
 Pensionisten er omfattet af kapitalafkastordningen 54.600 kr.
 Pensionisten er omfattet af virksomhedsordningen 46.410 kr.
Eksempel 4 Opgørelse af indtægtsgrundlag for beregning af pensionstillæg til  

 pensionist gift med ikke-pensionist.
Kr. Ægtefælle 1 Ægtefælle 2 Ægtefællerne Personlig indkomst:
Privat pensionsydelse 3.000 - 3.000 Personlig indkomst i alt 8.000 150.000 158.000 Kapitalindkomst:
Renteindtægter - 5.500 5.500 Indtægtsgrundlag for beregning af pensionstillæg inden fradrag som følge af ægtefælles arbejdsindtægt 8.000 155.500 163.500 Fradrag som følge af ægtefælles arbejdsindtægt - 15.0002) 15.000 Indtægtsgrundlaget for beregning af pensionstillægget udgør i eksempel 4 i  

 alt 148.500 kr.
Fradragsbeløbet ved beregning af pensionstillæg til gifte  

 pensionister udgør 88.000 kr. (1998- sats).
Det fulde pensionstillæg til en gift pensionist udgør 20.568 kr. årligt  

 (1998-sats). I dette tilfælde nedsættes pensionstillægget med 18.150 kr.
Det  

 svarer til 30 pct. af den del af indtægtsgrundlaget, der overstiger  

 fradragsbeløbet på de 88.000 kr., d.v.s. 30 pct. af (148.500 - 88.000).
 Pensionstillægget udgør herefter 2.418 kr. årligt (20.568 kr. - 18.150  

 kr.). Dette beløb afrundes til 2.424 kr., svarende til 202 kr. pr. måned.
Eksempel 5 Beregning af grundbeløb til enlig førtidspensionist.
En enlig førtidspensionist har et opgjort indtægtsgrundlag på 200.000 kr.  

 Fradragsbeløbet gældende pr. 1. januar 1998 udgør 176.100 kr., så  

 nedsættelsen af grundbeløbet skal beregnes på grundlag af en indtægt på  

 23.900 kr.
Nedsættelsen beregnes som 60 pct. x 23.900 kr. = 14.340 kr.  

 Grundbeløbet udgør efter nedsættelsen således 46.812 kr. (1998-sats) minus  

 14.340 kr. = 32.472 kr. eller 2.706 kr. pr. måned.
 Berettiger bopælstiden kun til 17/40 af fuld pension, reduceres den  

 beregnede pension til 17/40, d.v.s. grundbeløbet skal i dette tilfælde  

 udbetales med 17/40 x 32.472 kr. = 13.800,60 kr. - hvilket afrundes til  

 13.800 kr. eller 1.150 kr. pr. måned.
Eksempel 6 Enlig pensionist med beregnet pension under minimumsbeløbet efter § 31,  

 stk. 4.
En enlig pensionist med almindelig førtidspension har et opgjort  

 indtægtsgrundlag på 253.000 kr.
Fradragsbeløbet ved beregning af grundbeløb  

 udgør 176.100 kr.
Pensionen skal således beregnes på grundlag af en indtægt  

 på 76.900 kr.
Nedsættelsen beregnes som 60 pct. x 76.900 kr. = 46.140 kr.
 Grundbeløbet udgør således 46.812 kr. (1998-sats) - 46.140 kr. = 672 kr.  

 Pensionen udbetales ikke, fordi det beregnede grundbeløb er under 1/40 af det  

 maksimale grundbeløb, d.v.s. under 1.170 kr. årligt.
Eksempel 7 Beregning af tillæg til pensionister bosiddende i kommune med høj  

 skatteprocent.
I X-købing kommune er den samlede kommune-, amts- og kirkeskat på 32,25  

 pct.
Den samlede skatteprocent afrundes til en decimal, d.v.s. til 32,3 pct.  

 Da skatteprocenten således overstiger 31,8 pct. beregnes herefter et årligt  

 tillæg på 59 kr. for hver 0,1 procentpoint, som skatteprocenten efter  

 afrunding til en decimal overstiger 31,8 pct.
 For reelt enlige pensionister svarer beløbet til 5 x 59 kr. = 295 kr., der  

 herefter oprundes til nærmeste beløb, der er deleligt med 50, d.v.s. til 300  

 kr. årligt.
 For gifte pensionister svarer beløbet til 5 x 34 kr. = 170 kr., der  

 herefter oprundes til 200 kr. årligt pr. ægtefælle.
 Tillægget, der er skattefrit, kommer til udbetaling som et engangsbeløb i  

 forbindelse med pensionsudbetalingen i starten af året.
 Udbetaling m.v.
Lovens §§ 33-38 - - - - - - - § 33.  Pension udbetales månedsvis forud fra den 1. i  

 måneden efter, at der er ansøgt om pension, og at lovens betingelser er  

 opfyldt.
 Stk. 2.  Pension tilkendt efter §§ 14, 16 og 18  

 udbetales med virkning fra den 1. i måneden efter, at der er truffet  

 afgørelse om pension, dog senest med virkning fra den 1. i måneden efter, at  

 der er forløbet 3 måneder, fra behandlingen af førtidspensionssagen er  

 påbegyndt eller der er ansøgt om pension efter §§ 16 og 18. Pensionen, jf. 1.  

 pkt., udbetales tidligst fra den 1. i måneden efter, at betingelserne for  

 tilkendelse af pension efter §§ 14, 16 og 18 er opfyldt.
§ 33 a.  For personer, der modtager førtidspension  

 efter § 14, jf. § 13, kan der efter modtagerens ønske indbetales ATP-bidrag,  

 jf. § 2 b, i lov om Arbejdsmarkedets Tillægspension.
ATP-bidraget udgør det i  

 § 15, stk. 1, i lov om Arbejdsmarkedets Tillægspension fastsatte bidrag, jf.  

 dog stk. 3 Stk. 2.  Der kan ikke indbetales ATP-bidrag, hvis  

 pensionen, jf. stk. 1, månedsvis udgør mindre end 1.000 kr.
Stk. 3.  Modtageren af førtidspension betaler halvdelen  

 af ATP- bidraget, mens den anden halvdel betales af kommunen.
Hver  

 bidragsandel for en måned nedrundes til nærmeste hele kronebeløb.
 Stk. 4.  ATP-bidraget fra modtageren af førtidspension  

 indeholdes månedsvis ved udbetalingen af førtidspension.
 Stk. 5.  Staten afholder kommunens udgifter til  

 ATP-bidrag efter denne lov.
 Stk. 6.  De nærmere regler om bidragsbetaling efter stk.  

 1-4, herunder betingelser for ophør af bidragsbetaling, fastsættes af  

 socialministeren efter indstilling fra bestyrelsen for Arbejdsmarkedets  

 Tillægspension.
 § 34.  Hvis pensionen ikke har været udbetalt under  

 ophold i boformer m.v., jf. § 46, genoptages udbetalingen med virkning fra  

 opholdets ophør.
 § 35.  (Ophævet med virkning fra 1. juli 1998 ved lov  

 nr. 456 af 10. juni 1997).
§ 36.  Hvis kommunalbestyrelsen skønner, at en  

 pensionist ikke kan administrere pensionen, afgør kommunalbestyrelsen, på  

 hvilken måde pensionen skal udbetales.
Kommunalbestyrelsen kan anmode om, at  

 der iværksættes værgemål for pensionisten, jf. værgemålslovens § 16.
§ 37.  Personer, der har ret til førtidspension eller  

 invaliditetsydelse, overgår uden ansøgning fra den 1. i måneden efter det  

 fyldte 67. år til at modtage folkepension.
Personer, der ved overgangen  

 modtog bistands- eller plejetillæg, bevarer disse tillæg.
 § 38.  Socialministeren kan fastsætte nærmere regler  

 om udbetaling af pension, herunder om størrelsen af personligt tillæg.
- - - - - - - 5.1. Udbetalingstidspunkt Lovens § 33 og § 34 Folkepension 165. Som hovedregel udbetales pension, herunder  

 folkepension, fra den 1. i måneden efter, at der er ansøgt om pension, dog  

 tidligst fra den 1. i måneden efter, at lovens betingelser er opfyldt.
 Førtidspension m.v.
Retten til pension opnås ved afgørelsen om tilkendelse af pension.
Pension  

 tilkendt efter §§ 14, 16 og 18, udbetales med virkning fra den 1. i måneden  

 efter, at der er truffet afgørelse om pension, hvis betingelserne for  

 tilkendelse af pension i øvrigt er opfyldt på dette tidspunkt.
 Hvis der ikke er truffet afgørelse om pension efter, at der er forløbet 3  

 måneder, fra behandlingen af førtidspensionssagen er påbegyndt, eller der er  

 ansøgt om pension efter §§ 16 og 18, udbetales pensionen dog med virkning fra  

 den 1. i måneden efter, at der er forløbet 3 måneder fra det tidspunkt, hvor  

 behandlingen af sagen er påbegyndt, eller der er ansøgt om pension efter §§  

 16 og 18, forudsat betingelserne i øvrigt er opfyldt på dette tidspunkt.
 Af hensyn til udbetalingstidspunktet er det derfor meget vigtigt, at  

 kommunen i den enkelte sag præcist angiver tidspunktet for sagens  

 påbegyndelse.
Personligt tillæg Der kan ikke udbetales personligt tillæg for en periode, der ligger forud  

 for det tidspunkt, hvorfra pensionen er tilkendt, se pkt. 90 vedr. lovens §  

 17, stk. 5.
Overgangsregel 166. Lovens §§ 33 og 35 om udbetaling og forskud, som  

 var gældende før den 1. januar 1996, finder fortsat anvendelse i sager, hvori  

 der er indgivet ansøgning om pension før denne dato, og som afgøres den 1.  

 januar 1996 eller senere.
 Efter de før 1. januar 1996 gældende regler i §§ 33 og 35 udbetales  

 almindelig førtidspension efter lovens § 14, stk. 3, tidligst fra den 1. i  

 måneden efter, at der er truffet afgørelse om pension.
 Mellemste og højeste førtidspension vil efter overgangsreglerne kunne  

 udbetales fra den 1. i måneden efter, at der er ansøgt om førtidspension, og  

 at lovens betingelser i øvrigt er opfyldt.
Reglerne i øvrigt 167. Om alderens betydning for tilkendelse af pension  

 henvises til kap. 2, pkt. 48.
 Den sociale pension beregnes og udbetales som hovedregel for hele måneder.  

 Det gælder både, når en person første gang bliver berettiget til pension, og  

 ved overgang fra en pensionsform til en anden.
 I forbindelse med udskrivning fra boformer m.v. efter lovens § 46,  

 genoptages pensionsudbetalingen med virkning fra opholdets ophør, se lovens §  

 34 og pkt. 211.
Omregning Omregning af pensionen i løbet af året ved ændringer i pensionistens  

 økonomiske eller personlige forhold skal ske fra den 1. i måneden, efter at  

 ændringen er sket, og forvaltningen er blevet gjort opmærksom herpå, se i  

 øvrigt pkt. 181ff.
Disposition 168. Pensionen skal udbetales forud således, at  

 beløbet for en måned er til disposition for pensionisten senest den sidste  

 bankdag i den foregående måned, se § 39, stk. 1, i bkg.
5.1.1. Udbetalingsmåde 169. Der er ikke fastsat regler for, på hvilken måde  

 pensionen skal udbetales.
Det er derfor de enkelte kommuner, der afgør, om  

 pensionen skal udbetales kontant, ved check, overførsel til konto i  

 pengeinstitut eller på anden måde.
Det forudsættes dog, at der tages størst  

 muligt hensyn til den enkelte ydelsesmodtager, ligesom det må forudsættes, at  

 borgerne stilles lige overfor de udbetalingsmåder, kommunen anvender.
Kommunen kan således ikke stille krav om, at en pensionsmodtager har en  

 konto i et pengeinstitut.
Andre udbetalingsmåder må derfor kunne benyttes i  

 de tilfælde, hvor en pensionsmodtager ikke ønsker at få pensionen udbetalt  

 til en konto i et pengeinstitut.
5.2. Indbetaling af ATP-bidrag Lovens § 33 a Frivillig ATP 170. Siden 1. januar 1997 har personer, der modtager  

 førtidspension efter lovens § 14, efter eget ønske mulighed for at indbetale  

 bidrag til Arbejdsmarkedets Tillægspension (ATP). Bidraget svarer til det  

 normale bidrag for en fuldtidsbeskæftiget lønmodtager (pr. 1. januar 1998:  

 223,65 kr. pr. måned). Modtageren af førtidspension skal i givet fald selv  

 betale halvdelen af bidraget, mens den anden halvdel betales af kommunen.
De  

 to bidragsdele nedrundes til nærmeste hele kronebeløb.
Kommunens udgift  

 refunderes af staten.
Førtidspensionistens bidrag indeholdes månedsvis ved  

 udbetaling af førtidspension.
Kommunen indeholder bidraget ved udbetalingen af pensionen Minimumsgrænse Der kan ikke indbetales ATP-bidrag, hvis den samlede månedlige  

 førtidspensionsudbetaling udgør mindre end 1.000 kr.
Tilmelding til ordningen I forbindelse med behandlingen af førtidspensionssagen, kan ansøgeren give  

 meddelelse om, hvorvidt der ønskes indbetalt bidrag til ATP.
Indbetalingen  

 sker i givet fald med virkning fra den 1. i måneden efter, at der er truffet  

 afgørelse om tilkendelse af pension.
Modtagere af førtidspension, der ønsker at indbetale bidrag til ATP giver  

 kommunen meddelelse herom.
Indbetalingen sker med virkning fra den 1. i  

 måneden efter, at der er forløbet en måned fra meddelelsesdatoen.
Udtræden af ordningen En pensionist, der ønsker at ophøre med indbetaling til ATP, giver  

 meddelelse til kommunen herom.
Ophør sker med virkning fra den 1. i måneden  

 efter, at der er forløbet 6 måneder fra meddelelsesdatoen.
 Ved pensionistens død ophører indbetalingen af bidrag til ATP fra den 1. i  

 den følgende måned efter dødsfaldet.
Tilbagebetaling I tilfælde af, at førtidspensionen skal tilbagebetales, skal indbetalte  

 bidrag til ATP af førtidspensionsydelsen overføres fra ATP til kommunen.
 Der henvises i øvrigt til Socialministeriets bekendtgørelse nr. 925 af 8.  

 december 1997 om indbetaling af ATP-bidrag for modtagere af kontanthjælp og  

 forskellige andre ydelser.
5.3. Forskud på pension Ikke længere muligt at få forskud på pension 171. Efter vedtagelsen af lov nr. 456 af 10. juni 1997  

 om ændring af lov om social pension og lov om delpension, er det ikke længere  

 muligt at udbetale forskud på førtidspension.
Pensionslovens § 35 om forskud  

 på førtidspension er ophævet.
 Ændringen er en konsekvens af, at kommunerne pr. 1. juli 1998 har fået  

 tillagt den fulde tilkendelseskompetence på førtidspensionsområdet.
Overgangsregel I de sager, hvor der den 1. juli 1998 udbetales forskud på førtidspension,  

 opretholdes udbetalingen efter de hidtil gældende regler om forskud.
5.4. Forlængelse af perioden for udbetaling af sygedagpenge Sygedagpenge 172. I følge lov om dagpenge ved sygdom eller fødsel  

 ophører udbetalingen af sygedagpenge som udgangspunkt, når der er udbetalt  

 sygedagpenge for mere end 52 uger i de forudgående 18 kalendermåneder, og der  

 ikke er udsigt til revalidering eller tilbagevenden til arbejdsmarkedet inden  

 for en nærmere angivet periode.
Som en undtagelse herfra gælder, at udbetalingen af sygedagpenge i de  

 tilfælde, hvor der er påbegyndt sag om pension, vil kunne fortsætte efter  

 varighedsbegrænsningens indtræden, indtil det tidspunkt, hvor der kan  

 udbetales førtidspension.
Hvis kommunen giver afslag på ansøgningen om  

 førtidspension, standses dagpengene - også selv om afgørelsen ankes -  

 medmindre betingelserne for at forlænge dagpengeudbetalingen efter de andre  

 muligheder for forlængelse er opfyldt.
 Det bemærkes, at der ikke kan ske forlængelse af sygedagpengene, hvis  

 disse kan standses efter andre bestemmelser i dagpengeloven.
5.5. Meddelelse om tjenestemandspension Bkg. § 3, stk. 2 og 3 Tjenestemandspension 173. Af hensyn til den individuelle beregning af  

 tjenestemandspensionen skal kommunalbestyrelsen underrette de myndigheder,  

 der udbetaler tjenestemandspension, om udbetaling af eller ændring i  

 folkepensionens grundbeløb til egen og ægtefællepensionister i tilfælde, hvor  

 pensionisten modtager tjenestemandspension eller  

 tjenestemandspensionslignende ydelse.
 Underretningen skal indeholde oplysning om størrelsen af grundbeløbet,  

 herunder om grundbeløbet indtægtsreguleres efter lovens § 27, eller udbetales  

 som brøkpension efter lovens § 5, stk. 2.
5.6. Administration af pension Lovens § 36 174. Kommunalbestyrelsen kan træffe afgørelse om, på  

 hvilken måde pensionen skal udbetales, hvis kommunalbestyrelsen skønner, at  

 en pensionist ikke kan administrere pensionen, se lovens § 36.
5.6.1. Administrationsaftaler (uden for lovens § 36) Hvornår 175. I de tilfælde, hvor pensionisten er i stand til  

 at handle fornuftsmæssigt og selv kan foretage de nødvendige valg, men  

 alligevel af forskellige årsager ikke mener sig i stand til eller kan klare  

 de praktiske opgaver, der er forbundet med at varetage de økonomiske  

 dispositioner som fx at hæve penge, betale regninger m.v., kan pensionisten  

 indgå en aftale om at overlade disse opgaver til andre.
 I disse tilfælde er der ikke grundlag for at anvende lovens § 36.
Indhold Der kan være behov for, at pensionisten i en administrationsaftale  

 angiver, hvordan der nærmere skal handles.
Det kan fx være tilfældet, hvor  

 der er behov for at etablere nogle nærmere retningslinier for et samarbejde  

 mellem pensionisten, de pårørende, hjemmeplejen, medarbejdere i en  

 institution og/eller forvaltningen.
Der kan især være behov for en egentlig  

 aftale i situationer, hvor der måtte være forskellige opfattelser af, hvilken  

 indsats der bedst imødekommer den enkelte pensionists behov og ønsker.
 I en administrationsaftale kan pensionisten fx tilkendegive:
- Hvem der har kompetence til at træffe de nødvendige beslutninger, - hvilke beløb der skal betales, - hvilken betalingsform, der skal anvendes, - hvem der skal føre regnskab, og - hvordan eventuelle kontanter skal opbevares.
 Aftalen bør udformes i overensstemmelse med pensionistens ønsker og behov  

 med henblik på en praktisk tilrettelæggelse af betalingerne.
Opfølgning Det forudsættes i øvrigt, at kommunalbestyrelsen løbende er opmærksom på,  

 om den indgåede administrationsaftale i tilstrækkelig grad imødekommer den  

 enkelte pensionists behov for bistand.
Retningslinier Kommunalbestyrelsen kan afhængigt af lokale ønsker og behov udarbejde  

 nærmere retningslinier om udformningen af administrationsaftaler.
5.6.2. Administration af pension efter lovens § 36 Kompetence 176. Kommunalbestyrelsen kan træffe afgørelse om, på  

 hvilken måde pensionen skal udbetales, se lovens § 36. Efter almindelige  

 delegationsprincipper har kommunalbestyrelsen imidlertid mulighed for at  

 overlade sin beføjelse til at træffe afgørelse om administration til de  

 kommunale institutioner m.v.
Derimod kan kommunalbestyrelsen ikke delegere  

 sin kompetence til de selvejende institutioner m.v.
Er der behov for at  

 træffe beslutning om administration for en beboer i en selvejende institution  

 m.v., forudsætter det derfor, at den selvejende institution m.v. indsender en  

 begrundet indstilling til kommunalbestyrelsen i den kommune, der udbetaler  

 pensionen.
Indstillingen kan evt. indeholde et budget over, hvad pengene skal  

 anvendes til.
I disse tilfælde vil kommunalbestyrelsen derfor fortsat være  

 ansvarlig for administrationen af pensionistens midler.
 Kommunalbestyrelsens afgørelse om administration kan indbringes for det  

 sociale nævn, se Den Sociale Ankestyrelses klagevejledning.
Hvornår Afgørelse kan træffes, hvis pensionisten ikke er umyndiggjort eller under  

 nogen anden form for værgemål, men hvor det skønnes, at pensionisten ikke er  

 i stand til at administrere pensionen efter dens formål.
Det forudsættes, at  

 der i det konkrete tilfælde ikke er behov for en værge, se pkt. 177.  

 Indtægter ved siden af pensionen kan ikke administreres efter denne regel.  

 Der må i givet fald overvejes værgemål efter værgemålslovens bestemmelser, se  

 pkt. 177.
Forhold til frivillig aftale En kommune er ikke afskåret fra at træffe beslutning om administration  

 efter § 36, når lovens betingelser er opfyldt, selv om der foreligger en  

 frivillig aftale med pensionisten herom, se SM P-30-95.
Varsomhed Bestemmelsen bør administreres med varsomhed, og der bør tages vidtgående  

 hensyn til den enkelte pensionists ønsker og behov.
Det er fx ikke  

 tilstrækkeligt, at pensionisten har en psykisk lidelse, hvis denne ikke giver  

 sig udslag i, at pågældende er ude af stand til at administrere sin økonomi.
Forvaltningslov Beslutning om administration er en afgørelse.
Sagsbehandlingen skal derfor  

 foregå i overensstemmelse med forvaltningslovens regler, herunder reglerne om  

 begrundelse for den trufne afgørelse samt reglerne om tavshedspligt.
Tavshedspligt Af forvaltningslovens § 27, stk. 1, fremgår, at der er tavshedspligt inden  

 for den offentlige forvaltning, når en oplysning ved lov eller anden gyldig  

 bestemmelse er betegnet som fortrolig, eller når det i øvrigt er nødvendigt  

 at hemmeligholde den for at varetage væsentlige hensyn til offentlige eller  

 private interesser.
Blandt de punkter, der navnlig er fremhævet, er nr. 6 om  

 enkeltpersoners eller private selskabers eller foreningers interesse i at  

 beskytte oplysninger om deres personlige eller interne, herunder økonomiske,  

 forhold.
Oplysninger om rent private forhold vil utvivlsom være omfattet af  

 reglerne om tavshedspligt.
Det samme gælder oplysninger om interne  

 familieforhold.
Oplysninger om indtægts- og formueforhold, arbejds-,  

 uddannelses- og ansættelsesmæssige forhold vil efter omstændighederne være  

 fortrolige.
 Reglerne om tavshedspligt har - ved overvejelserne om en administration af  

 pensionen - således betydning i forbindelse med den måde, pensionen bliver  

 udbetalt på, se pkt. 169. Udbetales pensionen ved overførelse til konto i et  

 pengeinstitut, kan kommunen ikke uden pensionistens samtykke give  

 pengeinstituttet besked om, at pensionisten er sat under administration.  

 Kommunen kan heller ikke uden pensionistens samtykke give pengeinstituttet  

 besked om, i hvilke situationer eller under hvilke forhold m.v., pensionen  

 kan udbetales til pensionisten.
 Ønsker pensionisten ikke at give sit samtykke til administration via  

 banken, må kommunen træffe afgørelse om, på hvilken måde administrationen  

 herefter bedst kan foregå, se pkt. 169. Pensionsudbetalingen kan i så fald  

 evt. ske via ugentlige kontante udbetalinger fra kommunen.
Eksempler I praksis er bestemmelsen blevet anvendt i forbindelse med konstatering af  

 fx gentagne tilfælde af »uforsvarlig økonomi«, manglende betaling  

 af vigtige faste udgifter eller konstante ansøgninger om a-conto udbetaling.  

 Hvis muligheden for at indgå en aftale ikke er til stede, kan bestemmelsen  

 anvendes i tilfælde, hvor pensionisten ikke magter at administrere pensionen.
Indhold Når der er truffet beslutning om, på hvilken måde pensionen skal  

 udbetales, kan den månedlige pension fx administreres således, at  

 kommunalbestyrelsen sørger for betaling af rimelige faste udgifter og  

 udbetaler et mindre beløb til pensionisten, evt. med kortere mellemrum, til  

 personlige fornødenheder.
Pensionen kan fx også indsættes på en bankkonto,  

 typisk en budgetkonto, hvorfra der via betalingsservicesystemet betales faste  

 udgifter, og hvorpå pensionisten kun kan hæve med visse begrænsninger, evt.  

 sammen med en medarbejder fra kommunen.
Egne aftaler Aftaler, som pensionisten tidligere selv har indgået med fx ægtefælle,  

 advokater, revisorer eller andre om dispositioner vedrørende den udbetalte  

 pension, skal respekteres.
Regnskab Kommunalbestyrelsen skal føre regnskab med pensionen.
5.6.3. Foranstaltninger efter værgemålsloven Hvornår 177. Der kan forekomme situationer, hvor en beslutning  

 om administration efter lovens § 36 ikke imødekommer den enkelte pensionists  

 behov, og hvor der i stedet kan være grundlag for at søge iværksat værgemål  

 for pensionisten efter reglerne i værgemålsloven.
Reglerne administreres af Justitsministeriet, og der henvises generelt til  

 Justitsministeriets vejledningsmateriale m.v.
Nedenfor redegøres kort for  

 reglerne.
Værgemålslov § 5 Efter § 5 i værgemålsloven kan der iværksættes værgemål for den, der på  

 grund af sindssygdom, svær demens, eller hæmmet psykisk udvikling eller anden  

 form for svækket helbred er ude af stand til at varetage sine anliggender,  

 hvis der er behov for det.
Værgemål efter § 5 kan begrænses til at angå økonomiske forhold, herunder  

 bestemte aktiver eller anliggender.
Det kan også begrænses til at angå  

 personlige forhold, herunder bestemte personlige anliggender.
 Værgemål vil bl.a. kunne begrænses til at angå forvaltning af fast ejendom  

 eller repræsentation ved bestemte aftaler, fx kreditkøb, indgåelse af lejemål  

 eller tilmelding til Betalings Service.
Ved værgemål efter § 5 er værgen en legal repræsentant, der kan træde til  

 og træffe beslutninger, når der er behov herfor.
Værgemål af denne art  

 medfører ikke, at den, der kommer under værgemål, fratages sin mulighed for  

 selv at træffe beslutninger på de områder, der er omfattet af værgemålet.  

 Værgemål efter § 5 indebærer således ikke, at den, der kommer under værgemål,  

 fratages sin retlige handleevne.
Værgemålslov § 6 I forbindelse med værgemål, der omfatter økonomiske forhold, kan den  

 retlige handleevne imidlertid tillige fratages i medfør af værgemålslovens §  

 6, hvis det er nødvendigt for at hindre, at den pågældende udsætter sin  

 formue, indkomst eller andre økonomiske interesser for fare for at forringes  

 væsentligt, eller for at hindre økonomisk udnyttelse.
Fratagelsen af den  

 retlige handleevne kan ikke begrænses til at angå bestemte aktiver eller  

 anliggender.
Den, der er frataget handleevnen, er umyndig og kan ikke selv  

 forpligte sig ved retshandler eller råde over sin formue, medmindre andet er  

 bestemt.
Kompetence Anmodning om værgemål efter værgemålslovens §§ 5 og 6 kan efter  

 værgemålslovens § 16 bl.a. fremsættes af den pågældende selv, af pårørende  

 eller af kommunalbestyrelsen.
Anmodning om iværksættelse af værgemål efter §  

 5 sendes til statsamtet, mens anmodning om værgemål med fratagelse af den  

 retlige handleevne efter § 6 sendes til retten, se værgemålslovens § 17.
Værgemålslov § 7 Det vil også i nogle tilfælde kunne være aktuelt at overveje samværgemål  

 efter værgemålslovens § 7. Iværksættelse af samværgemål forudsætter dog, at  

 den pågældende selv anmoder om det.
Samværgemål kan iværksættes for den, der  

 på grund af uerfarenhed, svækket helbred eller anden lignende tilstand har  

 behov for hjælp til at administrere sin formue eller varetage andre  

 økonomiske anliggender.
Samværgemål kan ligesom værgemål efter værgemålslovens § 5 begrænses til  

 at angå bestemte aktiver eller anliggender.
Samværgemål indebærer, at  

 samværgen og den pågældende handler i forening i anliggender, der er omfattet  

 af værgemålet.
Anmodning om samværgemål sendes til statsamtet, se  

 værgemålslovens § 17.
5.7. Lovens § 37 178. Personer, der har ret til førtidspension eller  

 invaliditetsydelse, overgår uden ansøgning fra den 1. i måneden efter det  

 fyldte 67. år til at modtage folkepension.
Personer, der ved overgangen  

 modtog bistands- eller plejetillæg, bevarer disse tillæg.
Der henvises til  

 kap. 2, pkt. 85 - 89.
5.8. Udbetaling af pension i udlandet Bkg §§ 5, 8, 34, 35, 39, stk. 2, og 52.
 179. Pension kan i et vist omfang udbetales til  

 pensionister med bopæl i udlandet, se kap. 1 og pkt. 10ff om udbetaling under  

 midlertidigt ophold i udlandet.
 I medfør af § 62 i loven er de beføjelser, som kommunerne har efter loven,  

 overført til Direktøren for Den Sociale Sikringsstyrelse, når de angår  

 pension til personer med bopæl uden for Danmark, se bkg. § 52, se endvidere  

 pkt. 10 og 243ff om administration af sager om pension til personer med fast  

 bopæl i udlandet.
Pensionister med bopæl i udlandet kan modtage deres pension ved overførsel  

 til en konto i et dansk eller udenlandsk pengeinstitut.
Ved valg af dansk  

 pengeinstitut overføres pensionen til disposition senest den sidste bankdag i  

 den foregående måned.
Ved valg af udenlandsk pengeinstitut overføres  

 pensionen således, at den bør være til disposition den sidste bankdag i den  

 foregående måned, se bkg. § 39, stk. 2.
 Den Sociale Sikringsstyrelse skal med regelmæssige mellemrum forlange en  

 attest fra pensionister med bopæl i udlandet til bekræftelse af pensionistens  

 adresse og af, at pensionisten stadig er i live, se bkg. § 5.
 Den Sociale Sikringsstyrelse skal herudover fx n gang årligt forlange en  

 erklæring med oplysning om pensionistens indtægts- og formueforhold samt en  

 erklæring med oplysning om en eventuel ægtefælles indtægt, hvis det har  

 betydning for størrelsen af den udbetalte pension.
 Det er Den Sociale Sikringsstyrelse, som skal opgøre indtægtsgrundlaget  

 for en pensionist, der på grund af ophold i udlandet ikke er skattepligtig  

 her i landet, se bkg. § 52.
 Med hensyn til opgørelsen af indtægtsgrundlaget i disse tilfælde, henvises  

 til bkg. §§ 34 og 35.
 Der henvises generelt til Den Sociale Sikringsstyrelses vejledning om  

 internationale sager.
 Årlig fastsættelse, omregning, bortfald,  

 tilbagebetaling m.v.
Lovens §§ 39-48 - - - - - - - § 39.  Pensionen fastsættes hver 1. januar på grundlag  

 af indtægten opgjort efter §§ 27-29.
Stk. 2.  Pensionen omregnes i løbet af året, som har betydning for pensionens størrelse.
Stk. 3.  Omregning, jf. stk. 2, sker med virkning fra  

 den 1. i måneden efter, at kommunalbestyrelsen har modtaget oplysninger om de  

 ændrede forhold.
Hvis oplysning om ændringer, jf. stk. 2, der medfører  

 forhøjelse af pensionen, modtages af kommunalbestyrelsen senere end  

 tidspunktet for ændringen, omregnes pensionen med tilbagevirkende kraft fra  

 tidspunktet for ændringen, dog højst for en periode på 6 måneder fra  

 tidspunktet for modtagelsen af oplysningerne, jf. 1. pkt.
 Stk. 4.  Socialministeren kan fastsætte regler, der  

 sikrer, at kommunalbestyrelsen modtager oplysninger, der har betydning for  

 den årlige fastsættelse og omregning af pensionen.
§ 40.  Pensionen udbetales ikke, når den ikke er hævet  

 i et år.
Udbetalingen genoptages efter anmodning herom.
 § 41.  Pensionisten skal oplyse kommunalbestyrelsen om  

 forandringer i forhold, der kan forventes at medføre ændringer af pensionen,  

 jf. kapitel 3 i lov om retssikkerhed og administration på det sociale område.
Stk. 2.  Kommunalbestyrelsen kan afkræve pensionisten  

 oplysninger til brug for beregning og udbetaling af pensionen.
Hvis  

 oplysningerne ikke modtages senest 3 måneder fra anmodningen, ophører  

 pensionsudbetalingen helt eller delvis med udgangen af den måned, hvori  

 fristen er udløbet.
Pensionsudbetalingen genoptages med virkning fra den 1. i  

 måneden, efter at oplysningerne er modtaget.
Hvis pensionisten på grund af  

 særlige omstændigheder ikke har mulighed for at fremskaffe oplysningerne  

 inden for den i 1. pkt. nævnte frist, kan fristen forlænges.
Stk. 3.  Pensionisten skal oplyse om flytning.
Ved  

 flytning til en anden kommune her i landet skal henvendelse om fortsat  

 udbetaling ske til tilflytningskommunen.
 § 42.  Hvis en pensionist har tilsidesat sin  

 oplysningspligt efter § 41 eller i øvrigt mod bedre vidende uberettiget har  

 modtaget pension, skal pensionisten eller dennes dødsbo tilbagebetale det  

 beløb, der er modtaget med urette.
§ 43.  Kommunalbestyrelsen kan undtagelsesvis træffe  

 beslutning om tilbagebetaling af personlige tillæg.
Tilbagebetaling kan  

 kræves, Stk. 2.  I de tilfælde, der er nævnt i stk. 1, nr. 1-2,  

 kan tilbagebetaling kun kræves, hvis kommunalbestyrelsen ved ydelsen af  

 personligt tillæg har gjort pensionisten bekendt med tilbagebetalingspligten.
§ 44.  Kommunalbestyrelsen skal træffe afgørelse om  

 frakendelse eller overflytning til anden pension, 2 og 3, i øvrigt ikke længere er opfyldt.
Tilsvarende gælder for bistands-  

 og plejetillæg og invaliditetsydelse, jf. § 16 og § 18.
 Stk. 2.  Pensionen kan bevares i indtil 3 måneder efter  

 det tidspunkt, fra hvilket frakendelse efter stk. 1 kan ske.
 Stk. 3.  Pensionisten kan selv rejse sag om frakendelse  

 eller ændring af pension.
 § 45.  (Ophævet med virkning fra 1. juli 1998 ved lov  

 nr. 456 af 10. juni 1997).
§ 46.  Indsættes en person til strafafsoning i fængsel  

 eller arresthus, udbetales pensionen, herunder bistands- og plejetillæg,  

 indtil udgangen af den måned, der følger efter måneden, hvor strafafsoning  

 påbegyndes.
Dette gælder også varetægtsfængsling.
Er der rimelig udsigt til,  

 at den pågældende vil kunne løslades inden for et tidsrum af omkring 6  

 måneder efter, at strafafsoningen er påbegyndt, kan den pågældende dog af  

 pensionen få udbetalt et beløb til dækning af udgifter til husleje og lign.  

 Under varetægtsfængsling kan perioden nævnt i 3. pkt. forlænges.
Efterfølges  

 varetægtsfængslingen ikke af en domfældelse, efterbetales den del af  

 pensionen, der ikke er udbetalt under varetægtsfængslingen.
 Stk. 2.  Får en person varigt ophold i boformer m.v.  

 efter §§ 92- 94 eller § 140 i lov om social service, udbetales et eventuelt  

 bistands- eller plejetillæg indtil udgangen af den måned, der følger efter  

 indflytningsmåneden.
Stk. 3.  Socialministeren kan fastsætte nærmere regler  

 om boformer omfattet af lov om social service, men for hvilke der ikke er  

 fastsat regler om pensionens udbetaling, og § 46 a.  (Ophævet med virkning fra 1. januar 1994 ved  

 lov nr. 1132 af 22. december 1993).
§ 47.  Krav på pension kan ikke gøres til genstand for  

 udlæg eller andre former for retsforfølgning, medmindre der er forløbet tre  

 måneder fra den dag, beløbet kunne kræves udbetalt.
Aftaler om sådanne krav  

 er ugyldige.
 Stk. 2.  Krav på for meget udbetalt pension og  

 boligstøtte kan modregnes i pensionen.
 Stk. 3.  Der er udpantningsret for tilbagebetalingskrav  

 efter § 42 og § 43, stk. 1.
 § 48.  Dør den ene af de to samlevende ægtefæller, der  

 begge modtager pension, har den længstlevende ret til ægtefællernes  

 sammenlagte pensioner i 3 måneder fra udgangen af den måned, hvori dødsfaldet  

 fandt sted.
- - - - - - - - 6.1. Årlig fastsættelse Lovens § 39 Seneste årsopgørelse 180. Efter lovens § 39 fastsættes pensionen automatisk  

 en gang om året med virkning fra den 1. januar for det pågældende kalenderår.  

 Som hovedregel fastsættes pensionen på grundlag af den seneste skattemæssige  

 årsopgørelse.
Den årlige fastsættelse pr. 1. januar 1999 sker således som  

 udgangspunkt på grundlag af årsopgørelsen for 1997. Den personlige indkomst,  

 der indgår i indtægtsgrundlaget, reguleres efter samme regler, som gælder for  

 den forskudsregistrering, der sker på grundlag af den seneste slutligning  

 efter lov om opkrævning af indkomst- og formueskat for personer m.v.  

 (kildeskat). Se pkt. 140 og 146.
Forventede fremtidige indtægtsforhold Hovedreglen om, at den seneste årsopgørelse anvendes ved beregning af  

 pensionen, fraviges i tilfælde, hvor indtægtsgrundlaget er ændret i forhold  

 til den seneste årsopgørelse.
I sådanne tilfælde beregnes pensionen på  

 grundlag af de forventede fremtidige indtægtsforhold.
Førstegangsberegning Dette vil bl.a. være tilfældet første gang, folke- eller førtidspensionen  

 skal beregnes.
Ved den årlige fastsættelse den følgende og næstfølgende 1.  

 januar vil det være nødvendigt at beregne pensionen på grundlag af et  

 fremtidigt, aktuelt indtægtsgrundlag, idet pensionistens tidligere  

 indtægtsforhold normalt ikke svarer til indtægtsforholdene efter overgang til  

 pension.
Se under pkt. 188 om fratrædelsesgodtgørelser.
Hvis en person fx får tilkendt pension med virkning fra den 1. juli 1998,  

 vil indkomsten for 1999 først kunne anvendes som grundlag for den årlige  

 fastsættelse af pensionen for år 2001. Ved de årlige fastsættelser for 1999  

 og 2000 er det de aktuelle indtægter opregnet til årsbasis, der skal  

 anvendes.
Se kapitel 4, pkt. 158.
Ændres indtægtsforholdene ikke ved overgang til førtids- eller  

 folkepension, skal pensionen fastsættes på baggrund af de hidtidige indtægter  

 opregnet til helårsbasis.
Dette vil bl.a. være tilfældet ved  

 førstegangsberegning af folkepensionen, hvor pensionisten fortsætter med at  

 arbejde, se SM P-11-94.
Overgang fra førtidspension til folkepension betragtes ikke som en  

 førstegangsberegning af pension.
Overgang fra førtids- til folkepension efter  

 lovens § 37 sker uden ansøgning, og er derfor at sidestille med omregning  

 efter lovens § 39, se SM P-11-94.
6.1.1. Omregning Lovens § 39, stk. 2 og 3 Aktuel beregning af pension 181. Social pension er en ydelse baseret på aktuelle  

 forhold, der udbetales til personer, der af en eller anden grund ikke kan  

 forsørge sig selv.
Den sociale pension skal sikre pensionisten et  

 eksistensgrundlag, hvis størrelse er politisk fastsat.
Pensionen er således  

 en forsørgelsesydelse, der er indtægtsafhængig, og ydelsens størrelse skal  

 baseres på pensionistens økonomiske forhold - og principielt så aktuelle  

 forhold som muligt med henblik på at sikre pensionisten et eksistensgrundlag.  

 Derfor har pensionisten oplysningspligt om alle forandringer i forhold, der  

 kan medføre en ændring i pensionen.
Omregning 182. Pensionen kan derfor omregnes når som helst i  

 løbet af året, hvis indtægtsgrundlaget ændres mere end rent midlertidigt, og  

 en beregning på grundlag af den forventede fremtidige indtægt fører til en  

 ændring af pensionens størrelse.
Tilsvarende omregnes pensionen, hvis der  

 sker en ændring i pensionistens personlige forhold (giftemål, skilsmisse,  

 m.v.), som har betydning for pensionens størrelse (d.v.s. for størrelsen af  

 en folkepension, førtidspension, invaliditetsydelse og tillæg efter lovens  

 kap. 2 og 11), se lovens § 39, stk. 2. Ændringer i indtægtsgrundlaget, der fx  

 alene bevirker, at den personlige tillægsprocent ændres med en enkelt pct.,  

 er tilstrækkeligt grundlag for, at der skal ske omregning af pensionen, se SM  

 P-9-95.
Eksempler Som eksempler på ændringer kan nævnes:
- Erhvervsarbejde påbegyndes/afsluttes - væsentlige ændringer i formueafkast fx ved salg af ejendom - ægtefælle bliver modtager af fx efterløn eller førtids- / folkepension - ægtefælles arbejdsindkomst ændrer sig - ægtefælle overgår fra fx kontanthjælp eller dagpenge til arbejde - ægtefælle får varigt ophold i plejehjem/plejebolig - ægtefælle dør - indgåelse/ophævelse af ægteskab eller samliv.
Nogle indtægtsændringer giver ikke grundlag for omregning, idet visse  

 indtægter ikke indgår i indtægtsgrundlaget.
Det gælder for eksempel  

 modtagelse af arv og erstatninger.
Samlivs-indgåelse-/ophævelse Omregning af pension kan ske i tilfælde af indgåelse eller ophævelse af  

 ægteskab, samliv eller registreret partnerskab.
I tilfælde af  

 samlivsophævelse skal omregning ske, dels fordi pensionen nu fremover skal  

 beregnes efter satsen for enlige, dels fordi det efter samlivsophævelsen  

 alene er pensionistens indtægt, der skal indgå i indtægtsgrundlaget for de  

 indtægtsregulerede ydelser.
Omregning skal ske, uanset om samlivsophævelsen  

 skyldes separation, skilsmisse, ophævelse af registreret partnerskab eller  

 faktisk samlivsophævelse.
En konkret vurdering afgør, om samlivet er ophævet.
Samlivet anses for  

 ophævet, hvis fx en af ægtefælllerne har fået ophold i boformer m.v. efter  

 lov om social service, medmindre opholdet er midlertidigt.
 Opgørelse af den forventede fremtidige indtægt må tage udgangspunkt i de  

 indtægter og fradrag, der indgår i den skattemæssige indkomstopgørelse, med  

 de fravigelser, der fremgår af lovens §§ 27, 28 og 29.
 Ved samlivsophævelse uden separation eller skilsmisse anses samlivet i  

 skattemæssig henseende for ophævet med udgangen af det indkomstår, i hvilket  

 ophævelsen af samlivet har fundet sted, se kildeskattelovens § 4, stk. 4.
Selvom sambeskatningen først ophører med udgangen af optagelsesåret, sker  

 pensionsberegningen på grundlag af den forventede indtægt for hver ægtefælle  

 opgjort efter de retningslinier, der gælder for opgørelse af  

 indtægtsgrundlaget.
Det er derfor nødvendigt allerede fra tidspunktet for  

 samlivsophævelsen at foretage en opgørelse over ægtefællernes særeje og  

 bodele.
På grundlag heraf beregnes forventet kapitalindkomst og forventet  

 beregnet formueafkast af den del af formuen, der er henført til den  

 pågældende pensionists bodel.
Ved beregning af pension for den hjemmeboende  

 ægtefælle skal der som forventet indkomst medregnes indtægter af egen bodel  

 og særeje samt et eventuelt afsat forsørgelsesbeløb, lov om social service §  

 140, jf. bekendtgørelse om plejehjem og beskyttede boliger.
 Ligeledes kan et beløb, der afsættes til forsørgelse af den hjemmeboende  

 ægtefælle eller børn, se lov om social service § 140, jf. bekendtgørelse om  

 plejehjem og beskyttede boliger, fratrækkes ved indkomstopgørelsen for  

 pensionisten i plejehjem.
Omregningstidspunkt 183. Pensionen omregnes som udgangspunkt med virkning  

 fra den 1. i måneden efter, at pensionisten har oplyst kommunen om de ændrede  

 forhold.
Pensionen omregnes dog med tilbagevirkende kraft fra den 1. i  

 måneden efter, at ændringen er sket, såfremt ændringen medfører en forhøjelse  

 af pensionen, og kommunalbestyrelsen først modtager oplysning om ændringen på  

 et senere tidspunkt.
Omregning kan ske med tilbagevirkende kraft i op til 6  

 måneder fra det tidspunkt, hvor kommunalbestyrelsen har modtaget oplysning om  

 de ændringer, der medfører en forhøjet pensionsudbetaling, se lovens § 39,  

 stk. 3.
At pensionen ved ændrede forhold kun omregnes for fremtiden, skyldes, at  

 der er tale om en forsørgelsesydelse, som løbende skal kunne tilpasses  

 modtagerens aktuelle forhold.
Dette skal ses i relation til pensionistens  

 oplysningspligt, se lovens § 41 samt kapitel 3 i lov om retssikkerhed og  

 administration på det sociale område.
Se nærmere herom under pkt. 193.
Efterregulering 184. Pensionen efterreguleres ikke ved udgangen af  

 året, se dog pkt. 190.
Automatiske oplysninger om ændring af forskudsregistrering 185. Reguleringen af den personlige indkomst, der  

 indgår i indtægtsgrundlaget for beregning af social pension, sker ved den  

 årlige fastsættelse af pensionen efter samme regler, som anvendes ved den  

 regulering, der sker ved forskudsregistreringen efter kildeskatteloven, se  

 pkt. 140 og 146.
Herved er sikret den nødvendige sammenhæng mellem forskudssystemet og  

 pensionssystemet.
Pensionsmyndighederne kan omregne sociale pensioner på  

 grundlag af oplysninger fra skattemyndighederne om ændringer af  

 forskudsregistreringen.
Disse oplysninger overføres automatisk til  

 pensionsmyndighederne.
 Pensionsmyndighederne har hermed mulighed for og pligt til at reagere over  

 for pensionisten med henblik på en eventuel omregning, såfremt oplysningerne  

 om ændrede forhold giver grundlag for en ændret pensionsydelse.
 Forskudsregistreringen kan i visse tilfælde ændres på pensionistens  

 anmodning uden større dokumentation for rigtigheden af oplysningerne.  

 Pensionsmyndighederne skal derfor ikke automatisk omregne pensionen alene på  

 dette grundlag, men skal ved henvendelse til pensionisten sikre sig, at de  

 oplysninger om ændringer, der ligger til grund for ændring af  

 forskudsregistreringen, også skal anvendes til en ændret pensionsberegning.
Skønnet indtægtsforhold 186. Har pensionisten eksempelvis skønnet sin eller  

 ægtefællens indtægt for lavt, bliver pensionisten som udgangspunkt ikke  

 afkrævet den for meget udbetalte pension.
På den anden side modtager  

 pensionisten normalt heller ikke efterbetaling, hvis pensionisten har skønnet  

 sin indtægt for højt.
Omregning i løbet af året 187. Omregning i løbet af året kan blive aktuel,  

 såfremt pensionisten eller dennes ægtefælle får indtægtsændringer af en vis  

 størrelse.
I sådanne tilfælde kan pensionen omregnes med det samme med  

 virkning fra måneden efter.
 Er der foretaget omregning i løbet af året, skal pensionen ved den årlige  

 fastsættelse de følgende 2 år beregnes på grundlag af de aktuelle, økonomiske  

 forhold, dvs. efter det forventede fremtidige indtægtsgrundlag.
Løbende indtægter For så vidt angår andre løbende indtægter, foretages omregning på baggrund  

 af den månedlige indtægt opgjort til årsbasis.
Det vil sige, at 12 x den  

 månedlige indtægt indgår i indtægtsgrundlaget.
Ophører indtægten derefter,  

 omregnes der straks igen.
Engangsindtægter/ -udgifter 188. En del engangsindtægter bliver ikke beskattet som  

 personlig indkomst og indgår derfor ikke i pensionsberegningen.
Disse  

 indtægter giver derfor ikke anledning til omregning.
Det drejer sig bl.a. om  

 udbetalte kapitalpensionsbeløb, kapitaliserede erstatninger og arv.
Kun  

 afkastet af disse indtægter indgår i indtægtsgrundlaget som kapitalindkomst.  

 Se i øvrigt under kap. 4.
Reglerne om beskatning af kapitalpensioner, der ophæves i utide, er ved  

 lov nr. 431 af 14. juni 1995 blevet ændret således, at kapitalpensioner, hvor  

 aftale om ophævelse er indgået den 9. maj 1995 eller senere, nu alene  

 beskattes med en afgift.
Både kapitalpensioner, der ophæves i tide og i  

 utide, beskattes således alene med en afgift.
Ophævede kapitalpensioner  

 indgår derfor ikke i indtægtsgrundlaget.
Engangsindtægter som fratrædelsesgodtgørelse udbetales oftest i  

 forlængelse af en arbejdsindtægt.
Fratrædelsesgodtgørelser indgår derfor  

 primært i forbindelse med førstegangsberegninger og kan således efter  

 omstændighederne give anledning til omregning ved udbetalingens ophør.
Er der tale om en engangsindtægt/-udgift, kan indtægten/udgiften henføres  

 til en 12-måneders periode, begyndende på det tidspunkt, hvor  

 indtægten/udgiften er til den pågældendes rådighed. 12- måneders perioden  

 fraviges i de tilfælde, hvor indtægten/udgiften kan henføres til en nærmere  

 angivet, dokumenteret periode, der er større eller mindre end 12 måneder.
Er  

 der eksempelvis tale om en fratrædelsesgodtgørelse svarende til 3 måneders  

 løn, henføres indtægten til en 3-måneders periode.
6.1.2. Omregning med tilbagevirkende kraft Lovens § 39, stk. 3 Hovedregel 189. Da pensionen er en ydelse, der baseres på de  

 aktuelle forhold, har pensionisten pligt til at meddele kommunen alle  

 oplysninger af betydning for pensionsberegningen.
Udgangspunktet er derfor,  

 at der skal ske omregning fra den 1. i måneden efter, at pensionisten har  

 haft en indtægtsændring.
Ved en indtægtsændring i løbet af året, skal  

 ændringen alene have betydning for pensionsberegningen fremover, også selv om  

 ændringen skattemæssigt får virkning for hele indtægtsåret.
Undtagelse: Omregning med tilbagevirkende kraft Pensionen omregnes dog med tilbagevirkende kraft fra den 1. i måneden  

 efter, at ændringen er sket, såfremt ændringen medfører en forhøjelse af  

 pensionen, og kommunalbestyrelsen først modtager oplysning om ændringen på et  

 senere tidspunkt.
Omregning med tilbagevirkende kraft kan ske i op til 6  

 måneder forud for det tidspunkt, hvor kommunalbestyrelsen har modtaget  

 oplysning om de ændringer, der medfører en højere pension, se lovens § 39,  

 stk. 3.
I SM P-28-97 fastslog Ankestyrelsen, at der ikke er hjemmel til at  

 foretage omberegning mere end 6 måneder forud for det tidspunkt, hvor  

 kommunen er orienteret om ændringen.
Der er således ikke mulighed for at  

 omregne med tilbagevirkende kraft udover 6 måneder, når baggrunden er  

 indtægtsændringer, som man selv har pligt til at orientere om.
Efterregulering 190. Pensionen efterreguleres ikke.
I de tilfælde,  

 hvor der er sket sagsbehandlingsfejl i forbindelse med skatteansættelsen  

 eller i forbindelse med beregningen eller udbetalingen af pensionen, skal der  

 dog ske efterregulering tilbage til det tidspunkt, hvor fejlen har fået  

 indvirkning på pensionsberegningen.
Som eksempel på sagsbehandlingsfejl kan  

 nævnes indtastningsfejl eller elektronisk fejl.
Se dog pkt. 192 om  

 forældelse.
6.2. Bortfald af ikke hævet pension Lovens § 40 191. Pensionen udbetales ikke, når den ikke har været  

 hævet i et år.
Pension overført til bankkonto Pension, der er overført til bankkonto, anses for hævet af pensionisten  

 den 1. i udbetalingsmåneden.
 Bestemmelsen får således kun betydning, når pensionen har været udbetalt  

 på anden måde.
 Bestemmelsen kan især tænkes anvendt, hvor forvaltningen har måttet  

 standse pensionsudbetalingen, fordi pensionisten ikke har opfyldt sin pligt  

 til at meddele flytning, udfylde leveattest m.v.
Kommunens vejledningsforpligtelse Kommunen skal være særligt opmærksom på vejledningsforpligtelsen i  

 forbindelse med anvendelsen af lovens § 40. Anvendelsen af § 40 forudsætter,  

 at kommunen har været uden ansvar for den manglende udbetaling, og at den  

 manglende udbetaling ikke skyldes utilregnelighed hos pensionisten, se SM  

 P-15-94, hvor kommunen var bekendt med, at pensionistens psykiske tilstand  

 bevirkede, at han ikke var i stand til at varetage sine egne interesser.
Genoptagelse af udbetaling Når der er forløbet et år, er pensionen bortfaldet for hele perioden, hvor  

 den ikke har været hævet.
Udbetalingen genoptages med virkning fra den 1. i  

 måneden efter, at pågældende har rettet henvendelse herom.
Hvis der er tale  

 om førtidspension, er det således ikke nødvendigt, at der træffes ny  

 afgørelse om tilkendelse af førtidspension.
Kommunen skal dog som altid være  

 opmærksom på, om pensionisten fortsat er berettiget til pension.
Forsvundne personer Hvis en pensionist er forsvundet, og der ikke foreligger dokumentation  

 for, at pågældende stadig lever, bør kommunen stille pensionsudbetalingen i  

 bero og omregne en eventuel tilbagebleven ægtefælles pension som reelt enlig.
 Hvis pensionisten ikke dukker op inden udløbet af 1 år regnet fra  

 standsningstidspunktet, vil pensionen være bortfaldet i medfør af lovens §  

 40.
 Hvis der i det konkrete tilfælde er sandsynlighed for, at pensionisten er  

 død, kan omregning udskydes til udløbet af 3- måneders perioden for  

 udbetaling af efterlevelsespension efter lovens § 48.
6.3. Forældelse 192. I medfør af Danske Lov 5-14-4 er det hovedreglen,  

 at der gælder en 20-årig forældelsesregel.
Dette gælder dog ikke, hvis det  

 pågældende krav er omfattet af den 5-årige forældelsesfrist i 1908-loven, lov  

 nr. 274 af 22. december 1908, eller specielle forældelsesregler i de sociale  

 love.
Krav på efterbetaling af for lidt udbetalt pension er omfattet af den  

 5-årige forældelsesfrist i 1908-loven.
Forældelsesfristen regnes fra det  

 tidspunkt, pensionen kunne kræves betalt, se 1908- lovens § 2.
Krav på tilbagebetaling af for meget udbetalt pension er ligeledes  

 omfattet af den 5-årige forældelsesfrist.
Det gælder dog ikke, hvis  

 pensionisten har handlet svigagtigt, jf. 1908- lovens § 1, nr. 6, hvor det er  

 den 20-årige forældelsesfrist, der gælder.
Hvorvidt pensionisten har udvist  

 svig, er et domstolsanliggende.
 Når fordringshaveren på baggrund af utilregnelig uvidenhed om sit krav har  

 været ude af stand til at gøre sin ret gældende, regnes forældelsesfristen  

 ifølge 1908-lovens § 3 fra det tidspunkt, hvor fordringshaveren var eller ved  

 sædvanlig agtpågivenhed ville have været i stand til at kræve sit krav  

 betalt.
6.4. Pensionistens oplysningspligt Lovens § 41 Oplysningspligtens omfang 193. Pensionisten har pligt til at oplyse  

 kommunalbestyrelsen om alle forandringer i forhold, der kan medføre ændringer  

 af pensionen, se lovens § 41 og kapitel 3 i lov om retssikkerhed og  

 administration på det sociale område.
Det følger af retssikkerhedslovens § 11, at kommunen skriftligt skal give  

 en person, der modtager hjælp, besked om oplysningspligten og konsekvenserne  

 af, at pågældende tilsidesætter oplysningspligten.
Pågældende skal endvidere  

 have skriftlig besked om, hvilke typer ændringer, der kan få betydning for  

 hjælpen.
3 måneders frist Kommunalbestyrelsen kan pålægge pensionisten selv at fremskaffe  

 oplysninger til brug for beregning og udbetaling af pension.
Hvis de ønskede  

 oplysninger ikke er modtaget senest 3 måneder efter anmodningen, standses  

 udbetalingen af den del af pensionen, som antages at være afhængig af de  

 ønskede oplysninger, se lovens § 41, stk. 2. Pensionsudbetalingen standses  

 helt eller delvist med udgangen af den måned, hvori fristen for afgivelse af  

 oplysninger udløber.
 Pensionsudbetalingen genoptages fra den 1. i måneden efter, at  

 kommunalbestyrelsen har modtaget de ønskede oplysninger.
 Pensionen bortfalder i den periode, hvori pensionsudbetalingen standses på  

 grund af de manglende oplysninger, og der skal således ikke ske efterbetaling  

 for denne periode.
Kommunalbestyrelsen kan forlænge 3 måneders fristen - eller eventuelt lade  

 fristen bortfalde - hvis pensionisten på grund af særlige omstændigheder ikke  

 har mulighed for at overholde fristen.
Forlængelse af fristen kan eksempelvis  

 ske, hvis der er stillet krav om, at oplysningerne skal dokumenteres eller  

 attesteres af en myndighed i udlandet, og dette ikke kan lade sig gøre inden  

 for den fastsatte frist.
Ifølge bkg. § 44 skal kommunalbestyrelsen, når den afkræver pensionisten  

 oplysninger til brug for beregning og udbetaling af pension, oplyse  

 pensionisten om, at pensionsudbetalingen helt eller delvist ophører med  

 udgangen af den måned, hvori fristen udløber, såfremt oplysningerne ikke  

 modtages senest 3 måneder fra anmodningen.
Der skal endvidere orienteres om,  

 at pensionsudbetalingen først genoptages med virkning fra den 1. i måneden  

 efter, at oplysningerne er modtaget.
6.5. Tilbagebetaling af pension Lovens § 42 Tilbagebetaling 194. Pension er en aktuel forsørgelsesydelse bestemt  

 til at dække almindelige leveomkostninger, og kan derfor lige som andre  

 sociale ydelser som hovedregel ikke kræves tilbagebetalt.
Undtagelser Der gælder visse begrænsede undtagelser fra denne hovedregel, dels efter  

 lovens § 42, dels efter almindelige retsprincipper om tilbagebetaling af  

 urigtigt udbetalte beløb.
Tilsidesat oplysningspligt Hvis pensionisten har tilsidesat sin oplysningspligt eller i øvrigt mod  

 bedre vidende uberettiget har modtaget pension, skal pensionisten eller  

 dennes dødsbo tilbagebetale det beløb, der er modtaget med urette, se lovens  

 § 42.
Tilbagebetalingspligtens omfang Den ubetingede tilbagebetalingspligt omfatter efter domspraksis således -  

 også i tilfælde hvor pensionisten ikke har overholdt oplysningspligten -  

 alene ydelser, som uberettiget er modtaget mod bedre vidende.
Selv om pensionisten har tilsidesat sin oplysningspligt, er der derfor kun  

 tilbagebetalingspligt, hvis pensionisten vidste eller burde vide, at de  

 manglende oplysninger ville have betydning for retten til eller størrelsen af  

 pensionen.
Ved bedømmelse af, om pensionisten har været i god eller ond tro,  

 indgår den vejledning, kommunen har ydet.
Svigstilfælde Bestemmelsen omfatter også de tilfælde, hvor pensionisten har udvist svig,  

 dvs. tilfælde, hvor pensionisten forsætligt har fremkaldt, vedligeholdt eller  

 udnyttet en vildfarelse hos kommunen.
 Herudover omfatter bestemmelsen tilfælde, hvor pensionisten ikke har gjort  

 sig skyldig i svig ved modtagelsen, men hvor pensionisten dog har vidst, at  

 udbetalingen beroede på en misforståelse hos kommunen.
 Almindelige retsprincipper m.m.
 Tilbagebetaling kan, udover de situationer der er omfattet af lovens § 42,  

 kræves ud fra almindelige retsprincipper og forudsætningssynspunkter.
 Det er således antaget i praksis, at der efter en konkret vurdering kan  

 kræves tilbagebetaling, når en fejlagtig udbetaling er sket under sådanne  

 omstændigheder, at udbetalingsfejlen har været uundgåelig for kommunen, og  

 fejlen skyldes forhold, som pensionisten er nærmest til at holde rede på,  

 selv om pensionisten i det konkrete tilfælde ikke selv har haft mulighed for  

 at være opmærksom på fejlen ved modtagelsen af beløbet.
Dobbeltforsørgelse Som eksempel herpå kan nævnes »dobbeltforsørgelsessituationen«.  

 Ved dobbeltforsørgelse forstås, at - to ydelser dækker samme forsørgelsesbehov/er en følge af samme  

 begivenhed, - dækker samme tidsrum, - den ene ydelse ville udelukke/nedsætte den anden, såfremt de var kommet  

 til udbetaling samtidig.
Tilbagebetalingskravet indskrænkes efter praksis til det beløb, der er  

 dækning for i den senest tilkendte ydelse.
Ankestyrelsen har i SM P-24-97  

 givet udtryk for, at en førtidspensionist ved tilkendelse af en  

 tilskadekomstpension blev berettiget til en løbende ydelse, der dækkede samme  

 tidsrum og formål som den tilkendte førtidspension.
Der var derfor som  

 udgangspunkt tale om en dobbeltforsørgelsessituation, som kunne danne  

 grundlag for at rejse et tilbagebetalingskrav på ulovbestemt grundlag.
 Med hensyn til modregning for dagpenge i pensionen, se pkt. 212.
Ægtefælle Tilbagebetalingskravet kan rettes mod den, der uretmæssigt har modtaget en  

 ydelse.
Udgangspunktet er reglerne om personlig hæftelse.
Der er således ikke  

 hjemmel til at pålægge en ægtefælle tilbagebetalingspligt for så vidt angår  

 for meget udbetalt pension til pensionisten.
Der hæftes alene for krav,  

 ægtefællerne hver især måtte have modtaget med urette.
Den offentligretlige  

 lovgivning må forstås i overensstemmelse med grundsætningen om ægtefællernes  

 særråden og særhæften i ægteskabslovgivningen, se Højesterets dom, Ufr. 1996  

 s. 1608.
6.6. Standsning af pensionsudbetaling ved pensionistens død Bkg. §§ 40-41 Tilbageførsel af pensionsbeløb fra afdødes konto 195. Pensionsudbetalingen ophører med udgangen af den  

 måned, hvori pensionisten dør, medmindre ægtefællen også modtager pension, se  

 lovens § 48. Hvis dødsfaldet indtræffer i slutningen af en måned, på et  

 tidspunkt hvor næste måneds pension er udbetalt eller bogført på  

 pensionistens konto i et pengeinstitut, skal beløbet kræves tilbagebetalt, se  

 bkg. § 41, stk. 1.
 Hvis pensionisten er død inden dispositionsdagen for den følgende måneds  

 pension, skal kommunen tilbageføre beløbet, hvis både tilbagekaldelsen og den  

 faktiske tilbageførsel kan ske inden dispositionsdagen, se bkg. § 41, stk. 2.
For pensionister med fast bopæl i udlandet kan tilbageførsel dog også ske  

 efter dispositionsdatoen, se bkg. § 41, stk. 2, 2. pkt.
Dette kan blive  

 aktuelt i de tilfælde, hvor Den Sociale Sikringsstyrelse ikke har fået  

 kendskab til, at en pensionist er afgået ved døden, og derfor fortsat har  

 udbetalt pensionen til pensionistens konto i et dansk eller udenlandsk  

 pengeinstitut.
Tilbageførsel kan i disse situationer kun ske, hvis der ikke  

 gøres krav på beløbet af et evt. dødsbo eller andre berettigede.
 Det bemærkes, at kommunen/Sikringsstyrelsen ikke i andre tilfælde kan bede  

 pengeinstituttet om at tilbageføre beløb fra den afdøde pensionists konto.
 Når pensionen ikke kan tilbageføres efter bkg. § 41, stk. 2, fx hvis  

 pensionisten eller en af de efterladte har hævet beløbet, skal  

 kommunen/Sikringsstyrelsen anmelde kravet i dødsboet, se bkg. § 41, stk. 3.  

 Ofte udlægges boet i henhold til lov om skifte af dødsboer § 18 som boudlæg  

 (til dækning af begravelsesudgifter). Den, der har fået boet udlagt, hæfter  

 ikke for afdødes gæld, og der kan således ikke gøres krav gældende overfor  

 den pågældende.
 Kommunalbestyrelsen kan opgive krav på tilbagebetaling af pensionsbeløbet,  

 hvis beløbet må anses for uerholdeligt eller de økonomiske eller  

 administrative omkostninger ved at gennemføre kravet står i misforhold til  

 kravets størrelse, se bkg. § 41, stk. 4.
6.7. Tilbagebetaling af personlige tillæg Lovens § 43 196. Kommunalbestyrelsen kan undtagelsesvis træffe  

 beslutning om tilbagebetaling af personlige tillæg.
 Tilbagebetaling kan kræves:
Uforsvarlig økonomi økonomi, fx fordi pensionisten har undladt at lægge beløb til side til  

 forudsigelige større udgiftsposter, eller pensionisten har mistet eller på  

 kort tid forbrugt sin pension.
Forudset forbedring af pensionistens økonomiske forhold kan forudses, at pensionisten i løbet af kortere tid vil være i stand til  

 at tilbagebetale hjælpen.
Bestemmelsen giver mulighed for at yde en art lån  

 til en pensionist, der i princippet skulle kunne klare sig selv, men er i  

 likviditetsvanskeligheder, fx fordi visse tilgodehavender udbetales bagud.
 Tilbagebetaling i forbindelse med uforsvarlig økonomi eller forudset  

 forbedring af den økonomiske situation (dvs. pkt. 1 og 2) kan kun kræves,  

 hvis kommunalbestyrelsen ved ydelsen af personligt tillæg har gjort  

 pensionisten bekendt med tilbagebetalingspligten.
Beløb, der dækker samme tidsrum og formål senere får udbetalt et beløb, der dækker samme tidsrum og samme formål som  

 det personlige tillæg, 6.8. Ændring af tilkendt pension Lovens § 44 og bkg. §18 197. Når en pension er tilkendt, kan der senere opstå  

 spørgsmål om ændring.
Der kan være tale om forhøjelse, nedsættelse eller  

 frakendelse.
 Spørgsmålet om ændring eller frakendelse kan rejses af kommunalbestyrelsen  

 eller af pensionisten selv.
6.8.1. Beslutning om genoptagelse Genoptagelse 198. Kommunalbestyrelsen skal holde sig underrettet om  

 pensionistens forhold.
Kommunalbestyrelsen skal bl.a. påse, om der fortsat er  

 ret til den tilkendte pension, eller om der er sket ændringer, der begrunder  

 en forhøjelse eller nedsættelse af pensionen.
Hvis det er tilfældet, skal  

 kommunalbestyrelsen træffe afgørelse om ændring af pensionen.
Kommunalbestyrelsen skal være opmærksom på de aldersgrænser, der har  

 betydning for pensionsniveauet.
Det gælder fx 60-års aldersgrænsen, der bl.a.  

 har betydning for udbetaling af førtidsbeløb og tilkendelse af højeste  

 førtidspension.
Behovsbestemt pension, § 14, stk. 3, nr. 2 og 3 Ved tilkendelse af førtidspension efter lovens § 14, stk. 3, nr. 2 og 3,  

 skal kommunalbestyrelsen fastsætte en frist for, hvornår sagen skal  

 genoptages.
Fristen skal fastsættes efter de konkrete forhold i den  

 pågældende sag, og der må højst gå 5 år regnet fra tilkendelsen, før sagen  

 genoptages, se bkg. § 18.
Ved genoptagelsen skal mulighederne for at iværksætte aktiverings-,  

 revaliderings og behandlingsmæssige samt andre foranstaltninger, der kan  

 forbedre erhvervsevnen, undersøges.
Hvis kommunalbestyrelsen når til det  

 resultat, at muligheden for erhvervsmæssig placering er uforandret, består  

 pensionsretten fortsat, og der skal fastsættes en ny frist for genoptagelse.
 Hvis undersøgelsen viser, at pensionistens mulighed for erhvervsmæssig  

 placering er forbedret, eller spørgsmålet er tvivlsomt, tager  

 kommunalbestyrelsen stilling til, om der er grundlag for at inddrage  

 pensionen, og i stedet tilbyde revaliderende eller aktiverende  

 foranstaltninger, se dog nedenfor under pkt. 200 om lovens § 14, stk. 7.
Kontrol 199. Kommunalbestyrelsen kan i sin afgørelse beslutte,  

 at en sag skal tages op til kontrol på et senere tidspunkt, der fastsættes af  

 kommunalbestyrelsen, se lovens § 59, stk. 1, nr. 4.
 Det gælder uanset kravet om fastsættelse af genoptagelsesfrist ved pension  

 efter lovens § 14, stk. 3, nr. 2 og 3, se bkg. § 18, stk. 1.
Afgørelse om kontrol forekommer især, når der er tale om pension til meget  

 unge, og ved visse sygdomme, der erfaringsmæssigt har et uforudsigeligt  

 forløb.
Der kan dog ikke fastsættes kontrol i de tilfælde, hvor der er tvivl,  

 om betingelsen om varighed er opfyldt.
 Beslutning om kontrol skal meddeles ansøgeren i forbindelse med  

 afgørelsen.
 Pensionisten har selv mulighed for at rejse spørgsmål om ændring eller  

 frakendelse af en allerede tilkendt pension, se lovens § 44, stk. 3.
6.8.2. Ændring eller bortfald Over 60-årige 200. Efter lovens § 14, stk. 7, kan pensionen efter  

 pensionistens fyldte 60. år ikke frakendes eller nedsættes til lavere  

 pension, medmindre pensionisten samtykker.
 Efter det 60. år kan der således kun ske de ændringer i pensionen, der  

 følger af indtægtsreguleringen.
 Reglen afskærer ikke pensionisten fra selv at rejse sag om frakendelse, se  

 pkt. 197.
Invaliditetsydelse kan dog uden pensionistens samtykke frakendes og  

 ændres, indtil pågældende fylder 67 år.
Bistands- eller plejetillæg kan også  

 ændres eller frakendes efter det 60. år uden pensionistens samtykke.
Der  

 gælder ingen øvre aldersgrænse for frakendelse eller ændring af bistands-  

 eller plejetillæg, se SM P-3-93. For pensionister over 67 år kan der derfor  

 rejses sag om den fortsatte berettigelse til bistands- og plejetillæg.
Helbredsbetinget pension 201. Pension efter § 14, stk. 1 og 2, samt stk. 3, nr.  

 1 og 2, skal frakendes, eller der skal ske overflytning til anden  

 pensionsform, herunder invaliditetsydelse, hvis der er sket en væsentlig,  

 varig forbedring eller forringelse af erhvervsevnen.
Kommunalbestyrelsen skal ligeledes træffe afgørelse om frakendelse eller  

 overflytning til anden pension, hvis en pensionist med uændret invaliditet  

 har en arbejdsindtægt, der vedvarende overstiger et beløb svarende til det  

 dobbelte af grundbeløbet for en enlig, se § 44, stk. 1, nr. 2. Det dobbelte  

 grundbeløb udgør pr. 1. januar 1998 93.624 kr. årligt.
Pensionen skal i  

 almindelighed frakendes, uanset hvilken pensionsform den pågældende har fået  

 tilkendt.
 Retten til pension efter lovens § 14, stk. 1 og 2, og stk. 3, nr. 1,  

 bevares således, så længe den fysiske og psykiske invaliditet er uændret, og  

 den personlige arbejdsindtægt ikke overstiger det dobbelte grundbeløb for en  

 enlig.
Den frakendelsesregel, der er nævnt ovenfor, må dog ses i sammenhæng med  

 reglen i lovens § 15, stk. 3. Det kan betyde, at pensionen bevares, selvom  

 indtægten overstiger det dobbelte grundbeløb.
Det er fx tilfældet, hvis en  

 pensionist med pension efter § 14, stk. 3, nr. 1, ikke tjener over halvdelen  

 af det, der er normalt inden for pågældendes fagområde, eller en pensionist  

 med pension efter § 14, stk. 2, nr. 1, ikke tjener over en tredjedel af det  

 normale inden for dennes fagområde.
Behovsbestemt pension, § 14, stk. 3, nr. 2 Pension efter lovens § 14, stk. 3, nr. 2, skal endvidere frakendes, hvis  

 der indtræder en varig forbedring af forsørgelsesgrundlaget, således at  

 ansøgerens og en eventuel ægtefælles samlede forsørgelsesgrundlag overstiger  

 udelukkelsesgrænsen, se pkt. 80.
For pensionister, der modtager pension efter lovens § 14, stk. 3, nr. 2,  

 gælder således principielt 2 økonomiske grænser.
Hvis det forudsættes, at  

 vurderingen af erhvervsevnen er uændret, kan en gift pensionist således  

 bevare sin pension, når pågældendes egen arbejdsindtægt ligger under det  

 dobbelte grundbeløb samtidig med, at ægteparrets samlede indtægter varigt  

 ikke overstiger det beløb, der svarer til 52 x det beløb, der ugentligt højst  

 kan udbetales i dagpenge efter lov om dagpenge ved sygdom eller fødsel, pr.  

 1. januar 1998, ca. 139.776 kr. årligt.
 Behovsbestemt pension, § 14, stk. 3, nr. 3.
202. Pension efter lovens § 14, stk. 3, nr. 3,  

 frakendes, hvis der indtræder en væsentlig og varig forbedring af  

 pensionistens forsørgelsesmuligheder, således at betingelsen for tilkendelse  

 ikke længere er opfyldt.
Frakendelse på grund af en forbedret  

 forsørgelsessituation kommer på tale, når ansøgerens og en eventuel  

 ægtefælles samlede indtægter vedvarende overstiger udelukkelsesgrænsen, der  

 er nævnt i pkt. 80 og bkg. § 15.
 Frakendelsesbestemmelsen i § 44 er derimod uanvendelig på pension, som  

 udbetales efter bestemmelsen i § 3, stk. 2, i lov nr. 248 af 8. juni 1983 om  

 ændring af lov om invalidepension m.v. og ophævelse af enkepension m.v., idet  

 pensionsretten for personkredsen, der modtager pension efter denne  

 bestemmelse, ikke har beroet på, at indtægten lå under udelukkelsesgrænsen.
Bistands- eller plejetillæg, invaliditetsydelse 203. Bistandstillæg, plejetillæg og invaliditetsydelse  

 kan frakendes, hvis betingelserne for disse ydelser ikke længere er opfyldt,  

 se lovens § 44, stk. 1, nr. 3.
Bistands- eller plejetillæg kan frakendes, hvis der er en klar bedring af  

 den tilstand, som i sin tid bevirkede, at tillægget blev givet.
Frakendelse  

 kan også komme på tale, hvis funktionsniveauet er bedret betydeligt, uanset  

 at den invaliditet, der begrundede tillægget, er uændret.
Endelig kan  

 frakendelse ske, hvis behovet for bistand eller pleje ikke længere er til  

 stede, fx fordi behovet bliver dækket ved omfattende hjælp efter anden  

 lovgivning, fx ved personlig og praktisk hjælp, ophold i boformer m.v. efter  

 lov om social service og lignende.
Der henvises til pkt. 208 vedr.  

 administrativ inddragelse af bistands- eller plejetillæg i visse typer af  

 boformer m.v.
 Når en pensionist ved overgang til efterløn frasiger sig retten til  

 invaliditetsydelse, skal kommunen underrette pensionistens  

 arbejdsløshedskasse om frasigelsen, og fra hvilket tidspunkt udbetalingen af  

 invaliditetsydelsen ophører, se også under pkt. 129.
Tidspunkt 204. Hvis kommunalbestyrelsen træffer afgørelse om, at  

 pensionen skal ændres eller bortfalde, fastsættes det samtidig, fra hvilket  

 tidspunkt dette skal ske.
 Ved frakendelse kan det besluttes, at pensionen bevares i 3 måneder fra  

 afgørelsestidspunktet, se lovens § 59, stk. 1, nr. 5.
6.8.3. Hvilende pension 205. Kommunalbestyrelsen kan bestemme, at retten til  

 pension efter § 14 skal være hvilende, se lovens § 59, stk. 3.
Kommunen skal beslutte inden for hvilket tidsrum, pensionen skal være  

 hvilende.
Dette tidsrum kan dog højst fastsættes til 3 år.
At pensionen gøres hvilende vil sige, at pensionsudbetalingen ophører, men  

 at der er adgang til at få pensionsudbetalingen genoptaget i den periode,  

 hvor pensionen er gjort hvilende, alene ved henvendelse til kommunen.
Det kan  

 fx ske, hvis det viser sig, at forudsætningerne om erhvervsindtægtens  

 størrelse ikke holder.
Der skal ikke søges om og tilkendes pension påny.
Reglen er en beskyttelsesforanstaltning, og dens formål er at støtte  

 pensionistens forsøg på at gå i arbejde.
Ved ordningen skabes der tryghed  

 for, at der er et stabilt forsørgelsesgrundlag at falde tilbage på, hvis  

 bestræbelserne mislykkes.
Bestemmelsen om hvilende pension anvendes, når den pågældende har  

 erhvervsindtægt, eller et forestående arbejdsforsøg kan antages at føre til  

 en sådan indtægt.
Der skal være tale om erhvervsindtægter, der er så store,  

 at pensionen ikke kan bevares, selv om de helbredsmæssige forhold isoleret  

 betragtet giver grundlag for pensionen.
 Baggrunden kan også være, at det anses for tvivlsomt, om den pågældende  

 efter sin helbredstilstand at dømme vil være i stand til varigt at have en  

 erhvervsindtægt af en sådan størrelse, at pensionen må frakendes.
 Revalidering, flexjob, m.v.
For pensionister, til hvem der gives tilbud om flexjob eller aktiverings-  

 eller revalideringsmæssige foranstaltninger, kan pensionen gøres hvilende  

 under tilbuddet eller foranstaltningen.
Det forudsættes, at pensionen gøres  

 hvilende i de tilfælde, hvor der iværksættes revalidering på det almindelige  

 arbejdsmarked med løntilskud efter lov om aktiv socialpolitik §§ 58 og 60-62.
I andre tilfælde kan man lade pensionsudbetalingen fortsætte selv under  

 mere langvarige revalideringsforanstaltninger.
Dette kan fx tænkes i  

 situationer, hvor helbredsforholdene og måske især prognosen vil gøre, at det  

 må anses for usandsynligt, at pågældende vil blive i stand til varigt at opnå  

 en erhvervsindtægt af en sådan størrelse, at pensionen kan frakendes.
Når  

 revalidenden således har førtidspension som forsørgelsesgrundlag, kan der  

 særskilt ydes hjælp til de særlige udgifter, der følger af uddannelsen eller  

 handicappet, se lov om aktiv socialpolitik § 63.
Revalideringsydelse efter lov om aktiv socialpolitik § 51, stk. 1, og § 52  

 kan ikke udbetales samtidig med førtidspension.
Hvis den pågældende overgår  

 til revalideringsydelsen, forudsættes det derfor, at pensionen gøres  

 hvilende.
 Når omstændighederne taler for det, kan der tilkendes invaliditetsydelse i  

 den periode, hvor pensionen er gjort hvilende, se pkt. 98 om betingelserne  

 for tilkendelse af invaliditetsydelse.
Pensionsudbetalingen kan genoptages af kommunen, hvis pågældende henvender  

 sig, inden perioden, hvor pensionen er gjort hvilende, er udløbet, se  

 ovenfor.
Hvis pågældende ikke har henvendt sig inden udløbet af den  

 pågældende periode, skal der tages stilling til, om pensionsretten skal  

 frakendes.
 Ved henvendelse efter udløbet af perioden, hvor pensionen er gjort  

 hvilende, kan kommunen ikke genoptage pensionsudbetalingen, men den  

 pågældende kan søge om pension påny.
 Efter det fyldte 60. år kan pensionen kun frakendes eller nedsættes med  

 pensionistens samtykke, se lovens § 14, stk. 7. En periode med hvilende  

 pension bør derfor ikke strække sig ud over 60 års alderen.
6.9. Inddragelse af pension Lovens § 46 og bkg. kap. 10 6.9.1. Strafafsoning eller andre frihedsberøvende foranstaltninger i  

 henhold til dom Lovens § 46, stk. 1 206. Pension og bistands- og plejetillæg, udbetales  

 indtil udgangen af måneden efter den måned, pensionisten er blevet indsat til  

 strafafsoning i fængsel eller arresthus.
Bestemmelsen omfatter også varetægtsfængsling.
Det betyder, at pensionen  

 udbetales indtil udgangen af den måned, der følger efter måneden, hvor en  

 pensionist varetægtsfængsles.
Hvis varetægtsfængslingen ikke efterfølges af  

 en domfældelse, efterbetales den del af pensionen, der ikke er udbetalt under  

 varetægtsfængslingen.
Hvis der er rimelig udsigt til, at pensionisten vil kunne løslades inden  

 for et tidsrum af omkring 6 måneder efter, at strafafsoningen er påbegyndt,  

 kan pensionisten af sin pension få udbetalt et beløb til dækning af udgifter  

 til husleje o.lign.
Beløbet kan efter en konkret vurdering ydes til fx  

 dækning af udgifter til husleje, udgifter til ejerbolig, herunder  

 ejendomsskatter og ejendomsforsikringer.
Derudover kan der efter  

 omstændighederne ydes beløb til dækning af andre faste udgifter, der har  

 betydning for opretholdelse af boligen, eksempelvis udgifter til varme,  

 indboforsikringer samt gas-, elektricitets- og telefonabonnement.
Der kan i  

 almindelighed ikke ydes beløb til betaling af afdrag på indbo.
Beløbet  

 afholdes af pensionen og kan derfor ikke overstige denne, men der kan  

 eventuelt udbetales hjælp i form af personligt tillæg til pågældende, hvis  

 der er et særligt behov herfor.
 Den omstændighed, at pensionisten klager til Den Særlige Klageret,  

 medfører ikke, at den periode, hvori der kan udbetales et beløb til dækning  

 af udgifter til husleje o.lign, kan forlænges, se SM P-6-96.
Kommunalbestyrelsen kan under pensionistens varetægtsfængsling efter en  

 konkret vurdering beslutte at udvide den periode, hvori der kan udbetales et  

 beløb til dækning af husleje o.lign.
Det er ved indførelsen af bestemmelsen  

 forudsat, at varetægtsfængslede pensionister ikke bliver stillet ringere end  

 varetægtsfængslede kontanthjælpsmodtagere, og at boligen som altovervejende  

 hovedregel bevares for varetægtsfængslede pensionister, indtil der er faldet  

 dom i sagen.
Herefter må det så vurderes, om der er udsigt til, at  

 pensionisten løslades inden for et tidsrum af omkring 6 måneder, se lovens §  

 46, stk. 1, 3. pkt.
Der er aktivitetspligt under strafafsoning i fængsler eller arresthuse.  

 Pensionister, der afsoner i fængsler eller arresthuse, får således udbetalt  

 arbejdspenge samt ydelser til selvforvaltning og selvforplejning, se  

 Justitsministeriets cirk. af 28. september 1992 om arbejdstid og arbejdspenge  

 samt ydelser til kost og selvforvaltning.
Ved sygdom ydes der dagpenge efter  

 Justitsministeriets cirk. af 26. juni 1973, som senest ændret den 15. marts  

 1995, om dagpenge til indsatte.
 Det påhviler kriminalforsorgens institutioner at underrette  

 kommunalbestyrelsen i opholdskommunen, såfremt en person, der modtager  

 pension i henhold til lov om social pension, indsættes som varetægtsarrestant  

 eller strafafsoner, se Justitsministeriets cirkulæreskrivelse om indberetning  

 til de sociale myndigheder m.fl. om indsættelse og løsladelse af 19. august  

 1994.
Andre frihedsberøvende foranstaltninger 207. Lovens § 46 angiver udtømmende, hvornår pensionen  

 inddrages.
Ved dom til anbringelse på psykiatrisk specialsygehus eller dom  

 til anbringelse i boformer efter lov om social service, der ikke er nævnt i  

 lovens § 46, inddrages pensionen således ikke.
 Det samme gælder ved dom til behandling på hospital for sindslidende.
 Hvis en pensionist er idømt fængselsstraf, men pågældende midlertidigt er  

 anbragt på hospital, betragtes opholdet som strafafsoning og kan ikke  

 sidestilles med en behandlingsdom, se SM P-6-96 (der dog vedrører de  

 tidligere gældende regler).
 Ved anbringelse i varetægtssurrogat eller som led i en mentalundersøgelse  

 af en sigtet inddrages pensionen ikke.
 En pensionist har ret til udbetaling af pensionen fra det tidspunkt, hvor  

 pågældende får ophold i en institution under den frie kriminalforsorg (idet  

 den pågældende fra dette tidspunkt betragtes som beboer og ikke som indsat),  

 se SM P-6-96.
 Der henvises i øvrigt til de generelle regler for pensionsinddragelse i  

 pkt. 211.
 6.9.2. Bistands- eller plejetillæg til personer i boformer m.v. efter §§  

 92-94 eller § 140 i lov om social service.
Lovens § 46, stk. 2 208. Bistands- eller plejetillæg udbetales ikke til  

 beboere med varigt ophold i boformer m.v. efter §§ 92-94 eller § 140 i lov om  

 social service.
Tillæggene udbetales indtil udgangen af den måned, der følger  

 efter indflytningsmåneden.
Baggrunden for dette er, at disse boformer dækker  

 det særlige behov for personlig assistance, som bistands- eller plejetillæg  

 forudsættes at skulle bidrage til at dække.
6.9.3. Inddragelse af pension ved ophold i boformer efter lov om social  

 service Lovens § 46, stk. 3 209. Socialministeren kan fastsætte nærmere regler om  

 udbetaling af pension, herunder bistands- eller plejetillæg, til personer,  

 der er anbragt i pleje i private hjem eller har ophold i et bofællesskab  

 efter § 91 i lov om social service.
Denne hjemmel er ikke udnyttet.
 210. Pensionister, der har ophold på en  

 døgninstitution for børn og unge efter lov om social service § 51 (den  

 tidligere bistandslovs § 96), har siden 1. juli 1997 fået udbetalt pension  

 under opholdet.
6.9.4. Generelle regler vedrørende pension under institutionsophold m.v.,  

 hvor pensionen er inddraget Bkg. kap. 10 211. Der er i bkg. kapitel 10 fastsat nærmere regler  

 for inddragelse af pension efter lovens § 46.
Der kan ansøges om og tilkendes pension under ophold i de boformer m.v.,  

 der er omfattet af lovens § 46 (herunder også fængsel og arresthus) bl.a. med  

 henblik på, at pensionen kan udbetales fra den dag, hvor den pågældende tager  

 ophold i eget hjem el.lign.
Der bør ikke ansøges om bistands- eller  

 plejetillæg, medmindre dette sker med henblik på en forventet flytning fra  

 den pågældende boform.
Hvis der tilkendes pension under opholdet, inddrages pensionen med  

 virkning fra udgangen af den måned, der følger efter måneden, hvor opholdet  

 er påbegyndt, på samme måde, som hvis pensionisten allerede ved opholdets  

 påbegyndelse modtog pension.
Pension, der er søgt under opholdet, skal derfor  

 normalt inddrages fra tilkendelsestidspunktet.
Hvilke bestanddele inddrages Hvis pensionen er inddraget, gælder dette for alle de bestanddele, hvormed  

 pensionen udbetales, herunder invaliditetsydelse, se bkg. § 48, stk. 1.
Pensioniststatus Selv om pensionen er inddraget, bevarer den pågældende sin status som  

 pensionist, se bkg. § 48. Det betyder, at der ikke på ny skal ansøges om  

 pension, når betingelserne for nedsættelse eller inddragelse ikke længere er  

 til stede, og at der i særlige tilfælde kan udbetales personligt tillæg til  

 den pågældende.
Omregning Er den pågældende gift med en pensionist, omregnes begge pensioner som til  

 enlige pensionister.
Omregningen sker med virkning fra det tidspunkt, hvor  

 pensionen inddrages, se bkg. § 48, stk. 2.
Udbetalingen genoptages fra opholdets ophør Når pensionisten flytter til eget hjem, flytter ind hos pårørende eller  

 lignende, genoptages pensionsudbetalingen fra ophør af opholdet i den boform,  

 der flyttes fra, se lovens § 34, og der foretages i givet fald omregning af  

 pensionen til satsen for samgifte.
Er der alene tale om kortvarigt ophold  

 uden for den pågældende boform og senere tilbagevenden dertil genoptages  

 pensionsudbetalingen dog ikke, se bkg. § 50, stk. 1. Det kan fx være  

 tilfældet, hvor der er tale om ferieophold, indlæggelse på sygehus til  

 behandling, ophold hos pårørende i forbindelse med højtider eller lignende.  

 Ved fornyet ophold gælder samme regler som ved første optagelse, se bkg. §  

 50, stk. 2.
 Flytning mellem boformer m.v.
Ved flytning mellem boformer, hvor pensionen bliver inddraget, opretholdes  

 inddragelsen.
Ligeledes udbetales en pension, der endnu ikke er inddraget,  

 kun til det tidligste tidspunkt, der gælder for ophold i en af de to  

 boformer, se bkg. § 50, stk. 3.
Det forudsættes, at kommunen i nødvendigt omfang samarbejder med  

 personalet i den pågældende boform i sager om inddragelse af pension.
Dette  

 gælder især, hvor den fortsatte udbetaling af pension beror på  

 kommunalbestyrelsens afgørelse fx for så vidt angår udbetaling af beløb til  

 dækning af udgifter til husleje og lignende, se § 46, stk. 1.
 Hvis en pensionist indsættes i fængsel eller arresthus, og der bliver tale  

 om inddragelse af pensionen, skal fængslet eller arresthuset underrette  

 kommunalbestyrelsen i opholdskommunen om indsættelsen og om tidspunktet for  

 forventet løsladelse, se bkg. § 51.
 Når inddragelse af pension bliver aktuel, skal kommunalbestyrelsen vejlede  

 pensionisten og en eventuel ægtefælle om konsekvenserne heraf og om  

 mulighederne for hjælp, både efter loven og efter anden lovgivning.
6.10. Modregning Lovens § 47 212. Krav på pension kan efter lovens § 47 ikke gøres  

 til genstand for udlæg eller andre former for retsforfølgning, medmindre der  

 er forløbet 3 måneder fra den dag, hvor beløbet kunne kræves udbetalt.
Som følge af bestemmelsen om, at der ikke kan foretages retsforfølgning  

 mod kravet, må modregning i krav på pension i almindelighed anses for  

 afskåret.
Ligesom pensionisten ikke ved transport kan forpligte kommunen til  

 at overføre pensionen til en bestemt kreditor.
Pensionisten kan derimod selv  

 indgå aftale om at overføre afdrag til en kreditor.
Pension og boligstøtte Der er dog efter lovens § 47, stk. 2, udtrykkelig hjemmel til modregning  

 for krav på tilbagebetaling af for meget udbetalt pension og boligstøtte.
I SM P-13-97 fandt Ankestyrelsen, at der ikke var hjemmel i pensionslovens  

 § 47, stk. 2, til at foretage modregning i pension for tilbagebetaling af  

 boligydelseslån.
Der blev ved afgørelsen lagt vægt på, at det ikke fremgår af  

 bestemmelsen, at adgangen til modregning udover for meget udbetalt  

 boligstøtte også omfatter tilbagebetaling af boligydelseslån.
Alm. princip om modregning Herudover gælder det almindelige princip, at der, uanset forbud mod  

 kreditorforfølgning, kan modregnes i krav på en ydelse, når der er en snæver  

 indbyrdes sammenhæng mellem denne ydelse og den ydelse, der ønskes modregnet  

 (konneksitet).
Ved krav på for meget udbetalt pension, kan der eksempelvis modregnes i en  

 pensionsydelse, der er tilkendt efter, at et dødsbo er afsluttet.
Der er i en  

 sådan situation tale om konnekse krav, idet hovedkravet og modkravet  

 udspringer af samme hjemmelsgrundlag.
En sådan sammenhæng mellem ydelserne foreligger imidlertid både ved  

 identiske ydelser, som når krav på for meget udbetalt pension ønskes  

 modregnet i et pensionstilgodehavende, og ved ydelser, der typisk har til  

 formål at dække samme behov i en given periode.
Denne situation foreligger i  

 tilfælde, hvor der er ydet kontanthjælp i ansøgningsperioden, og der  

 efterfølgende tilkendes pension for samme periode.
Hvor modregningsretten beror på, at den ydelse, der søges modregnet i  

 pensionen, er ydet for samme periode og til samme formål som den senere  

 tilkendte pension, se den lovfæstede dobbeltforsørgelsesregel i lov om aktiv  

 socialpolitik § 94, stk. 1, foretages der en periodevis opgørelse af det  

 krav, der ønskes gennemført ved modregning i pensionen.
Der henvises til  

 kapitel 4 om beregning af pension samt til pkt. 194 om dobbeltforsørgelse.
Fradrag må kun ske i den del af pensionstilgodehavendet, som er tilkendt  

 for samme tidsrum, som den ydelse, der ønskes modregnet.
Der kan i den  

 enkelte måned ikke fratrækkes mere end den i samme måned udbetalte  

 kontanthjælp.
Når det gælder modregning for ydet kontanthjælp i ansøgningsperioden, må  

 der ved en konkret bedømmelse i det enkelte tilfælde tages stilling til,  

 hvilket formål kontanthjælpen har tilsigtet at dække.
Fyldestgørelsesadgangen  

 må begrænses til sådanne bestanddele af den tilkendte pension, som tilsigter  

 at dække samme behov som den ydede kontanthjælp.
Særlig om modregning i tillæg Der kan dog ikke ske modregning for hjælp ydet efter kapitel 4 i lov om  

 aktiv socialpolitik (kontanthjælp mv.) i den del af en pensionsefterbetaling,  

 der vedrører invaliditetsbeløb, bistandstillæg, plejetillæg eller  

 invaliditetsydelse.
Der henvises til lov om aktiv socialpolitik § 33, stk. 1,  

 nr. 1.
Dagpenge Hvis der udbetales syge- eller arbejdsløshedsdagpenge i en periode, hvor  

 der samtidig er ret til pension, skal de udbetalte dagpenge indgå i  

 indtægtsgrundlaget for beregningen af pensionen, se kap. 4.
 Personlige skatter m.v.
 Inden for rammerne af de særlige regler i kildeskattelovens § 73 og lov om  

 inddrivelse af underholdsbidrag § 5 kan der endvidere tilbageholdes beløb til  

 dækning af personlige skatter og af andre offentlige tilgodehavender, der kan  

 inddrives efter reglerne for skatteinddrivelse, fx tilbagebetalingspligtig  

 hjælp efter bistandsloven, se SM P-16-96.
Udpantningsret Der er efter lovens § 47, stk. 3, udpantningsret for tilbagebetalingskrav  

 for uretmæssig oppebåret pension efter lovens § 42, samt for  

 tilbagebetalingskrav for personlige tillæg ydet med tilbagebetalingspligt  

 efter lovens § 43, stk. 1.
Forældelse Se under pkt. 192 om forældelse.
Modregning i danske pensionsbeløb for udenlandske krav Med hjemmel i dels Rådets forordning nr. 574/72 art. 111, stk. 1-2, samt i  

 visse overenskomster, som Danmark har indgået med andre lande, er der  

 mulighed for at modregne for udenlandske krav i danske  

 pensionsudbetalinger/-efterbetalinger på samme måde som for danske krav.  

 Ligeledes er der mulighed for at modregne danske krav i udenlandske  

 pensionsudbetalinger/-efterbetalinger.
I de sager, hvor Den Sociale  

 Sikringsstyrelse er den kompetente myndighed efter bkg. § 52, foretager  

 styrelsen om fornødent den pågældende modregning/fremsætter evt. krav overfor  

 den udenlandske myndighed.
Aftale Efter praksis kan der mellem pensionisten og socialforvaltningen indgås  

 aftale om, at der før udbetaling af pensionen skal ske fradrag for visse  

 ydelser.
Det gælder således med hensyn til betaling for ophold i beskyttet bolig, i  

 plejehjem og andre boformer m.v. efter lov om social service, hvor  

 pensionisten af sin pension selv skal betale for de ydelser, der modtages i  

 hjemmet/den pågældende boform.
Sådanne aftaler om fradrag i pensionen før  

 udbetaling kan når som helst tilbagekaldes af pensionisten.
6.11. Efterlevelsespension Lovens § 48 213. Pension til en efterlevende ægtefælle udbetales i  

 3 måneder efter udgangen af den måned, hvori dødsfaldet har fundet sted, se  

 lovens § 48.
Det er en betingelse for retten til efterlevelsespension, at begge  

 ægtefæller modtager pension efter lov om social pension, dvs. enten  

 folkepension, førtidspension, bistands- eller plejetillæg eller  

 invaliditetsydelse.
Det afgørende for retten til efterlevelsespension er, om  

 begge ægtefæller har fået pensioniststatus på tidspunktet for dødsfaldet, se  

 nedenfor om pensioniststatus.
 Der er ikke ret til efterlevelsespension, hvis afdødes pension ved  

 dødsfaldet er bortreguleret på grund af indtægtsforholdene.
Samlivsophævelse 214. Efterlevelsespensionen kan ikke udbetales, hvis  

 samlivet mellem ægtefællerne var ophævet ved dødsfaldet.
Samlivet anses bl.a.  

 for ophævet, når en af ægtefællerne har fået ophold i en boform m.v. efter  

 lov om social service.
Samlivet anses for ophævet fra  

 indflytningstidspunktet, se lovens § 39, stk. 2, om omregning på grundlag af  

 den forventede fremtidige indtægt.
Samlivet anses som hovedregel ikke for  

 ophævet, hvis begge ægtefæller har fået ophold i samme boform, ligesom  

 samlivet ikke anses for ophævet, når en af ægtefællerne har fået  

 aflastningsophold i et plejehjem eller en plejebolig uden at have fået anvist  

 bolig efter bekendtgørelse om plejehjem og beskyttede boliger eller en  

 plejebolig efter lov om almene boliger samt støttede private andelsboliger  

 m.v.
Der må i hvert enkelt tilfælde foretages en konkret vurdering af, om  

 samlivet må anses for ophævet.
Samlivet anses for ophævet, når den ene af ægtefællerne har fået ophold i  

 en boform efter lov om social service, hvor pensionen er inddraget, se pkt.  

 206-211. Hvis dødsfaldet sker efter dette tidspunkt, kan der ikke udbetales  

 efterlevelsespension.
Samlivet anses heller ikke i denne forbindelse for  

 ophævet, hvis ægtefællerne har fået ophold i samme institution.
I SM P-26-97 flyttede den ene ægtefælle til det plejehjem, hvor den anden  

 ægtefælle allerede i ca. 3 år havde opholdt sig.
Parret var stadig gift, men  

 samlivet kunne ikke betragtes som genoptaget, siden det blev afbrudt ved den  

 ene ægtefælles indflytning på plejehjem.
Der blev ved afgørelsen lagt vægt  

 på, at ægtefællerne levede i hver sin adskilte og selvstændige bolig.
Sammenlagt pension 215. Efterlevelsespension udbetales med ægtefællernes  

 sammenlagte pension med det beløb, der blev udbetalt umiddelbart før  

 dødsfaldet.
Den efterlevendes egen pension beregnes i 3 måneders perioden  

 således fortsat efter reglerne for samgifte pensionister.
Pensionen reguleres  

 på sædvanlig måde med satsreguleringsprocenten.
 Efterlevelsespension omfatter også bistands- eller plejetillæg.
 Se i øvrigt pkt. 191 om retten til efterlevelsespension i en situation,  

 hvor en pensionist er forsvundet, og formodes at være død.
Inddragelse af pension 216. Retten til efterlevelsespension i 3 måneder fra  

 udgangen af den måned, hvori dødsfaldet fandt sted, begrænses i øvrigt af  

 bestemmelserne om inddragelse af pension under ophold i en institution.  

 Efterlevelsespension kan derfor kun udbetales frem til det tidspunkt, hvor  

 pensionen evt. inddrages.
6.11.1. Pensioniststatus Folkepensionister Folkepensionister opnår pensioniststatus den dato, der indgives ansøgning  

 om folkepension, dog tidligst fra det tidspunkt, hvor betingelserne for  

 folkepension er opfyldt.
Hvis der indgives ansøgning om folkepension før det  

 fyldte 67. år, kan der opnås pensioniststatus den dato, den pågældende fylder  

 67 år, se SM P- 45-96.
Førtidspensionister Førtidspensionister opnår som udgangspunkt pensioniststatus ved afgørelsen  

 om tilkendelse af pension, hvis betingelserne for tilkendelse af pension er  

 opfyldt på dette tidspunkt.
 Hvis der ikke er truffet afgørelse senest 3 måneder fra  

 ansøgningstidspunktet, opnås pensioniststatus med tilbagevirkende kraft, når  

 der er forløbet 3 måneder fra ansøgningstidspunktet, hvis betingelserne for  

 tilkendelse i øvrigt er opfyldt på dette tidspunkt.
 Der vil kunne udbetales efterlevelsespension fra det tidspunkt, hvorfra  

 pensionen ville kunne udbetales dog længst i 3 måneder fra den 1. i måneden  

 efter dødsfaldet.
Beløb og regulering Lovens § 49 - - - - - - - § 49.  Ved fastsættelse af pension anvendes følgende  

 beløb:
 stk. 2,  2. pkt., 19.476 kr. årlig og for andre 19.476  

 kr. årlig.
 kr. årlig, dog 18.360 kr., hvis pensionistens ægtefælle modtager  

 førtidspension efter § 14, stk. 1 eller 2, eller invaliditetsydelse.
 dog 17.616 kr. årlig, hvis pensionistens ægtefælle modtager førtidspension  

 efter §14, stk. 1 eller 2, eller invaliditetsydelse.
 29.772 kr. årlig, dog 21.540 kr., hvis pensionistens ægtefælle modtager  

 førtidspension efter § 14, stk. 1.
 Stk. 2.  Ved fastsættelse af pensionen anses gifte som  

 enlige, hvis samlivet med ægtefællen er ophævet.Ved udbetaling af  

 pensionstillæg, jf. stk. 1, nr. 3, anses personer, der ikke lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til ægteskab efter dansk ret, som enlige.
Stk. 3.  De beløb, der er nævnt i stk. 1, samt §§ 69-72,  

 reguleres en gang årligt den 1. januar med satsreguleringsprocenten, jf. lov  

 om en satsreguleringsprocent.
Reguleringen sker 1. gang den 1. januar 1995.
 Stk. 4.  De beløb, der er nævnt i stk. 1, nr. 1, 3 og  

 6-12, samt §§ 69-72, afrundes til nærmeste kronebeløb, der kan deles med 12.  

 De beløb, der er nævnt i stk. 1, nr. 2, 4 og 5, afrundes til nærmeste  

 kronebeløb, der kan deles med 100.
- - - - - - - - 7.1. Aktuelle satser Lovens § 49, stk. 1 Pensionssatser i loven 217. De beløb, der er angivet i lovteksten, er i  

 1994-niveau.
Beløbene reguleres en gang årligt med virkning fra 1. januar med  

 satsreguleringsprocenten, se nedenfor.
De beløb, der reguleres, er de faktisk  

 gældende, dvs. at 1998-satserne beregnes ved at opregulere de faktisk  

 gældende pensionssatser i 1997 med den satsreguleringsprocent, der gælder for  

 1998.
Offentliggørelse af aktuelle satser De regulerede beløb offentliggøres årligt af Socialministeriet, se  

 Socialministeriets cirkulære nr. 145 af 31. oktober 1997: »Cirkulære om  

 regulering pr. 1. januar 1998 af satser på det sociale område«.
 Cirkulæret udsendes i året forud for det år, som de regulerede beløb  

 vedrører.
 Satsreguleringsprocenten for 1998 er 2,4 pct.
 Eksempel:
Beregning af aktuelle satser Beregning af det i 1998 gældende grundbeløb: 46.812 kr.:
 Grundbeløb i 1997: 45.720 kr.
 Satsreguleringsprocent for 1998: 2,4 pct.
 Grundbeløb opregnet: 45.720 kr. +(45.720 x 2,4/100) kr.
 = 46.817,28 kr.
 Afrunding af 46.817,28 kr. (deleligt med 12) = 46.812 kr.
Afrunding De regulerede beløb afrundes efter reglerne i lovens § 49, stk. 4.
7.1.1. Satsændringer for enlige pensionister i forbindelse med  

 skatteomlægningen i 1994 § 4  i lov nr. 497 af 30. juni 1993 Skatteomlægning i 1994 218. I forbindelse med skatteomlægningen i 1994 blev  

 der foretaget en række ændringer i pensionssatser og fradragsbeløb for enlige  

 pensionister, se § 4 i lov nr. 497 af 30. juni 1993 vedr. ændringer som følge  

 af skatteomlægning, ændret satsregulering m.v., der er gengivet i kap. 11 om  

 overgangsbestemmelser.
Særligt pensions tillæg Ændringerne skyldes, at reglerne om de enlige pensionisters forhøjede  

 personfradrag blev ophævet i forbindelse med den skattemæssig ligestilling af  

 pensionister med andre skatteydere.
Som kompensation fik reelt enlige  

 pensionister i stedet udbetalt et supplerende særligt pensionstillæg, der i  

 perioden 1995-1999 gradvist indregnes i det almindelige pensionstillæg.
Den  

 gradvise forhøjelse af det almindelige pensionstillæg medfører, at dette  

 bortfalder ved en højere supplerende indkomst.
For at undgå øgede  

 samspilsproblemer (samtidig aftrapning af pensionstillæg og grundbeløb) blev  

 der samtidig vedtaget en gradvis forhøjelse af fradragsbeløbet i den opgjorte  

 indtægt ved beregning af grundbeløb.
I tabellen nedenfor er vist satserne i  

 perioden 1998- 99 efter disse ændringer.
 Satsændringer i 1998-99 som følge af skatteomlægningen i 1994.
Pensionsbeløb Satser 1998-99 lovens beløb Pensionstillæg, reelt enlige 1998: 37.476 1999: 43.944 Supplerende, særligt pensionstillæg, 1998: 6.468 reelt enlige 1999: 0 Fradragsbeløb ved beregning af 1998: 166.800 grundbeløb til enlige 1999: 188.400 De i tabellen anførte vedtagne satser reguleres med  

 satsreguleringsprocenten.
Satserne i tabellen (1994-niveau) opreguleres  

 således til 1998-niveau ved multiplikation med (1+sats.regl.pct.95/100) x  

 (1+sats.regl.pct.96/100) x (1+sats.regl.pct. 97/100) x  

 (1+sats.regl.pct.98/100), hvorefter det regulerede beløb afrundes.
Fra år  

 2000 reguleres beløbene på sædvanlig måde ud fra det foregående års  

 pensionsbeløb, se ovenfor.
7.2. Satsreguleringsprocent Lovens § 49, stk. 3 Fastsættelse af satsreguleringsprocenten 219. Som grundlag for den årlige regulering af  

 overførselsindkomster fastsættes for hvert finansår en  

 satsreguleringsprocent, se lov om en satsreguleringsprocent.  

 Satsreguleringsprocenten fastsættes året før det finansår, hvori  

 satsreguleringsprocenten skal anvendes.
Finansministeriet bekendtgør hvert år  

 størrelsen af satsreguleringsprocenten for det kommende år.
Beregning af satsreguleringsprocenten Satsreguleringsprocenten beregnes på grundlag af den konstaterede  

 udvikling i arbejderes og funktionærers bruttolønninger (ekskl. bidrag til  

 arbejdsmarkedspensioner) i året to år forud for det pågældende finansår.  

 Lønmodtagernes arbejdsmarkedsbidrag i det finansår, som  

 satsreguleringsprocenten fastsættes for, fratrækkes ved beregningen.
Satsreguleringspulje I årene 1994-97 blev der forlods afsat 0,3 pct. af stigningen til et  

 puljebeløb (satsreguleringspuljen). I årene derefter anvendes igen de  

 almindelige regler, dvs. at den del af stigningen, der overstiger 2 pct., dog  

 højest 0,3 pct., afsættes til satsreguleringspuljen.
 Satsreguleringsprocenten svarer til den beregnede årslønsudvikling  

 fratrukket den procent, der afsættes til satsreguleringspuljen.
Regeringen stiller forslag til udmøntning af et eventuelt puljebeløb inden  

 påbegyndelsen af det finansår, som puljebeløbet vedrører.
Ved udmøntningen er  

 det hensigten, at puljebeløbet fordeles forholdsmæssigt mellem pensionister  

 og øvrige overførselsindkomstmodtagere i forhold til deres samlede andel af  

 overførslerne.
Satsreguleringsprocenten i 1997 og 1998 Satsreguleringsprocenten for 1997 er 1,0 pct. og for 1998 2,4 pct.
De  

 beløb, der reguleres, er de indtil da faktisk gældende beløb, dvs. at  

 1998-satserne beregnes ved at opregulere 1997- satserne med 2,4 pct.
7.3. Enlige Lovens § 49, stk. 2, og bkg. § 48, stk. 2.
7.3.1. Reelt enlige 220. Pensionens størrelse er afhængig af, om  

 pensionisten er enlig eller ej.
Pensionstillæg til en enlig pensionist er  

 større end til en pensionist, der er gift eller samlevende.
Ved udbetaling af pensiontillæg, se lovens § 49, stk. 1, nr. 3, (og det  

 særlige pensionstillæg efter lovens overgangsbestemmelser, se § 4 i lov nr.  

 497 af 30. juni 1993 om ændring af lov om social pension m.v. som følge af  

 skatteomlægning og ændret satsregulering m.v.) anses personer, som enlige  

 (»reelt enlige«), når de ikke lever i et samlivsforhold, - hvor parterne gennem kontante bidrag, arbejde i hjemmet eller på anden  

 måde bidrager til den fælles husførelse, og - hvor samlivet kan føre til ægteskab efter dansk ret.
 Gifte anses som reelt enlige, hvis samlivet mellem ægtefællerne efter en  

 konkret vurdering er ophævet, se lovens § 49, stk. 2.
 Afgrænsningen af reelt enlige følger i denne sammenhæng de regler, der  

 tidligere var gældende for retten til det forhøjede personfradrag for reelt  

 enlige.
Den Sociale Ankestyrelse har behandlet en række sager til belysning af  

 spørgsmålet om, hvornår en pensionist kan betragtes som reelt enlig.  

 Ankestyrelsen fandt, at der er formodning for, at 2 personer, der var  

 tilmeldt folkeregistret på samme adresse, som vedrørte en-familiesbolig, som  

 udgangspunkt måtte betragtes som samlevende.
I en række tilfælde fandt  

 Ankestyrelsen dog, at formodningen ikke kunne lægges til grund:
Eksempel SM P-20-95:
1. sag.
Der var i sagen ikke andre oplysninger end den  

 fælles folkeregisteradresse, der kunne sandsynliggøre, at der var tale om et  

 samlivslignende forhold.
Ansøger havde haft ustabile boligforhold og boede  

 efter egne oplysninger ikke på adressen længere.
2. sag.
Det var i sagen oplyst, at parterne havde  

 særskilte husholdninger, normalt spiste hver for sig og havde adskilt  

 økonomi, og at der således ikke var tale om fælles husførelse.
3-4. sag.
Begge parter havde oplyst, at de ikke havde nogen fælles økonomi  

 og heller ikke ydede gensidig hjælp til madlavning, rengøring mm.
Kvinden  

 havde på grund af boligmangel lejet et værelse hos sin tidligere ægtefælle,  

 og hun havde sine egne møbler opmagasineret.
Ankestyrelsen lagde desuden vægt  

 på, at kvinden havde eget fjernsyn, køleskab, kogeplader m.v.
Boligform ikke afgørende 221. Det afgørende for vurderingen af, om en  

 pensionist kan betragtes som reelt enlig, er ikke boligformen, men beror på  

 en konkret vurdering.
Logerende Har en pensionist en logerende, eller er pensionisten selv logerende, bør  

 kommunen løbende kontrollere, om pensionisten efter en konkret vurdering,  

 fortsat kan anses for at være reelt enlig.
 Strafafsoning m.v.
 Hvis pensionen til en pensionist, hvis ægtefælle også modtager pension,  

 inddrages efter lovens § 46 skal begge pensioner omregnes som til enlige  

 pensionister for resten af opholdstiden, se bkg. § 48, stk. 2.
 Ophold på plejehjem m.v.
Tilsvarende kan samlivet efter en konkret vurdering anses for ophævet,  

 hvis den ene ægtefælle får ophold i en institution under sygehusvæsenet, får  

 ophold i boformer efter §§ 92-93 i lov om social service, får ophold på  

 plejehjem efter § 140 i lov om social service eller får ophold i ældrebolig,  

 herunder i en plejebolig, jf. lov om almene boliger samt støttede private  

 andelsboliger m.v.
Samlivet anses ikke for ophævet, hvis der kun er tale om  

 et kortvarigt ophold, se kap. 6 om omregning af pensionen.
Eksempel I SM-P-26-97 fandt Ankestyrelsen, at en pensionist med ophold på plejehjem  

 fortsat opfyldte betingelserne for udbetaling af tillæg til reelt enlige, da  

 den anden ægtefælle efterfølgende fik ophold på samme plejehjem, idet  

 ægtefællerne levede i hver sin adskilte og selvstændige bolig.
Det drejede  

 sig om et ægtepar, hvor hustruen i 1993 fik ophold på et plejehjem, og hvor  

 ægtefællen flyttede ind i 1996. Parret var stadig gift, men samlivet kunne  

 ikke betragtes som genoptaget, siden det blev afbrudt ved hustruens  

 indflytning på plejehjem.
7.3.2. Ændringer i samlivsstatus Bkg. § 4 Kontrol 222. Kommunalbestyrelsen bør løbende kontrollere, at  

 en pensionist fortsat er reelt enlig.
Kontrollen kan fx foretages, når der  

 sker flytninger til og fra adressen og ved indgåelse af ægteskab.
Endvidere  

 bør kommunen være opmærksom på om de pensionister, der er omfattet af  

 overgangsordningen fortsat opfylder betingelserne for at modtage  

 pensionsydelse som reelt enlig, se pkt. 223.
Oplysninger fra folkeregisteret Kommunalbestyrelsen skal indhente oplysninger fra folkeregisteret om  

 ændringer i pensionistens bopælsforhold, herunder om flytninger til og fra  

 pensionistens bopæl.
Ved ændringer i pensionistens bopælsforhold skal  

 kommunalbestyrelsen vurdere, om ændringen har betydning for beregning af  

 pensionistens pension, se bkg. § 4.
 Hvis en pensionist ikke er tilmeldt folkeregisteret med en fast bopæl,  

 skal kommunalbestyrelsen også i disse tilfælde konkret vurdere, om  

 pensionisten er enlig eller ej.
7.4. Overgangsbestemmelser § 4,  stk. 4, i lov nr. 497 af 30. juni 1993 223. Der er fastsat overgangsbestemmelser om, at  

 samlevende personer i visse tilfælde får udbetalt pensionstillæg som enlige  

 og det særlige pensionstillæg som reelt enlige.
Dette er fastsat i § 4, stk.  

 4, i lov nr. 497 af 30. juni 1993 om ændring af lov om social pension m.v.  

 som følge af skatteomlægning og ændret satsregulering m.v., se kap. 11 om  

 overgangsbestemmelser.
I følge overgangsbestemmelsen anses personer, der før den 26. april 1990  

 var ugifte eller separerede, og som havde ret til pension eller var fyldt 67  

 år, også som enlige, selvom de lever i et samlivsforhold, med mindre et nyt  

 samlivsforhold er indledt på det nævnte tidspunkt (dvs. 26. april 1990) eller  

 senere.
Flytning til en ny bolig medfører ikke i sig selv, at samlivet anses  

 for et nyt samlivsforhold.
 Før 1. januar 1994 havde personer, der modtog social pension eller var  

 fyldt 67 år, ret til et forhøjet personfradrag, mens enlige havde ret til et  

 særligt forhøjet personfradrag.
Ugifte og separerede ansås for enlige, medmindre de levede i et  

 ægteskabslignende forhold.
Samlevende, uanset om de var gifte eller ugifte,  

 fik således ikke det særligt forhøjede personfradrag.
Disse regler for  

 samlevende blev indført med virkning fra 1991 med henblik på ligestilling af  

 gifte pensionister og ugifte pensionister, der levede i et samlivsforhold.
De  

 personer, der havde ret til pension før den 26. april 1990 eller var fyldt 67  

 år før denne dato, bevarede dog retten til det forhøjede personfradrag efter  

 de hidtidige regler under forudsætning af, at de ikke indledte et nyt  

 samlivsforhold den 26. april 1990 eller senere.
Denne overgangsregel er  

 videreført i loven i forbindelse med udbetaling af det særlige pensionstillæg  

 samt udbetaling af pensionstillæg til reelt enlige.
Klageadgang Lovens § 50 - - - - - - - - § 50.  Afgørelser efter denne lov kan påklages efter  

 reglerne i kapitel 10 i lov om retssikkerhed og administration på det sociale  

 område.
 Stk. 2.  Hypotekbankens afgørelser efter § 72 a kan  

 indbringes for finansministeren.
 §§ 50 a-51. (Ophævet med virkning fra 1. juli 1998 ved lov nr. 456 af 10.  

 juni 1997).
- - - - - - - - 8.1. Klage over afgørelser Lovens § 50 Klageadgang 224. Reglerne om klageadgang fremgår nu af lov om  

 retssikkerhed og administration på det sociale område.
Lovens § 50, stk. 1,  

 indeholder derfor kun en henvisning til retssikkerhedsloven.
 I denne vejledning redegøres kort for klagereglerne.
 For en nærmere gennemgang af klagereglerne henvises til Den Sociale  

 Ankestyrelses klagevejledning.
Enstrenget ankesystem De fleste kommunale afgørelser inden for det sociale område, herunder  

 ydelser efter lov om social pension, kan ankes til det sociale nævn, hvis  

 afgørelser er endelige.
 Den person, som afgørelsen vedrører, kan klage over afgørelsen.
To-instanssystem Det sociale nævns afgørelser kan ikke indbringes for anden administrativ  

 myndighed.
Den Sociale Ankestyrelse kan dog optage en sag til behandling, når  

 Ankestyrelsen skønner, at sagen har principiel eller generel betydning.
Det  

 er den person, som afgørelsen vedrører, kommunen eller amtskommunen, der kan  

 anmode Ankestyrelsen om at optage sagen til behandling.
Uenighed mellem kommuner Uenighed mellem kommuner om deres forpligtigelser (eks.  

 opholdskommuneforpligtigelsen) kan indbringes for det sociale nævn, som den  

 kommune, som forpligtigelsen gøres gældende mod, hører under.
Uenighed om Den Sociale Sikringsstyrelses kompetence kan indbringes for  

 Den Sociale Ankestyrelse.
Den person, som afgørelsen vedrører, kommunen eller  

 Den Sociale Sikringsstyrelse, kan indbringe sagen for Den Sociale  

 Ankestyrelse.
Pension i udlandet Den Sociale Sikringsstyrelses afgørelser om ret til pension i udlandet  

 efter § 3, stk. 4, og § 62 i lov om social pension, kan indbringes for Den  

 Sociale Ankestyrelse.
Den person, som afgørelsen vedrører, kan indbringe  

 sagen.
Klagefrist Klage til det sociale nævn og Den Sociale Ankestyrelse skal ske inden 4  

 uger efter, at klageren har fået meddelelse om afgørelsen.
Der kan ses bort  

 fra, at fristen ikke er overholdt, når der er særlig grund hertil.
Det er  

 klageinstansen, der tager stilling til, om der er særlig grund til at se bort  

 fra, at klagefristen ikke er overholdt.
Afgørelse om at se bort for  

 overskridelse af klagefristen kan ikke indbringes for anden administrativ  

 myndighed.
Pligt til at genvurdere sagen (remonstration) Inden en klage behandles, skal den myndighed, som har truffet afgørelsen,  

 vurdere, om der er grundlag for at give klageren helt eller delvist medhold.  

 Derfor skal en klage først afleveres til den myndighed, som har truffet  

 afgørelsen.
Kan myndigheden herefter give klager fuldt ud medhold, sendes en ny  

 afgørelse til klageren inden 4 uger efter, at klagen er modtaget.
Kan  

 myndigheden kun give klageren delvist medhold, skal klageren have skriftlig  

 besked herom inden 4 uger efter, at klagen er modtaget.
Klageren får samtidig  

 en frist på 14 dage til at meddele, om klagen fastholdes.
Hvis klageren  

 fastholder klagen, sendes denne inden 14 dage til ankeinstansen med  

 begrundelse for afgørelsen.
 Hvis myndigheden vurderer, at afgørelsen ikke skal ændres, sendes  

 genvurderingen med begrundelse til ankeinstansen inden 4 uger efter, at  

 klagen er modtaget.
Klage over sagsbehandling En klage over den måde, en sag er blevet behandlet på i en kommune, fx  

 over sagsbehandlingstiden eller sagsbehandleren, indgives til borgmesteren  

 eller kommunalbestyrelsen.
 En klage over den måde en sag er blevet behandlet på i det sociale nævn  

 indgives til statsamtmanden.
Overgangsregel Sager vedrørende kommunale afgørelser, som er indbragt for nævnene inden  

 1. juli 1998, og som ikke er afgjort senest på denne dato, overgår til de  

 sociale nævn.
Sagerne afgøres og kan påklages efter reglerne i lov om social  

 pension, som gældende indtil 1. juli 1998.
8.2. Hypotekbanken 225. Ubetalte arbejdsgiverbidrag efter de indtil 1.  

 januar 1988 gældende regler inddriver Hypotekbanken ved udpantning, se lovens  

 § 50, stk. 2, og § 72 a.
Hypotekbanken kan også inddrive de skyldige beløb  

 efter reglerne om inddrivelse af personlige skatter i kildeskatteloven.
Finansiering Lovens §§ 52 og 53 - - - - - - - § 52.  Staten afholder kommunernes udgifter til  

 pension efter §§ 12 og 16 til personer, der er fyldt 67 år.
Kommunernes  

 udgifter til pension efter §§ 14, 16 og 18 til personer under 67 år afholdes  

 af staten med 50 pct.
Stk. 2.  Kommunernes udgifter til personligt tillæg  

 efter § 17, stk. 1 og 3, afholdes af staten med 50 pct.
Kommunernes udgifter  

 til personligt tillæg efter § 17, stk. 2 og 4, afholdes af staten med 75 pct.
 Stk. 3.  Staten afholder udgifterne til pension til  

 personer, der har fast bopæl i udlandet.
 § 53.  Opholdskommunen kan kræve sin del af udgifterne  

 til pension, jf. § 52, stk. 1, refunderet af en tidligere opholdskommune, når  

 denne kommune eller anden offentlig myndighed har medvirket til, at en  

 person, der får tilkendt eller modtager pension, får ophold i:
 140 i lov om social service.
 betydelig nedsat fysisk eller psykisk funktionsevne eller særlige sociale  

 problemer har behov herfor, jf. § 91 i lov om social service.
Stk. 2.  Ud over de tilfælde, der er nævnt i stk. 1, kan  

 kommunalbestyrelserne indbyrdes aftale, at en tidligere opholdskommune  

 afholder opholdskommunens udgifter til pension efter denne lov.
Det  

 fastsættes i aftalen, hvor længe den skal gælde.
 Stk. 3.  Uenighed om aftaler, der er indgået efter stk.  

 2, kan ikke indbringes for anden administrativ myndighed.
 §§ 55 og 56 (ophævet med virkning fra 1. januar 1989 ved lov nr. 869 af  

 23. december 1987).
- - - - - - - - 9.1. Refusionssatser Lovens § 52 226. Staten refunderer 100 pct. af kommunens udgifter  

 til folkepension og til bistandstillæg og plejetillæg til personer, der er  

 fyldt 67 år.
 Staten refunderer 50 pct. af kommunens udgifter til førtidspension,  

 invaliditetsydelse, samt bistandstillæg og plejetillæg til personer under 67  

 år.
 Den kommunale andel på 50 pct. af udgifterne til førtidspension m.v.  

 gælder for alle pensionens bestanddele, dvs. inkl. tillæg til pensionen.
 Den anførte aldersgrænse for om der ydes 100 henholdsvis 50 pct.  

 statsrefusion blev med virkning fra 12. juni 1997 ændret fra 60 til 67 år,  

 jf. nedenfor pkt. 232 om overgangsregler.
Personlige tillæg 227. Staten refunderer 50 pct. af kommunens udgifter  

 til personlige tillæg efter lovens § 17, stk. 1 og 3, dvs. personlige tillæg  

 til pensionister hvis økonomiske forhold er særligt vanskelige eller ganske  

 særligt vanskelige.
Indtil 1. januar 1998 ydede staten kun refusion af beløb  

 til personlig tillæg, der lå inden for et rådighedsbeløb.
Reglerne om et  

 rådighedsbeløb blev ophævet ved lov nr. 453 af 10. juni 1997.
 Kommunernes udgifter til personlige tillæg efter lovens § 17, stk. 2 og 4,  

 dvs. varmetillæg og petroleumstillæg, refunderes af staten med 75 pct.
Skattekompensation, § 72 c 228. Kommunernes udgifter efter lovens § 72 c til  

 pensionister som den 1. januar bor i kommuner med høj skatteprocent, jf. pkt.  

 260, refunderes af staten med 100 pct.
Bopæl i udlandet 229. Udgifter til pension til personer, der har fast  

 bopæl i udlandet, afholdes 100 pct. af staten.
9.2. Overgangsregler 230. Der gælder særlige refusionsregler, hvis kommunen  

 har truffet afgørelse eller afgivet indstilling om førtidspension m.v. inden  

 den 1. januar 1992, samt for udgifter til pension for personer, der den 1.  

 januar 1992 havde ophold i en institution efter den tidligere bistandslovs §  

 112, stk. 1, se pkt. 231. Der gælder endvidere særlige regler for pension  

 tilkendt inden den 12. juni 1997, se pkt. 232. Herudover henvises til kap. 11  

 om overgangsbestemmelser.
§ 14  i lov nr. 399 af 6. juni 1991 231. I forbindelse med omlægningen af regler om  

 tilkendelse af førtidspension, refusionssatser og ankestrukturen m.v. fra  

 1992 blev der fastsat nogle overgangsbestemmelser, se i kap. 11 vedrørende  

 overgangsbestemmelser om § 14 i lov nr. 399 af 6. juni 1991.
 Efter disse overgangsbestemmelser afholder staten 100 pct. af kommunernes  

 udgifter til førtidspension m.v. til personer under 60 år, hvis der er  

 truffet afgørelse om ret til førtidspension m.v. inden den 1. januar 1992,  

 samt hvis kommunen inden denne dato har afgivet indstilling til revaliderings  

 og pensionsnævnet - dvs., at indstilling er modtaget i nævnet senest den 31.  

 december 1991.
 Hvis kommunen efter 1. januar 1992 afgiver indstilling om forhøjelse af en  

 allerede tilkendt pension efter §§ 14, 16 og 18 refunderer staten 50 pct. af  

 udgifterne til forhøjelsen.
Hvis invaliditetsydelse til en person under 60 år ændres til  

 førtidspension efter 1. januar 1992 refunderer staten 50 pct. af kommunens  

 udgifter til pensionen.
Det samme gælder, hvis pensionen er gjort hvilende  

 inden den 1. januar 1992, og der ved hvileperiodens udløb efter denne dato  

 tilkendes pension.
Staten refunderer 100 pct. af udgiften til pension til personer, der den  

 1. januar 1992 havde ophold i en institution efter bistandslovens § 112, stk.  

 1, og som har fået eller får tilkendt pension efter dette tidspunkt.
Hvis der  

 senere tilkendes en højere pension, refunderer staten også udgiften til  

 forhøjelsen med 100 pct..
§ 3  i lov nr. 456 af 10. juni 1997 232. Ved lov nr. 456 af 10. juni 1997 blev reglerne om  

 refusion af kommunernes udgifter til pension til personer i alderen 60-66 år  

 ændret fra 100 pct. statsrefusion til 50 pct. (svarende til den gældende  

 refusionssats for personer under 60 år). Ændringen har virkning for alle  

 pensioner, der tilkendes den 12. juni 1997 eller senere.
Pensioner tilkendt  

 inden 12. juni 1997 finansieres efter de indtil denne dato gældende regler.  

 Det drejer sig om udgifter til pensioner efter §§ 12, 14, 16 og 18. Såfremt  

 der tilkendes en forhøjelse af en allerede tilkendt pension afholder staten  

 50 pct. af forhøjelsen 9.3. Opholdskommunen Lovens § 53 233. Opholdskommunen afholder den kommunale andel af  

 udgifterne til pension også i de tilfælde, hvor opholdskommunen er en anden  

 end den kommune, der har tilkendt pensionen. (Den tidligere 6- årige  

 mellemkommunale afregningsregel er ophævet ved lov nr. 456 af 10. juni 1997).
Opholdskommunen kan kræve sin del af udgifterne til pension refunderet af  

 en tidligere opholdskommune, når den tidligere opholdskommune eller anden  

 offentlig myndighed har medvirket til, at en person har ophold i en af de  

 institutionstyper m.v., der er nævnt i § 53, stk. 1, se ovenfor.
Da der  

 stadig udvikles nye bosteder m.v. omfatter § 53, stk. 1, også ophold i bolig,  

 bofællesskab m.v., der træder i stedet for og kan sidestilles med ophold i de  

 boformer, der direkte er nævnt i bestemmelsen.
 Refusionsadgangen gælder, så længe pensionisten har ophold i særlige  

 boformer i en anden kommune, og uanset om personen først har fået tilkendt  

 pension under opholdet.
 Finansieringsforpligtelsen overgår til opholdskommunen ved udflytning fra  

 institution m.v.
Adgangen til at kræve refusion af en tidligere opholdskommune gælder for  

 udgifter til pension efter §§ 12, 14, 16 og 18 i pensionsloven.
Udgifter til  

 personlige tillæg efter lovens § 17 er således ikke omfattet af  

 refusionsadgangen.
Flytter pensionisten fra en af de i § 53, stk. 1, nævnte boformer til  

 privat bolig, finansierer den kommune, som pensionisten herefter har ophold  

 i, den kommunale andel af udgiften til pension.
Dette gælder uanset, om  

 flytningen sker til den kommune, som institutionen m.v. ligger i.
 I de tilfælde, hvor pensionisten flytter fra en af de i § 53, stk. 1,  

 nævnte boformer m.v. i en anden kommune til en af de nævnte boformer m.v. i  

 en tredie kommune, vil det fortsat være den oprindelige opholdskommune, der  

 finansierer den kommunale andel af udgiften til pension.
Aftale om refusion 234. Udover de tilfælde hvor kommunen efter lovens §  

 53, stk. 1, kan kræve sine udgifter til pension refunderet af en tidligere  

 opholdskommune, kan kommunerne indbyrdes aftale, at en tidligere  

 opholdskommune fortsat afholder den kommunale andel af udgiften til pension  

 efter loven.
Det skal fremgå af aftalen, hvor længe den skal gælde.
 Uenighed om disse aftaler kan ikke indbringes for anden administrativ  

 myndighed.
Regnskab, refusion, revision 235. Pensionsloven er omfattet af reglerne i  

 Socialministeriets bekendtgørelser om regnskabsaflæggelse, statsrefusion m.v.  

 og revision.
Reglerne er fastsat i følgende bekendtgørelser:
 Socialministeriets bekendtgørelse nr. 98 af 16. februar 1998 om  

 kommunernes, amtskommunernes samt Københavns og Frederiksberg Kommuners  

 regnskabsaflæggelse og statsrefusion m.v. på visse dele af det sociale  

 område.
 Socialministeriets bekendtgørelse nr. 105 af 16. februar 1998 om revision  

 af kommunernes og amtskommunernes samt Københavns og Frederiksberg Kommuners  

 regnskaber på visse dele af det sociale område.
Lovens § 54 Vedr. lovens § 54 om Færøerne og Grønland henvises til vejledningens kap.  

 12.
 Administration m.v.
Lovens §§ 57-62 b - - - - - - - - § 57.  Kommunalbestyrelsen i opholdskommunen varetager  

 administrationen af denne lov, jf. kapitel 3 i lov om retssikkerhed og  

 administration på det sociale område.
 Stk. 2.  Skatteministeren stiller oplysninger til  

 rådighed til brug for beregning af indtægtsgrundlaget efter § 28, stk. 1.
 Stk. 3.  Skatteministeren træffer bestemmelse om, hvilke  

 myndigheder der skal opgøre indtægtsgrundlaget efter § 28, stk. 1.
 § 58.  (Ophævet med virkning fra 1. juli 1998 ved lov  

 nr. 456 af 10. juni 1997).
§ 59.  Kommunalbestyrelsen træffer afgørelse om  

 tilkendelse og udbetaling af ydelser efter denne lov, herunder Stk. 2.  Kommunalbestyrelsen afgør, om betingelserne for  

 tilkendelse af pension er opfyldt ved afgørelse om fortsat ret til dagpenge,  

 jf. dagpengelovens § 23, stk. 1, nr. 2.
 Stk. 3.  Kommunalbestyrelsen kan bestemme, at retten til  

 pension efter § 14 skal være hvilende, dog højst for et tidsrum af 3 år.  

 Kommunalbestyrelsen skal senest ved hvileperiodens afslutning tage sagen op  

 til fornyet vurdering.
 Stk. 4.  Kommunalbestyrelsen kan bestemme, at sagen  

 bortfalder, eller at ydelsen inddrages i de tilfælde, hvor en person ikke  

 medvirker til de nødvendige undersøgelser, jf. kapitel 3 i lov om  

 retssikkerhed og administration på det sociale område, optræning eller andre  

 foranstaltninger, der må antages mere varigt at kunne forbedre erhvervsevnen  

 væsentligt.
 Stk. 5.  Kommunalbestyrelsen afgiver vejledende  

 udtalelser til Helbredsbedømmelsesnævnet i tjenestemandssager.
 § 60.  Socialministeren kan fastsætte regler om  

 fradrag i pensionen for beløb, som pensionisten har modtaget i pension efter  

 udenlandsk lovgivning i det tidsrum, for hvilket der beregnes pension efter  

 denne lov.
 § 61.  (Ophævet med virkning fra 12. juni 1997 ved lov  

 nr. 456 af 10. juni 1997).
§ 62.  Direktøren for Den Sociale Sikringsstyrelse kan  

 udøve de beføjelser, som kommunerne har efter denne lov vedrørende pension,  

 der skal ydes efter afsnit III, kapitel 3, i forordning nr. 1408/71 om  

 anvendelse af de sociale sikringsordninger på arbejdstagere og selvstændige  

 erhvervsdrivende og deres familiemedlemmer, der flytter inden for  

 Fællesskabet.
Det samme gælder for pension, der ydes efter regler i  

 overenskomster med andre stater.
 Stk. 2.  Ved udøvelse af de beføjelser, der er nævnt i  

 stk. 1, finder § 20 a, stk. 2 og 3, ikke anvendelse på personer med bopæl i  

 udlandet.
 Stk. 3.  Socialministeren fastsætter nærmere regler om  

 varetagelse af administration af pension for personer, der har bopæl i  

 udlandet, herunder regler om overførsel af kommunernes kompetence til Den  

 Sociale Sikringsstyrelse.
 §§ 62 a-b. (Ophævet med virkning fra 1. juli 1998 ved lov nr. 456 af 10.  

 juni 1997).
- - - - - - - - 10.1. Kommunalbestyrelsen Lovens § 57 Opholdskommune 236. Lov om social pension administreres af  

 kommunalbestyrelsen i opholdskommunen, se lovens § 57. Reglerne i  

 pensionsloven svarer til reglerne i øvrigt på det sociale område, se § 9 i  

 retssikkerhedsloven.
Dette gælder også i de tilfælde, hvor en pensionist er  

 optaget i en institution mv., således at opholdskommunen i alle tilfælde vil  

 være den kommune, hvor institutionen er beliggende.
Midlertidigt ophold Ved midlertidigt ophold uden for opholdskommunen, fx i forbindelse med  

 ferie, højskoleophold o.l., overgår administrationen og den økonomiske  

 forpligtigelse for mere vedvarende kontantydelser, så som pension,  

 kontanthjælp, sygedagpenge m.v., ikke til den midlertidige opholdskommune, se  

 retssikkerhedsvejledningen.
Bopæl i udlandet Tager en pensionist fast bopæl i udlandet, overgår administrationen af  

 pensionsloven til Den Sociale Sikringsstyrelse, se lovens § 62 og pkt. 243ff.
 Det er imidlertid ikke altid opholdskommunen, der skal afholde udgifterne  

 til social pension, se lovens § 53 og kap. 9.
10.1.1. Opholdskommuneforpligtelsen Administration 237. Opholdkommuneforpligtelsen indebærer bl.a., at  

 kommunen skal:
- Modtage ansøgning om sociale ydelser/pension - vejlede ansøger/pensionisten - afprøve alle aktiverings-, revaliderings- og behandlingsmæssige samt  

 andre foranstaltninger, der kan forbedre erhvervsevnen - træffe afgørelse om tidspunktet for en pensionssags påbegyndelse og give  

 borgeren meddelelse herom - træffe afgørelse om ret til social pension, herunder begrunde afgørelsen - beregne pension - udbetale pension - finansiere den kommunale andel af udgifter til pension - følge op på oplysninger om ændringer i pensionistens forhold.
 Om påbegyndelse og sagsbehandling af en pensionssag, se kap. 3.
 Om finansiering, se kap. 9.
 Om kompetenceforholdet mellem kommunalbestyrelsen og Den Sociale  

 Sikringsstyrelse, se § 62, bkg. kap. 11.
Der henvises i øvrigt til Socialministeriets vejledning om retssikkerhed  

 og administration på det sociale område og Socialministeriets bekendtgørelse  

 nr. 98 af 16. februar 1998 om kommunernes, amtskommunernes samt Københavns og  

 Frederiksberg kommuners regnskabsaflæggelse og statsrefusion m.v. på visse  

 dele af det sociale område.
Af denne bekendtgørelse fremgår bl.a. regler om  

 fremtagelse af sager og begrundelse af skønsmæssige afgørelser.
Der henvises  

 endvidere til Socialministeriets bekendtgørelse nr. 105 af 16. februar 1998  

 om revision af kommunernes og amtskommunernes samt Københavns og  

 Frederiksberg kommuners regnskaber på visse dele af det sociale område.
Flytning til en anden kommune 238. Ved flytning til en anden kommune her i landet  

 skal pensionisten give meddelelse til fraflytningskommunen og henvende sig  

 til tilflytningskommunen om fortsat udbetaling af pension.  

 Fraflytningskommunen skal sende sagens akter til den nye kommune, se bkg. §  

 6.
Flytning til en anden kommune under sagens behandling Flytter en person, der ansøger om ydelser efter loven, til en anden  

 kommune, inden kommunalbestyrelsen har truffet afgørelse i sagen, oversendes  

 sagen til videre behandling i den nye opholdskommune.
Det er herefter  

 tilflytningskommunen, der skal færdigbehandle pensionssagen, træffe afgørelse  

 og afholde den kommunale andel af pensionsudgifterne.
 Der henvises i øvrigt til vejledning om retssikkerhed og administration på  

 det sociale område.
Flytning under klagesagsbehandling Det sociale nævn i det statsamt, hvor den kommune - som har truffet  

 afgørelse om en ydelse efter loven - er beliggende, skal behandle klager over  

 kommunalbestyrelsens afgørelser, uanset om klageren i den mellemliggende  

 periode er flyttet til et andet amt.
Om hvilken kommune, der skal finansiere den kommunale udgift til pension i  

 en flyttesituation, henvises til lovens §§ 52 og 53, og kap. 9.
10.1.2. Oplysning fra skattemyndighederne Lovens § 57, stk. 2 og 3 Skattepligtige indkomster 239. Når indtægtsgrundlag til beregning af social  

 pension skal opgøres, stiller skattemyndighederne oplysninger til rådighed om  

 skattepligtige indkomster m.v.
Told- og Skattestyrelsen beregner med bistand  

 af de kommunale skattemyndigheder den del af indkomstgrundlaget, der omfatter  

 indkomster, der er skattepligtige her i landet.
Se lovens §§ 27 og 28.
Klage over skattemyndighedernes oplysninger 240. Klage over det indkomstgrundlag, som  

 skattemyndighederne beregner, skal indgives skriftligt med en begrundelse til  

 den kommunale skattemyndighed og være modtaget af myndigheden senest 1 måned  

 fra modtagelsen af meddelelsen om indkomstgrundlaget.
Hvis den kommunale  

 skattemyndighed ikke finder grundlag for at ændre indkomstgrundlaget og ikke  

 giver klageren fuldstændig medhold, overgives sagen til skatteankenævnet.  

 Skatteankenævnets afgørelse kan ikke indbringes for anden administrativ  

 myndighed.
 Se i øvrigt kap. 4 om beregning af pension.
10.2. Kommunalbestyrelsens kompetence Lovens § 59 Kommunalbestyrelsens kompetence 241. Kommunalbestyrelsen træffer afgørelser om  

 tilkendelse og udbetaling af ydelser efter loven, herunder - fra hvilket tidspunkt en sag er påbegyndt, - om betingelserne for tilkendelse, ændring eller frakendelse af  

 førtidspension, invaliditetsydelse og tillæg efter §§ 16 og 17 er opfyldt, - fra hvilket tidspunkt disse betingelser er opfyldt, - om en sag skal genoptages til undersøgelse på et senere tidspunkt samt  

 fastsætte tidspunktet herfor, - om pension skal bevares i indtil 3 måneder efter det tidspunkt, fra  

 hvilket frakendelse kan ske, - om betingelserne for tilkendelse af pension er opfyldt ved afgørelse om  

 fortsat ret til dagpenge, se dagpengelovens § 23, stk. 1, nr. 2.
Hvilende pension Kommunalbestyrelsen kan desuden træffe afgørelse om, at retten til pension  

 efter lovens § 14 skal være hvilende, dog højst for et tidsrum af 3 år.  

 Kommunalbestyrelsen kan løbende tage sagen op til fornyet vurdering, men skal  

 dog senest tage sagen op på det tidspunkt, hvor der er gået 3 år fra det  

 tidspunkt, hvor kommunalbestyrelsen traf afgørelse om at gøre pensionen  

 hvilende.
Se lovens § 59, stk. 3.
 Om hvilende pension henvises til kap. 6.
Bortfald af pension Kommunalbestyrelsen kan bestemme, at en sag bortfalder, eller at ydelsen  

 inddrages i de tilfælde, hvor en person ikke medvirker til de nødvendige  

 undersøgelser, optræning eller andre foranstaltninger, der må antages mere  

 varigt at kunne forbedre erhvervsevnen væsentligt, se kap. 3 i  

 retssikkerhedsloven.
Kommunalbestyrelsens mulighed for at rejse sag Kommunalbestyrelsen kan også påbegynde en sag og træffe afgørelse om  

 tilkendelse af førtidspension til en person, der ikke selv har søgt herom, se  

 lovens § 21 og kap. 3.
Tjenestemandssager - § 59, stk. 5 Tjenestemandspensionslovens § 7 ændredes med virkning fra 1. januar 1994,  

 således at svagelighedspensionerede tjenestemænd, der fratræder deres  

 stilling efter denne dato, først opnår kvalificeret svagelighedspension, når  

 der foreligger en kendelse om mellemste eller højeste førtidspension.
§ 17  i retssikkerhedsloven Uanset at kommunalbestyrelsen efter lovens § 59 har kompetence til at  

 træffe afgørelse om ydelser efter loven, kan sager om ydelser mv. efter den  

 sociale lovgivning til enkeltpersoner ikke behandles i den samlede  

 kommunalbestyrelse, se § 17 i lov om retssikkerhed og administration på det  

 sociale område.
10.3. Fradrag for udenlandsk pension Lovens § 60 242. Socialministeren kan fastsætte regler om fradrag  

 i pensionen for beløb, som pensionisten har modtaget i pension efter  

 udenlandsk lovgivning i det tidsrum, for hvilket der beregnes pension efter  

 loven.
Socialministeren har ikke fastsat regler herom.
Se i øvrigt kap. 4 om  

 beregning af pension, herunder om udenlandske pensioners betydning for  

 indtægtsgrundlaget for beregning af pension.
10.4. Den Sociale Sikringsstyrelse Lovens § 62 Generelle opgaver 243. Den Sociale Sikringsstyrelse varetager  

 administrationen af EF-forordningen, den nordiske og de bilaterale  

 konventioner og bistår Socialministeriet med indgåelse af konventioner og  

 udarbejder administrative aftaler i tilslutning hertil.
Sikringsstyrelsen  

 udsender generelle vejledninger og informerer om internationale regler om  

 social sikring.
Kompetence i enkeltsager Kommunernes kompetence i sager om pension efter EF-forordning nr. 1408/71  

 og konventioner/overenskomster, som Danmark har indgået med andre lande,  

 varetages af Sikringsstyrelsen, når det drejer sig om personer, der har bopæl  

 i udlandet.
 Kommunernes kompetence i sager, der vedrører ret til dansk pension i  

 øvrigt til personer med fast bopæl i udlandet, varetages af  

 Sikringsstyrelsen.
10.4.1. Sikringsstyrelsens opgaver Administration og sagsbehandling 244. Den Sociale Sikringsstyrelse træffer afgørelse om  

 tilkendelse og udbetaling af ydelser efter loven.
Sikringsstyrelsen skal  

 herunder - modtage ansøgninger om ydelser efter loven, - vejlede ansøgere og pensionister, - afprøve alle aktiverings-, revaliderings- og behandlingsmæssige samt  

 andre foranstaltninger, der kan forbedre erhvervsevnen, - træffe afgørelse om ret til social pension, - beregne og udbetale pension.
Reglerne om, at sagsbehandlingen af en førtidspensionssag først anses for  

 påbegyndt efter afprøvning af aktiverings-, revaliderings- og  

 behandlingsmæssige foranstaltninger mv., finder ikke anvendelse for personer  

 med fast bopæl i udlandet.
Baggrunden herfor er, at disse foranstaltninger  

 formodes at blive foretaget i personens bopælsland i overensstemmelse med  

 dette lands lovgivning, og at reglerne herom i den danske lovgivning  

 vanskeligt kan finde anvendelse.
Endvidere fremgår det af de  

 Fællesskabsretlige regler og de relevante overenskomster med andre stater, at  

 tidspunktet for indgivelse af ansøgning om pension i bopælslandet også skal  

 anses som tidspunktet for ansøgning om dansk pension.
Reglen i lovens § 15, stk. 2 - om at tilkendelse af førtidspension efter §  

 14 forudsætter, at alle aktiverings-, revaliderings- og behandlingsmæssige  

 foranstaltninger m.v. har været afprøvet, og at erhvervsevnen ikke varigt kan  

 forbedres - gælder naturligvis også i de sager, hvor Sikringsstyrelsen har  

 kompetence til at træffe afgørelse om førtidspension.
Se kap. 2 og 3.
3 måneders fristen for sagens afgørelse finder ikke anvendelse for  

 personer med fast bopæl i udlandet.
Sagsbehandlingen i disse sager er mere  

 kompliceret og tidskrævende, idet særlige procedurer skal overholdes og  

 samtlige akter skal oversættes til dansk.
 Se lovens §§ 62, stk. 2, 20 a, stk. 2 og 3, og bkg. kap 11 og kap. 3.
Personer med fast bopæl i udlandet Den Sociale Sikringsstyrelses kompetence er begrænset til at omfatte  

 personer med fast bopæl i udlandet.
Det betyder, at Sikringsstyrelsen ingen  

 kompetence har i relation til pensionister med midlertidigt ophold i  

 udlandet, ligesom Sikringsstyrelsens kompetence ophører, når en pensionist,  

 der tidligere har haft fast bopæl i udlandet, vender tilbage til Danmark med  

 henblik på fast bopæl her i landet.
Når en pensionist flytter til udlandet,  

 skal den hidtidige bopælskommune indsende pensionssagen til Den Sociale  

 Sikringsstyrelse, se bkg. § 8.
Når det drejer sig om pension, der fastsættes efter EF- forordningen,  

 indgives ansøgning om pension til personer, der bor i udlandet, til  

 bopælslandets myndigheder, eller - hvis der ikke er optjent ret til pension i  

 bopælslandet - til myndighederne i det land, hvor ansøgeren senest var  

 pensionsforsikret.
Når pensionen skal fastsættes efter en konvention/  

 overenskomst, indgives ansøgning ligeledes til myndighederne i bopælslandet.
 Ved fast bopæl i et andet land end et EØS-land eller et land, hvormed der  

 er indgået konvention/overenskomst, indgives ansøgning til Den Sociale  

 Sikringsstyrelse.
Personer bosat her i landet, der samtidig har ret til pension fra  

 EØS-lande eller konventionslande Personer, der har bopæl her i landet, indgiver ansøgning til  

 opholdskommunen.
Hvis der kan være ret til pension fra et andet EØS-land  

 efter EF-reglerne, skal opholdskommunen indsende kopi af pensionssagens akter  

 til Sikringsstyrelsen.
Det samme gælder, hvis der kan være ret til pension  

 fra et land, hvormed der er indgået konvention/overenskomst.
10.4.2. Vejledning og praksiskoordinering 245. Den Sociale Sikringsstyrelse har efter  

 retssikkerhedsloven - som sekretariat for det sociale nævn i Københavns og  

 Frederiksberg kommuner - pligt til inden for sit område at varetage  

 praksiskoordinering.
Herunder skal Sikringsstyrelsen vejlede om  

 ankeinstansernes praksis efter den sociale lovgivning og følge kommunernes,  

 amtskommunernes og de sociale nævns praksis.
Om de sociale nævns og Den  

 Sociale Ankestyrelses praksiskoordinering henvises til retssikkerhedsloven og  

 tilhørende vejledning.
Ret ifølge overgangsbestemmelser og  

 ændringer af pensionsloven I det følgende gennemgås diverse overgangsbestemmelser og lovændringer som  

 stadig har betydning.
11.1. Overgangsbestemmelser Lovens §§ 63-72 - - - - - - - § 63.  Loven træder i kraft den 1. oktober 1984.  

 Lovens § 65 har dog virkning fra den 1. januar 1984, mens førtidsbeløbet  

 efter § 13, nr. 3, først udbetales med virkning fra 1. januar 1985.
 Stk. 2.  Lov om folkepension, jf. lovbkg. nr. 436 af 9.  

 september 1983, og lov om invalide og førtidspension m.v., jf. lovbkg. nr.  

 437 af samme dato, ophæves.
 § 64.  Socialministeren fastsætter, hvilke  

 administrative forskrifter, udstedt efter de tidligere love, der forbliver i  

 kraft efter den 1. oktober 1984.
 § 65.  (Ophævet med virkning fra 1. juli 1994 ved lov  

 nr. 448 af 1. juni 1994).
 § 66.  Personer, der den 1. oktober 1984 har ret til  

 pension efter lov om folkepension og lov om invalidepension og førtidspension  

 m.v., skal modtage enten fuld pension efter denne lov eller mindst det samme  

 antal fyrretyvendedele af fuld pension efter denne lov som hidtil, dog  

 anvendes reglerne i kap. 6.
Stk. 2.  Personer, der den 1. oktober 1984 modtager  

 pension efter § 3, stk. 1 og 2, i lov om invalidepension og førtidspension  

 m.v., overgår til at modtage henholdsvis højeste og mellemste førtidspension.  

 Personer, der den 1. januar 1984 overgik til at modtage pension efter § 3,  

 stk. 3 og 4, i den nævnte lov, og som på dette tidspunkt var under 60 år, og  

 personer, der tilkendes pension efter § 3, stk. 3 og 4, i den nævnte lov  

 inden det fyldte 60. år, overgår til at modtage forhøjet almindelig  

 førtidspension.
Andre personer, der modtager pension efter § 3, stk. 3 og 4,  

 i den nævnte lov, overgår til at modtage almindelig førtidspension.
Enlige  

 kvinder, der den 1. januar 1984 er fyldt 62 år uden at modtage pension, og  

 som har ret til pension efter § 3, stk. 4, i nævnte lov, har ret til  

 almindelig førtidspension.
 § 67.  Personer under 67 år med dansk indfødsret, der  

 ved lovens ikrafttræden modtager fuld førtidspension efter § 3, stk. 3 og  

 stk. 4, i lov om invalidepension og førtidspension m.v., har ret til at få  

 udbetalt pension i udlandet som hidtil.
 § 68.  Uanset bestemmelserne i § 5, stk. 1 og 2, har  

 personer over 67 år med dansk indfødsret, som har haft fast bopæl i riget i  

 mindst 10 år efter det fyldte 15. år, heraf mindst 5 år umiddelbart forud for  

 det fyldte 67. år, ret til fuld folkepension, senest fra den 1. oktober 1989.
 § 69.  For enlige kvinder, der den 30. juni 1975 har  

 opsat begæring om folkepension, udbetales ventetillæg med følgende beløb, jf.  

 § 49:
Ved opsættelse til det fyldte 65. år 792 kr. årlig.
Ved opsættelse til det  

 fyldte 67. år 1.716 kr. årlig.
For enlige kvinder, som inden 1. april 1960  

 har modtaget ventetillæg, eller som ville have ret til ventetillæg, hvis  

 begæring om ventetillæg var fremsat inden 1. april 1960, er aldersgrænserne  

 dog henholdsvis det 67. år og det 70. år.
For enlige kvinder, der den 31.  

 december 1972 har opsat begæring om pension, regnes med den alder, som den  

 pågældende havde, da hun begyndte at modtage folkepension.
 Stk. 2.  For andre personer, der har opsat begæring om  

 folkepension den 30. juni 1975, og som ikke er omfattet af stk. 1, udbetales  

 ventetillæg med følgende beløb, jf. § 49:
 Ved opsættelse til det fyldte 70. år 2.412 kr. årlig.
 Ved opsættelse til det fyldte 72. år 3.492 kr. årlig.
For personer, der den 31. december 1972 har opsat begæring om pension,  

 regnes med den alder, som den pågældende havde, da pågældende begyndte at  

 modtage folkepension.
For ægtepar regnes dog med den ældste ægtefælles alder,  

 da ægtefællerne eller en af dem begyndte at modtage folkepension.
Er  

 pensionen begæret før 1. april 1960, erstattes nævnte aldersgrænser med  

 opsættelse i henholdsvis 2 og 5 år.
Stk. 3.  For personer, der den 1. januar 1984 har opsat  

 begæring om folkepension i mindst 6 måneder efter det fyldte 67. år, og som  

 ikke er omfattet af stk. 1 og 2, udbetales en venteydelse.
Ydelsen udgør for  

 hvert halve års opsættelse efter det 67. år 5 pct., dog højst 30 pct., af  

 grundbeløbet ved venteperiodens afslutning, jf. § 49. Venteydelsen kan også  

 udbetales til personer, der ikke modtager pension på grund af reglerne i §  

 27.
 Stk. 4.  Opfylder pensionisten ikke betingelserne efter  

 § 5, stk. 1, for at få fuld pension, nedsættes ventetillæg og venteydelse i  

 samme forhold som nævnt i § 5, stk. 2.
 § 70.  Alderstillæg udbetales til pensionister, der er  

 fyldt 80 år før den 1. april 1971. Tillægget udgør 3.360 kr. årlig, jf. § 49.
 § 71.  Invaliditetstillæg udbetales til  

 folkepensionister, som har ret til tillægget den 1. oktober 1984. Tillægget  

 udgør 4.776 kr. årlig, jf. § 49, og indtægtsreguleres efter § 28 og § 31,  

 stk. 1.
 § 72.  Husligt bistandstillæg udbetales til  

 folkepensionister og invaliditetsydelsesmodtagere, som har ret til tillægget  

 den 1. oktober 1984. Tillægget udgør 7.956 kr. årlig, jf. § 49.
 § 72 a.  Ubetalte arbejdsgiverbidrag efter de indtil  

 1. januar 1988 gældende regler, jf. §§ 54-56, kan inddrives ved udpantning.
 Stk. 2.  De i stk. 1 nævnte bidrag kan med tillæg af  

 renter og omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Hypotekbanken kan inddrive skyldige beløb  

 ved indeholdelse i løn m.v. hos den pågældende efter reglerne om inddrivelse  

 af personlige skatter i kildeskatteloven.
Stk. 3.  Socialministeren kan fastsætte nærmere regler  

 om fremgangsmåden i forbindelse med lønindeholdelsen, herunder om straf af  

 bøde for overtrædelse af reglerne.
For overtrædelser, der begås af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
 Stk. 4.  Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst og formueforhold.
 § 72 b.  Til enlige personer, der i december 1993  

 modtog invaliditetsydelse samt bistands- eller plejetillæg efter § 18, jf. §§  

 16 og 49, stk. 2, 2. pkt., udbetales et tillæg, der årlig udgør 24.468 kr.  

 Tillægget reguleres efter reglerne i § 49, stk. 5, jf. stk. 6, og udgiften  

 hertil afholdes efter reglerne i § 52, stk. 1, jf. § 14 i lov nr. 399 af 6.  

 juni 1991 om ændring af den sociale styrelseslov og lov om social pension  

 m.v. (Omlægninger af regler om tilkendelse af førtidspension, refusionssatser  

 og ankestrukturen m.v.).
§ 72 c.  Til pensionister, som den 1. januar er  

 bosiddende i kommuner, hvor summen af kommune-, amts- og kirkeskatteprocenten  

 overstiger 31,8 pct., udbetales et tillæg, der årligt udgør 34 kr. for gifte  

 og 59 kr. for enlige for hver 0,1 procentpoint, som summen af de nævnte  

 skatteprocenter efter afrunding til en decimal overstiger 31,8 pct.
Tillæg  

 oprundes til nærmeste kronebeløb, der er deleligt med 50. Tillæg udbetales  

 ikke, hvis det før oprunding udgør mindre end 150 kr. for gifte og 250 kr.  

 for enlige.
 Stk. 2.  Beløbene i stk. 1 reguleres ikke efter reglerne  

 i § 49, stk. 5 og 6. Udgiften til tillæg afholdes af staten.
- - - - - - - - 11.1.1. Overgangsbestemmelser og særlige tillæg fra 1984-loven De forskellige former for førtidspension i den tidligere lov om  

 invalidepension og førtidspension m.v., lov nr. 248 af 8. juni 1983, er  

 indpasset i den sociale pensionslov på følgende måde:
1. Pension efter § 3, stk. 1, i lov om invalidepension  

 og førtidspension m.v. svarer til højeste førtidspension efter loven.
 2. Pension efter § 3, stk. 2, i lov om invalidepension  

 og førtidspension m.v. svarer til mellemste førtidspension efter loven.
 3. pension efter § 3, stk. 3 og 4, i lov om  

 invalidepension og førtidspension m.v. svarer til forhøjet almindelig eller  

 almindelig førtidspension efter loven.
11.1.1.1. Lovens § 66 Ret til pension 1. okt. 1984 246. Personer, der den 1. oktober 1984 havde ret til  

 pension efter lov om folkepension og lov om invalidepension og førtidspension  

 m.v., modtager enten fuld pension efter loven eller mindst det samme antal  

 fyrretyvendedele af fuld pension efter loven som hidtil, se lovens § 66, stk.  

 1. Reglen sikrer, at personer, der ved lovens ikrafttræden havde ret til  

 pension efter de tidligere bestemmelser herunder også overgangsreglerne i  

 lovene af 7. januar 1972 om ændring af folke-, invalide- og  

 enkepensionslovene har ret til at modtage enten fuld pension eller pension  

 beregnet med mindst samme antal fyrretyvendedele som hidtil.
Dog anvendes  

 reglerne om årlig fastsættelse, omregning, bortfald, tilbagebetaling m.v. i  

 kap. 6 i lov om social pension.
Disse personer får pensionen beregnet efter de regler, der er mest  

 gunstige for dem.
Lovens regler om optjening skal således ikke anvendes i de  

 tilfælde hvor personerne bliver dårligere stillet.
 Flygtninge, der havde ret til pension den 1. oktober 1984, får efter  

 lovens § 9 pensionen beregnet efter de gunstigere regler i denne bestemmelse.
11.1.1.2. Lovens § 67 Pension i udlandet 247. Personer under 67 år med dansk indfødsret, der  

 den 1. oktober 1984 modtog fuld førtidspension efter § 3, stk. 3 og 4, i lov  

 om invalidepension og førtidspension m.v., har ret til at få udbetalt pension  

 i udlandet som hidtil.
 Reglen i § 67 sikrer, at pensionister, som ikke opfylder betingelserne i  

 lovens § 3, stk. 3, om at medtage pension til udlandet, bevarer retten til at  

 medtage en pension til udlandet, hvis de modtager fuld forhøjet almindelig  

 eller fuld almindelig førtidspension.
 Reglen har betydning for pensionister under 67 år, der inden den 1. januar  

 1984 modtog fuld førtidig folkepension, og som efter 1. januar 1984 er  

 overgået til at modtage fuld førtidspension efter § 3, stk. 3 og 4, i lov om  

 invalidepension og førtidspension m.v.
11.1.1.3. Ægteskabstillæg Den 1. januar 1997 modtog i alt 414 pensionister ægteskabstillæg.
Baggrund for ægteskabstillæg 248. Ægteskabstillægget blev indført ved lov nr. 360  

 af 4. juli 1947 i forbindelse med ændringer i indtægtsberegningen for  

 pensioner.
Ægteskabstillæg blev indtil den 1. januar 1984 ydet til gifte folke- og  

 invalidepensionister, hvis ægtefælle ikke selv modtog pension eller  

 invaliditetsydelse.
Personer, der den 1. januar 1984 modtog ægteskabstillæg  

 eller senere fik ret til tillægget fra et tidspunkt før den 1. januar 1984,  

 bevarer retten til tillægget, indtil ægtefællen selv bliver pensionist, dvs.  

 senest ved ægtefællens 67. år, se § 5, stk. 1, i lov nr. 249 af 8. juni 1983  

 og § 4, stk. 1, i lov nr. 248 af 8. juni 1983.
 Ægteskabstillægget indtægtsreguleres på samme måde som pensionstillægget  

 og i forlængelse af dette, se pkt. 159.
 Retten til ægteskabstillæg er helt bortfaldet, hvis tillægget på grund af  

 indtægt er bortreguleret ved pensionsberegningen den 1. januar 1984 eller  

 bortreguleres inden ægtefællens 67. år, se § 5, stk. 3, i lov nr. 249 af 8.  

 juni 1983 og § 4, stk. 3, i lov nr. 248 af 8. juni 1983. Når ægteskabstillæg  

 er bortfaldet, indtræder retten til tillægget ikke påny.
Ægteskabstillæg i beløb Det fulde ægteskabstillæg udgør 6.204 kr. årligt pr. 1. januar 1998.
 Tillægget satsreguleres.
Bopælstid Ægteskabstillægget beregnes på grundlag af den ikke pensionsberettigede  

 ægtefælles bopælstid.
Den ikke pensionsberettigede ægtefælles bopælstid beregnes efter forholdet  

 mellem pågældendes bopælstid og 40 år.
Til den faktiske bopælstid i Danmark  

 lægges tiden fra det tidspunkt, hvor pensionisten får ret til ægteskabstillæg  

 og til den ikke pensionsberettigede ægtefælles 67. år (godskrivningstiden).
 Ægteskabstillægget er betinget af, at den ikke pensionsberettigede  

 ægtefælle har haft mindst 1 års bopæl her i landet mellem det fyldte 15. og  

 det fyldte 67. år.
EU/EØS Personer, der modtager pension i et andet EU/EØS-land efter EF- reglerne,  

 har også ret til at modtage ægteskabstillæg, idet krav om indfødsret og bopæl  

 i Danmark i disse tilfælde fraviges.
11.1.1.4. Ventetillæg Lovens § 69, stk. 1 og 2 249. Den 1. januar 1997 modtog i alt 11.414  

 folkepensionister ventetillæg eller venteydelse (for venteydelse, se pkt.  

 250).
Baggrunden for ventetillæg Ventetillæg blev indført ved lov nr. 348 af 7. august 1922, hvor  

 tilgangsalderen for adgangen til rente var fastsat til 65 år.
Ventetillæg  

 blev udbetalt som et tillæg til den årlige rente til personer der udsatte  

 begæring om rente, ud fra den betragtning, at personer der opsatte begæring  

 om aldersrente ud over 65 års alderen, burde have krav på en forholdsvis  

 højere aldersrente i deres senere leveår.
Enlige kvinder Enlige kvinder, der er fyldt 67 år inden den 1. april 1960 får ventetillæg  

 efter lovens § 69, stk. 1, hvis kvinden har begæret pension tidligst ved  

 henholdsvis det fyldte 67. år og det fyldte 70. år, og alle andre enlige  

 kvinder, der er fyldt 62 år senest den 30. juni 1975, hvis kvinden har  

 begæret pension tidligst ved henholdsvis det fyldte 65. år og det fyldte 67.  

 år.
Kvinden skal have været enlig i hele den periode, hvor hun har opsat  

 begæring om pension.
 Hvis den enlige kvinde er fyldt 67 år senest den 30. juni 1975, kan hun  

 dog også have opsparet ret til ventetillæg efter lovens § 69, stk. 2. I så  

 fald er det alene det største ventetillæg, der kan udbetales.
Andre end enlige kvinder Alle personer - enlige kvinder dog undtaget - der er fyldt 67 år inden den  

 1. april 1960 får ventetillæg efter lovens § 69, stk. 2. Omfattet af lovens §  

 69, stk. 2, er i øvrigt alle andre personer (inkl. enlige kvinder), der er  

 fyldt 67 år senest den 30. juni 1975, dersom begæring om pension tidligst er  

 indgivet ved henholdsvis det fyldte 70. år og det fyldte 72. år.
Ægtepar For ægtepar, hvor den ene ægtefælle har opsat begæring om pension i  

 tidsrummet 1. januar 1973 - 30. juni 1975 uden at den anden ægtefælle har  

 opsat begæringen senest den 31. december 1972, er der ikke ret til  

 ventetillæg til den pensionsberettigede ægtefælle, med mindre denne selv har  

 opsat begæringen i tidsrummet 1. januar 1973 - 30. juni 1975. I så fald  

 beregnes tillægget for hver pensionist for sig på grundlag af pensionistens  

 egen opsættelse af begæring om pension.
 For ægtepar, hvor den ene ægtefælle (eller begge ægtefæller) senest den  

 31. december 1972 har opsat begæringen om pension, gælder følgende.
Samgifte For samgifte pensionister udbetales ventetillæg til hver ægtefælle for  

 sig.
Hvis betingelserne for at yde ventetillæg er opfyldt, ydes der også  

 tillæg til den pensionsberettigede ægtefælle, som ikke selv har opsat  

 begæring om pension.
Ventetillæggets størrelse bestemmes af den ældste  

 ægtefælles alder på det tidspunkt, da ægtefællerne eller en af dem indgav  

 begæring om folkepension.
Reglen gælder, hvad enten der på dette tidspunkt blev indgivet begæring om  

 indtægtsbestemt folkepension eller om mindstebeløbet.
Reglen gælder også i  

 tilfælde, hvor ægteskabet ikke var indgået, eller ægtefællerne var separerede  

 eller levede faktisk adskilt på det tidspunkt, da en af de nuværende  

 ægtefæller indgav begæring om pension.
 Er en af ægtefællerne overgået fra invalidepension til folkepension ved  

 den alder, der til enhver tid giver mænd adgang til folkepension, medens den  

 anden ægtefælle har opsat indgivelse af begæring om folkepension, regnes  

 herved med den ældste ægtefælles alder på det tidspunkt, invalidepensionisten  

 overgik til folkepension.
Ved ægtefælles død For ægtepar, hvor den ene er berettiget til førtidspension, og den anden  

 til folkepension, regnes med den anden ægtefælles alder på det tidspunkt, da  

 denne begyndte at modtage folkepension, og ventetillægget beregnes fortsat  

 efter denne alder, selv når førtidspensionisten overgår til folkepension.
Er  

 den ene ægtefælle tidligere overgået fra invalidepension til folkepension,  

 regnes der dog med den ældste ægtefælles alder på dette tidspunkt.
 Afgår den ene ægtefælle ved døden, beregnes ventetillæg til den  

 efterlevende ægtefælle efter den alder, den ældste af ægtefællerne havde da  

 ægteparret eller en af ægtefællerne begyndte at modtage folkepension, for så  

 vidt den længstlevende ved ægtefællens død i øvrigt opfylder betingelserne  

 for at modtage folkepension.
 Hvis der ikke er optjent ret til fuld pension, nedsættes ventetillægget  

 tilsvarende, se lovens § 69, stk. 4. Om ventetillæggenes størrelse henvises  

 til Socialministeriets cirkulære om regulering af satser på det sociale  

 område.
11.1.1.5. Venteydelse Lovens § 69, stk. 3 Den 1. januar 1997 modtog i alt 11.414 folkepensionister venteydelse eller  

 ventetillæg (for ventetillæg, se pkt. 249).
Baggrund for venteydelsen 250. Ventetillægsordningen ophørte med virkning fra 1.  

 januar 1984 i forbindelse med indførelse af indtægtsregulering af pension for  

 personer i alderen 67-69 år.
Samtidig blev betegnelsen ventetillæg ændret til  

 venteydelse.
 Retten til ventetillæg ved at opsætte begæring om pension bortfaldt den 1.  

 juli 1983. Personer, der er fyldt 67 år den 1. juli 1983 eller senere, kan  

 ikke opsætte begæringen om folkepension med den følge, at de bliver  

 berettiget til ventetillæg.
 Personer, der den 1. januar 1984 har opsat begæring om folkepension i  

 mindst 6 måneder efter det fyldte 67. år og som ikke er omfattet af lovens §  

 69, stk. 1 og 2, om ventetillæg får udbetalt venteydelse efter lovens § 69,  

 stk. 3.
Beregning af venteydelse Venteydelse beregnes som en procentdel af det grundbeløb, som gælder ved  

 venteperiodens afslutning for henholdsvis samgifte og andre pensionister.
For  

 hvert halve års opsættelse umiddelbart efter det fyldte 67. år udgør ydelsen  

 således 5 pct. dog højst 30 pct. af grundbeløbet ved venteperiodens  

 afslutning.
Får en person beregnet sin venteydelse efter beløbet for andre end  

 pensionistægtepar, skal han fortsat have beregnet ydelsen sådan, selv om han  

 senere indgår ægteskab eller pensionen ikke længere er bortreguleret på grund  

 af indtægt.
På samme måde skal en person, der får venteydelse som samgift  

 pensionist, fortsat have ydelsen med beløbet for samgifte, uanset om  

 ægteskabet senere opløses eller pensionen bortreguleres.
 Hvis der ikke er optjent ret til fuld pension, nedsættes venteydelsen  

 tilsvarende, se lovens § 69, stk. 4.
11.1.1.6. Alderstillæg Lovens § 70 Den 1. januar 1997 modtog i alt 12 folkepensionister alderstillæg.
Baggrund for alderstillægget 251. Alderstillæg blev indført ved lov nr. 510 af 22.  

 december 1947, som et tillæg til særlig gamle aldersrentemodtagere.
Tillægget  

 blev givet til de særlige udgifter, som de særlig gamle aldersrentemodtagere  

 ofte ville have til pleje og bistand.
Pensionister der inden den 1. april 1971 er fyldt 80 år får alderstillæg,  

 se lovens § 70. Alderstillægget udgør et fast kronebeløb, der udbetales til  

 alle berettigede.
Tillægget er således ens for samgifte og andre  

 pensionister, uden hensyn til, om ægtefællen har ret til alderstillæg.
 Alderstillægget udgør 3.552 kr. årligt pr. 1. januar 1998. Tillægget  

 satsreguleres.
11.1.1.7. Invaliditetstillæg Lovens § 71 Den 1. januar 1997 modtog i alt 366 folkepensionister invaliditetstillæg.
Berettigelse 252. Personer, der modtog invalidepension før den 1.  

 april 1966, var berettiget til et invaliditetstillæg.
Invalidepensionister,  

 der den 1. april 1966 var fyldt 60 år, modtog fortsat invaliditetstillæg  

 efter ikrafttræden af lov om invalidepension m.v., medmindre de valgte i  

 stedet at modtage invaliditetsbeløb.
Invaliditetstillæg udbetales nu til  

 folkepensionister, der havde ret til tillægget den 1. oktober 1984, se lovens  

 § 71. Tillægget indtægtsreguleres efter reglerne i lovens § 28 og § 31, stk.  

 1.
 Invaliditetstillægget udgør 5.052 kr. årligt pr. 1. januar 1998.
 Tillægget satsreguleres.
11.1.1.8. Husligt bistandstillæg Lovens § 72 Den 1. januar 1995 modtog i alt 55 folkepensionister husligt  

 bistandstillæg.
Baggrund for husligt bistandstillæg 253. Husligt bistandstillæg blev indført ved lov nr.  

 238 af 10. juni 1960 til pensionister, der som følge af invaliditeten havde  

 behov for bistand til pasning af husholdningen.
Reglen om husligt bistandstillæg blev ophævet den 1. april 1966, således  

 at personer, som var fyldt 60 år den 1. april 1966, og som fortsat modtog  

 invaliditetstillæg, bevarede retten til husligt bistandstillæg.
Husligt  

 bistandstillæg udbetales nu til de folkepensionister, som havde ret til  

 tillægget den 1. oktober 1984, se lovens § 72.
 Husligt bistandstillæg udgør 8.400 kr. årligt pr. 1. januar 1998.
 Tillægget satsreguleres.
11.1.2. Optjeningsregler før den 1. juli 1989 Lovens § 68 Optjeningsregler 254. Personer, som har haft bopæl her i riget i mindst  

 10 år efter det fyldte 15. år, og som har haft bopæl her i riget i mindst 5  

 år umiddelbart forud for det fyldte 67. år, og som havde ret til pension  

 senest fra den 1. oktober 1989, bevarer retten til at få udbetalt fuld  

 pension.
11.1.3. Overgangsregler i lovene af 7. juni 1972 om ændring af folke-,  

 invalide- og enkepensionslovene Overgangsregler for danske statsborgere 255. Det følger af lovens § 66, stk. 1, at der uanset  

 bestemmelserne i lovens § 5 er ret til fuld folkepension for:
 1. Danske statsborgere, der er født i 1917, 1916, 1915  

 eller 1914, hvis de pågældende har haft fast bopæl her i riget i mindst  

 henholdsvis 9, 8, 7 og 6 år efter det fyldte 15. år og inden det fyldte 67.  

 år, herunder mindst 5 år umiddelbart forud for det fyldte 67. år.
2. Danske statsborgere, der er født i årene 1913 til  

 og med 1909, hvis de pågældende har haft fast bopæl her i riget i mindst 5 år  

 umiddelbart forud for det fyldte 67. år, således at tallet 5 nedsættes med 1  

 for hvert år, de pågældende er født før 1913, dog mindst i det sidste år  

 forud for begæringens indgivelse.
3. Danske statsborgere, der er født i 1908 eller  

 tidligere, hvis de pågældende har haft fast bopæl her i riget i det sidste år forud  

 for begæringens indgivelse, og bosættelse her i riget har fundet sted senest  

 den 31. december 1975.
 Det følger af overgangsreglerne fra 1972, at retten til at medtage fuld  

 folkepension til udlandet efter den tidligere gældende regel i  

 folkepensionslovens § 1, stk. 3, ikke omfatter personer, der har fået tillagt  

 pension inden 1. januar 1973, eller har fået tillagt fuld pension efter  

 ovenstående punkt 1 og 3. Disse folkepensionister kunne dog medtage pensionen  

 til udlandet efter de regler, der var gældende før den 1. januar 1973, og som  

 svarer til den nugældende regel i lovens § 3, stk. 3.
Om ophævelse af indfødsretskrav og bopælskrav i overgangsreglerne fra 1972  

 i forhold til personer omfattet af EF-forordning nr. 1408/71, se  

 forordningens kap.
III, pkt. 14 og kap.
IV, pkt. 20 d.
11.1.4. Pension på grundlag af ægtefællens bopælstid 256. Personer, der den 1. januar 1984 modtog pension  

 beregnet på grundlag af en afdød ægtefælles bopælstid, bevarer denne ret.
Det  

 gælder også, hvis den pågældende overgår til en anden pensionstype, se § 3,  

 stk. 4 i lov nr. 249 og lov nr. 248 af 8. juni 1983.
 De efterlevende ægtefæller, der er omfattet af de EU-regler, der er nævnt  

 under pkt. 255, er også omfattet af denne bestemmelse.
11.1.5. Pension i udlandet 257. De personer med dansk indfødsret, der bosætter  

 sig her i riget efter den 1. januar 1973, og som modtog folkepension inden  

 udrejsen, har uanset bestemmelsen i lovens § 5, ret til fuld pension fra  

 bosættelsestidspunktet, se § 4, stk. 3, i lov nr. 257 af 7. juni 1972.
 De personer, der den 1. januar 1970 modtog pension i udlandet, bevarer  

 retten til at modtage pensionstillæg, uanset lovens § 3, stk. 5, se § 2, stk.  

 2, i lov nr. 351 af 18. juni 1969.
11.1.6. Inddrivelse af fortsat henstående ubetalte arbejdsgiverbidrag Lovens § 72 a 258. Indtil 1. januar 1988 skulle arbejdsgivere  

 indbetale bidrag til delvis dækning af statens udgifter til førtidspension.  

 Med hjemmel i § 72 a kan Hypotekbanken inddrive de fortsat henstående  

 ubetalte arbejdsgiverbidrag ved udpantning, og inddrive skyldige beløb ved  

 indeholdelse i løn m.m. hos arbejdsgivere, som enten tillige er lønmodtager  

 eller er overgået til lønarbejde.
Endvidere kan Hypotekbanken indhente  

 økonomiske oplysninger hos skattemyndighederne og andre offentlige  

 myndigheder til brug for inddrivelse.
11.1.7. § 72 b tillæg Lovens § 72 b Særligt tillæg til enlige 259. Enlige erhvervsaktive personer, der i december  

 måned 1993 modtog invaliditetsydelse samt enten bistands- eller plejetillæg,  

 modtager et tillæg, der årligt udgør 24.468 kr.
Tillægget er varigt og blev  

 indført som en kompensation for afskaffelsen af det forhøjede personfradrag,  

 som disse personer tidligere var berettiget til.
 Tillægget bortfalder for personer, der tilkendes førtidspension, eller som  

 ikke længere er reelt enlig.
 Tillægget reguleres og finansieres efter de gældende regler i loven, se  

 pkt. 219 og 226f.
11.1.8. § 72 c tillæg som følge af højt kommunalt skatteniveau Lovens § 72 c 260. Med virkning fra den 1. januar 1995 får både  

 enlige og gifte pensionister, som den 1. januar er bosiddende i kommuner,  

 hvor summen af kommune-, amts- og kirkeskatteprocenten overstiger 31,8 pct.,  

 udbetalt et tillæg.
Bopæl Det afgørende er, i hvilken kommune pensionisten er bosiddende den 1.  

 januar og ikke i hvilken kommune, pensionisten betaler skat.
 Det er den administrerende kommune, der udbetaler tillægget, se lovens §§  

 57 og 58.
Tillæggets størrelse Tillægget udgør årligt 34 kr. for gifte og 59 kr. for enlige pensionister,  

 for hver 0,1 procentpoint, som summen af de nævnte skatteprocenter efter  

 afrunding til en decimal overstiger 31,8 pct.
 Begrebet enlige omfatter alene pensionister, som er reelt enlige, se  

 lovens § 49, stk. 2. Gifte og samlevende behandles derfor ens med hensyn til  

 beregningen af et eventuelt tillæg efter § 72 C.
 Det beregnede tillæg oprundes til det nærmeste kronebeløb, der er deleligt  

 med 50. Hvis tillægget før oprunding udgør mindre end 150 kr. for  

 gifte/samlevende og mindre end 250 kr. for enlige udbetales tillægget ikke.
 Tillæggenes størrelse er uafhængig af pensionistens øvrige indtægter og  

 tillægget indgår ikke i den skattepligtige indkomst.
 Tillæggene udbetales en gang årligt i starten af året.
 De i § 72 c, stk. 1, angivne beløb, som tillægget beregnes efter,  

 reguleres ikke efter reglerne i § 49, stk. 5 og 6.
 Staten afholder udgiften til tillæg efter § 72 c.
11.1.9. Ændret refusionsprocent og forskud på pension - - - - - - - - § 3  i lov nr. 456 af 10. juni 1997  

 (Tilkendelseskompetence, administration m.v.) indeholder følgende  

 bestemmelser:
§ 3 Stk. 1.  - Stk. 2.  - Stk. 3.  § 52, stk. 1, i lov om social pension, som  

 affattet ved denne lovs § 1, nr. 25, finder anvendelse på sager, hvori der  

 træffes afgørelse om pension efter lovens ikrafttræden.
Såfremt  

 kommunalbestyrelsen efter lovens ikrafttræden træffer afgørelse om forhøjelse  

 af en allerede tilkendt pension efter §§ 14, 16 og 18 i lov om social  

 pension, afholder staten 50 pct. af udgifterne til forhøjelsen.
 Stk. 4.  De hidtil gældende regler i § 35 i lov om  

 social pension finder fortsat anvendelse i sager, hvor der indtil den 1. juli  

 1998 er udbetalt forskud på pension efter disse regler og der ikke inden  

 dette tidspunkt er truffet afgørelse om social pension.
- - - - - - - - Ændret refusionsprocent 261. I sager om førtidspension, hvori der er truffet  

 afgørelse inden bestemmelsens ikrafttræden d. 12. juni 1997, refunderes  

 udgifter med de indtil da gældende refusionssatser.
Dette er for udgifter til  

 førtidspension for de 60-66 årige 100 pct.
 For afgørelser om forhøjelse af en allerede tilkendt pension efter §§ 14,  

 16 og 18, afholder staten 50 pct. af udgifterne til forhøjelsen.
Forskud på pension Reglen om forskud på pension finder anvendelse på sager, hvor der indtil  

 1. juli 1998 er udbetalt forskud på pension, efter gældende regler og der  

 ikke, inden dette tidspunkt er truffet afgørelse om social pension.
11.2. Lovændringer 11.2.1. Refusionsomlægning, kommunal tilkendelseskompetence og omlægning  

 af ankesystemet - - - - - - - - § 14  i lov nr. 399 af 6. juni 1991 (Omlægninger af  

 regler om tilkendelse af førtidspension, refusionssatser og ankestrukturen  

 m.v.) indeholder følgende bestemmelser:
§ 14 Stk. 1.  - Stk. 2.  - Stk. 3.  - Stk. 4.  - Stk. 5.  Såfremt kommunalbestyrelsen efter den 1. januar  

 1992 afgiver indstilling om forhøjelse af en allerede tilkendt pension efter  

 §§ 14, 16 og 18, afholder staten 50 pct. af udgifterne til forhøjelsen.  

 Staten afholder udgifterne til pension til personer, der den 1. januar 1992  

 har ophold i en institution efter bistandslovens § 112, stk. 1, og som får  

 tilkendt pension efter dette tidspunkt.
Stk. 6.  - Stk. 7.  - - - - - - - - - 262. I forbindelse med lovændringen, hvormed  

 amtsankenævnene blev nedlagt og de sociale ankenævn oprettet, fastsattes  

 særlige regler for refusion af pensioner der den 1. januar 1992 var  

 indstillet til forhøjelse, samt for pension til personer der den 1. januar  

 1992 have ophold i en institution efter bistandslovens § 112, stk. 1. Fsva.  

 refusionssatser og finansiering henvises til kap. 9.
 Ordet forhøjelse i overgangsbestemmelsen i § 14, stk. 5, omfatter også den  

 situation, hvor en person, der hidtil har modtaget invaliditetsydelse efter  

 pensionslovens § 18, 2. pkt., får tilkendt førtidspension efter lovens § 14,  

 stk. 3. Se SM P-14- 97.
11.2.2. Satsregulering af indtægtsgrundlaget - - - - - - - § 2  i lov nr. 1077 af 23. december 1992 (opregulering  

 af indtægtsgrundlaget til aktuelt niveau) indeholder følgende bestemmelser:
 § 2  Loven træder i kraft den 1. januar 1993.
- - - - - - - 263. Ved lovændringen er der indført regler om, at den  

 personlige indkomst, der indgår i indtægtsgrundlaget, skal opreguleres med  

 satsreguleringsprocenten, så beregning af pensionsydelsen foregår på så  

 aktuelt et indtægtsgrundlag som muligt, i det år pensionen udbetales.
11.2.3. Ændring af opholdskommuneregler - - - - - - - § 3  i lov nr. 275 af 6. maj 1993 (Ændring af reglerne  

 om opholdskommune m.v., plejeforanstaltninger i eget hjem, bofællesskaber  

 m.v.) indeholder følgende bestemmelser:
 § 3.  Loven træder i kraft dagen efter bekendtgørelsen  

 i Lovtidende.
Stk. 2.  - Stk. 3.  § 58, nr. 48 og nr. 10, jf. § 52, stk. 3, i lov  

 om social pension, som affattet ved denne lovs § 2, har virkning for de  

 personer, der efter flytning fra en kommune vedvarende har haft ophold i de  

 nævnte institutioner m.v., og for hvem der på tidspunktet for lovens  

 ikrafttræden ikke er truffet afgørelse eller afgivet indstilling til  

 revaliderings- og pensionsnævnet om social pension.
- - - - - - - - 264. Ved lovændringen er reglerne om hvilken kommune,  

 der skal administrere og afholde den kommunale andel af udgiften til pension  

 ved flytning til en institution m.v. i en anden kommune blevet revideret.  

 Reglerne om, at det er den tidligere bopælskommune, der administrerer og  

 afholder den kommunale andel af udgifterne til pension, er blevet udvidet til  

 at omfatte alle relevante opholdssteder efter bistandsloven (nu serviceloven)  

 m.v., se kap. 10, pkt. 236f.
11.2.4. Hjælp til frivillig repatriering - - - - - - - - § 4  i lov nr. 464 af 30. juni 1993 (Hjælp til  

 frivillig repatriering) indeholder følgende bestemmelser:
 § 4.  Loven træder i kraft den 1. august 1993.
 Stk. 2.  Indenrigsministeren fremsætter forslag for  

 Folketinget til revision af loven inden udgangen af folketingsåret 1997-98.
- - - - - - - - 265. Ved lovændringen er § 3 a, om hjælp til frivillig  

 repatriering blevet indføjet i loven, se kap. 1, pkt. 15ff.
11.2.5. Delvis bruttoficering af pensioner, ændret satsregulering - - - - - - - - § 4  i lov nr. 497 af 30. juni 1993 (Ændringer som  

 følge af skatteomlægning, ændret satsregulering m.v.) indeholder følgende  

 bestemmelser:
 § 4.  Loven træder i kraft den 1. januar 1994. § 1,  

 nr. 1 og 7, træder dog i kraft dagen efter bekendtgørelsen i Lovtidende.
Stk. 2.  Til enlige, der er berettiget til folkepension  

 eller får udbetalt førtidspension efter §§ 12 og 13, jf. § 49, stk. 2, 2.  

 pkt., i lov om social pension, udbetales i perioden fra den 1. januar 1994  

 til udgangen af 1998 desuden særligt pensionstillæg.
Særligt pensionstillæg  

 udgør årlig den 1. januar 1994 24.468 kr., den 1. januar 1995 21.468 kr., den  

 1. januar 1996 17.468 kr., den 1. januar 1997 12.468 kr. og den 1. januar  

 1998 6.468 kr.
 Stk. 3.  Pensionstillæg til enlige, jf. § 49, stk. 1,  

 nr. 3, og stk. 2, 2. pkt., i lov om social pension, forhøjes den 1. januar  

 1995 med 3.000 kr., den 1. januar 1996 yderligere med 4.000 kr., den 1.  

 januar 1997 yderligere med 5.000 kr., den 1. januar 1998 yderligere med 6.000  

 kr. og den 1. januar 1999 yderligere med 6.468 kr.
 Stk. 4.  Pensionstillæg til enlige efter § 49, stk. 1,  

 nr. 3, jf. stk. 2, 2. pkt., og tillæg efter § 72 c i lov om social pension,  

 samt særligt pensionstillæg til enlige personer nævnt i stk. 2, udbetales  

 også til personer, der før den 26. april 1990 var ugifte eller separerede og  

 havde ret til pension eller var fyldt 67 år, medmindre et nyt samlivsforhold  

 er indledt på det nævnte tidspunkt eller senere.
 Stk. 5.  Fradragsbeløb for grundbeløb for enlige efter §  

 49, stk. 1, nr. 2, jf. stk. 2, 1. pkt., i lov om social pension, forhøjes den  

 1. januar 1995 med 10.000 kr., den 1. januar 1996 yderligere med 13.400 kr.,  

 den 1. januar 1997 yderligere med 16.700 kr., den 1. januar 1998 yderligere  

 med 20.000 kr. og den 1. januar 1999 yderligere med 21.600 kr.
 Stk. 6.  De beløb, der er nævnt i stk. 2, 3 og 5,  

 reguleres i overensstemmelse med § 49, stk. 5, i lov om social pension.
 Stk. 7.  Udgifter til særligt pensionstillæg, jf. stk.  

 2, afholdes efter reglerne i § 52, stk. 1, i lov om social pension, jf. § 14  

 i lov nr. 399 af 6. juni 1991 om ændring af den sociale styrelseslov og lov  

 om social pension m.v. (Omlægninger af regler om tilkendelse af  

 førtidspension, refusionssatser og ankestrukturen m.v.).
- - - - - - - - Særligt personligt tillæg til reelt enlige 266. Ved lovændringen er de sociale pensioner delvist  

 gjort skattepligtige (bruttopensionsprincippet). Pensionssystemet er herved  

 blevet tilpasset ændringerne i skattesystemet, herunder ophævelse af det  

 forhøjede personfradrag til pensionister.
Som kompensation har reelt enlige  

 pensionister i stedet fået udbetalt et supplerende særligt pensionstillæg,  

 der i perioden 1995-1999 gradvist indregnes i det almindelige pensionstillæg.  

 Sidste udbetaling af tillægget er i 1998, og omlægningen er således fuldt  

 gennemført i 1999. Endvidere er satsreguleringen fremrykket til 1. januar og  

 reglerne om opgørelse af indtægtsgrundlag for beregning af social pension er  

 blevet forenklet.
 Se kap. 4, pkt. 135f, og kap. 7, pkt. 218 og 219.
11.2.6. Fradrag for ophørsstøtte til jordbrugere og erhvervsfiskere - - - - - - - § 23  i lov nr. 1106 af 22. december 1993 indeholder  

 følgende bestemmelse:
 § 23.  Landbrugsministeren fastsætter tidspunktet for  

 lovens ikrafttræden, herunder at ophørsstøtte kan udbetales med virkning fra  

 den 1. januar 1994.
- - - - - - - 267. § 28, stk. 3, i lov om social pension er ændret  

 ved lov nr. 1106 af 22. december 1993 om ophørsstøtte til jordbrugere, jf.  

 lovbekendtgørelse nr. 676 af 9. august 1995 om ophørsstøtte til jordbrugere.  

 Ved lovændringen er der indført hjemmel til, at ophørsstøtte til jordbrugere  

 og erhvervsfiskere skal fradrages ved beregning af indtægtsgrundlaget.
Lov  

 nr. 1106 af 22. december 1993 trådte i kraft den 1. august 1994, jf.  

 lovbekendtgørelse nr. 676 af 9. august 1995 om ophørsstøtte til jordbrugere.
11.2.7. Beregning af pensionstillæg til pensionister gift med en ikke-pensionist - - - - - - - - § 2  i lov nr. 1135 af 22. december 1993 (Nedsættelse  

 af indtægtsgrundlag ved beregning af pensionstillæg) indeholder følgende  

 bestemmelse:
 § 2.  Loven træder i kraft dagen efter bekendtgørelsen  

 i Lovtidende og har virkning fra den 1. januar 1994.
- - - - - - - - Nedsættelse af indtægtsgrundlaget 268. Ved lovændringen er indtægtsgrundlaget for  

 beregning af pensionstillæg for pensionister, som er gift med en person, der  

 ikke er pensionist, og som har indtægter ved personligt arbejde, delpension,  

 kontanthjælp, sygedagpenge, arbejdsløshedsdagpenge, efterløn, delefterløn  

 eller overgangsydelse blevet nedsat, se kap. 4, pkt. 153.
 11.2.8. Tilkendelseskompetence m.v.
- - - - - - - § 8  i lov nr. 448 af 1. juni 1994  

 (Tilkendelseskompetence m.v.) indeholder følgende bestemmelser:
 § 8.  Loven træder i kraft den 1. juli 1994. § 1, nr.  

 3, træder dog i kraft den 1. januar 1995.
 Stk. 2.  § 33, stk. 2, i lov om social pension som  

 affattet ved denne lovs § 1, nr. 5, har virkning for ansøgninger om social  

 pension, hvori der den 1. juli 1994 eller senere træffes afgørelse om  

 tilkendelse af social pension.
Stk. 3.  - Stk. 4.  Ansøgninger om social pension efter §§ 14, 16  

 og 18 og § 44, stk. 1 og 2, i lov om social pension og ansøgninger om hjælp  

 til etablering af selvstændig virksomhed eller erhvervelse af motorkøretøjer  

 efter §§ 43 og 58 i lov om social bistand, som revaliderings- og  

 pensionsnævnet eller det sociale ankenævn har modtaget med indstilling inden  

 det tidspunkt, fra hvilket socialministeren har tilladt, at revaliderings- og  

 pensionsnævnets eller det sociale ankenævns kompetence overføres til  

 kommunalbestyrelsen, jf. § 62 b i lov om social pension som affattet ved  

 denne lovs § 1, nr. 21, og § 138 c, i lov om social bistand som affattet ved  

 denne lovs § 2, nr. 7, afgøres af revaliderings- og pensionsnævnet eller det  

 sociale ankenævn.
 Stk. 5.  Afgørelser om inddrivelse af underholdsbidrag,  

 der er indbragt for Den Sociale Ankestyrelse inden den 1. juli 1994,  

 færdigbehandles af Ankestyrelsen.
- - - - - - - Udlægning af tilkendelseskompetence 269. Ved lovændringen blev reglerne om  

 tilkendelseskompetence ændret således, at kommunalbestyrelsen efter anmodning  

 kunne få socialministerens tilladelse til at få overført revaliderings- og  

 pensionsnævnets kompetence i sager om mellemste og højeste førtidspension,  

 bistands- og plejetillæg og invaliditetsydelse efter lov om social pension.  

 Med lov nr. 456 af 10. juni 1997, er tilkendelseskompetencen i alle sager om  

 førtidspension givet ud til samtlige kommuner, jf. § 59, stk. 1, i  

 pensionsloven, se kap. 10.
Alder på ansøgningstidspunkt Ved lov nr. 448 blev endvidere alderen på ansøgningstidspunktet afgørende  

 for hvilken pension, der tilkendes, se lovens § 33, stk. 4. Bestemmelsen har  

 virkning for de sager, hvor der er ansøgt om social pension inden den 1. juli  

 1994, og hvor der træffes afgørelse om tilkendelse af social pension den 1.  

 juli 1994 eller senere.
 Fra den 1.7.1994 gælder følgende:
 - Udvidelse af muligheden for at medtage en tilkendt pension til udlandet  

 for danske statsborgere.
 - Overførsel af kompetence til Direktoratet for Social Sikring og Bistand  

 - nu Den Sociale Sikringsstyrelse - til at træffe afgørelse om ret til  

 pension for personer, der tager bopæl i udlandet.
 - Ændret bedømmelsesgrundlag ved vurdering af erhvevsevnenedsættelsen i  

 forbindelse med tilkendelse af førtidspension til deltidsbeskæftigede  

 (»husmodervurderingen«), trådte i kraft den 1. januar 1995, se kap.  

 2, pkt. 69.
 - Efterregulering af pensionen med tilbagevirkende kraft i op til 6  

 måneder.
- Den Sociale Sikringsstyrelse (tidligere Direktoratet for Social Sikring og Bistand) overtager administrationen m.v. af sager om  

 social pension til personer, der har fast bopæl i udlandet.
 Sager, hvori socialministeren den 1. juli 1994 ikke har truffet afgørelse  

 om, hvorvidt retten til pension bevares for personer, der tager bopæl i  

 udlandet efter at have fået tillagt pension, overgives på denne dato til Den  

 Sociale Sikringstyrelse.
 Omregning, der medfører en forhøjet pensionsudbetaling, kan, såfremt  

 pensionisten anmoder herom den 1. juli 1994 eller senere, ske med  

 tilbagevirkende kraft i op til 6 måneder.
 Sager, hvori der allerede er truffet afgørelse om ret til ydelser efter  

 lov om social pension til personer med fast bopæl i udlandet, overgår til Den  

 Sociale Sikringsstyrelse pr. 1. september 1994 med henblik på udbetaling af  

 ydelser med virkning for oktober måned 1994.
11.2.9. Indbetaling af ATP-bidrag - - - - - - - - § 10  i lov nr. 1057 af 20. december 1995 (forhøjelse  

 m.v. af ATP- bidrag af dagpenge og kursusgodtgørelse m.v., regulering samt  

 frivillig indbetaling af bidrag) indeholder følgende bestemmelser:
 § 10.  Loven træder i kraft den 1. januar 1997. Dog  

 træder § 1, nr. 4, i kraft den 1. januar 1996.
 Stk. 2.  De i § 2, nr. 1, § 3, nr. 1, og § 5, nr. 1,  

 anførte bidrag udgør i 1997 150 pct. af det i § 15, stk. 1, i lov om  

 Arbejdsmarkedets Tillægspension fastsatte bidrag.
 Stk. 3.  De i § 4, nr. 1, § 8, nr. 1, og § 9, nr. 2,  

 anførte bidrag udgør i 1997 50 pct. af det i § 15, stk. 1, i lov om  

 Arbejdsmarkedets Tillægspension fastsatte bidrag.
- - - - - - - - 270. Ved ændringen er der indført mulighed for, at  

 personer, der modtager førtidspension efter § 14 i lov om social pension,  

 efter eget ønske kan indbetale ATP-bidrag, se kap. 5, pkt. 170.
11.2.10. Udbetalingstidspunkt - - - - - - - - § 2  i lov nr. 1108 af 20. december 1995  

 (udbetalingstidspunkt) indeholder følgende bestemmelser:
 § 2.  Loven træder i kraft den 1. januar 1996.
 Stk. 2.  For ansøgninger indgivet før den 1. januar  

 1996, hvori der denne dato eller senere træffes afgørelse om social pension,  

 finder §§ 33 og 35 i lov om social pension som gældende indtil 1. januar 1996  

 anvendelse.
- - - - - - - - 271. Ved lovændringen er der indført ens regler for  

 udbetaling af pension tilkendt efter §§ 14, 16 og 18 i lov om social pension,  

 se kap. 5, pkt. 165f.
11.2.11. Ændret regulering af indtægtsgrundlaget - - - - - - - § 2  i lov nr. 494 af 12. juni 1996 (ændret regulering  

 af indtægtsgrundlaget for beregning af social pension) indeholder følgende  

 bestemmelse:
 § 2.  Loven træder i kraft dagen efter bekendtgørelsen  

 i Lovtidende med virkning for den årlige fastsættelse af pensionen pr. 1.  

 januar 1997.
- - - - - - - 272. Lovændringen medfører, at reguleringen af den  

 personlige indkomst, der indgår i indtægtsgrundlaget for beregning af sociale  

 pensioner, ved den årlige fastsættelse af pensionen sker efter sammen regler,  

 som anvendes ved den regulering, der sker ved forskudsregistreringen efter  

 kildeskatteloven, se kap. 6, pkt. 185.
11.2.12. Kompensation for høj kommuneskat - - - - - - - § 2  i lov nr. 1056 af 11. december 1996 (Tillæg som  

 følge af stigning i kommuneskat) indeholder følgende bestemmelser:
 § 2.  Loven træder i kraft den 1. januar 1997.
Stk. 2.  Til pensionister, som den 1. januar 1997 er  

 bosiddende i kommuner, hvor summen af kommune-, amts- og kirkeskatteprocenten  

 fra 1996 til 1997 stiger med mere end 0,5 procentpoint til mere end 30,0 pct.  

 efter afrunding til en decimal, udbetales i 1997 et tillæg.
Tillægget udgør  

 60 kr. for enlige og 35 kr. for andre for hver 0,1 procentpoint, som den  

 samlede skatteprocent stiger med mere end 0,5 procentpoint til mere end 30,0  

 pct.
Der beregnes ikke tillæg for 0,5 procentpoint af skattestigningen.  

 Tillæg udbetales ikke, hvis det udgør mindre end 100 kr. for enlige og 50 kr.  

 for andre.
Stk. 3.  Tillæg efter stk. 2 medregnes ikke ved  

 opgørelsen af den skattepligtige indkomst.
Udgiften til tillæg efter stk. 2  

 afholdes af staten.
 Stk. 4.  Opfylder en pensionist både betingelserne for  

 tillæg efter § 72 c og for tillæg efter stk. 2, er pensionisten alene  

 berettiget til det højeste tillæg.
- - - - - - - - 273. Med lovændringen ydes kompensation til  

 pensionister, der den 1. januar 1997 er bosiddende i kommuner, hvor  

 skatteprocenten fra 1996 til 1997 er steget med mere end 0,5 procentpoint.
11.2.13. Ændringer som konsekvens af socialreformen - - - - - - - - § 3  i lov nr. 456 af 10. juni 1997  

 (tilkendelseskompetence, administration m.v.) indeholder følgende  

 bestemmelser:
 § 3.  Loven træder i kraft den 1. juli 1998, jf. dog  

 stk. 2.
 Stk. 2.  § 52, stk. 1, i lov om social pension, som  

 affattet ved denne lovs § 1, nr. 25, § 54 i lov om social pension, som  

 affattet ved denne lovs § 1, nr. 26, samt § 1, nr. 31, træder i kraft dagen  

 efter bekendtgørelsen i Lovtidende. § 1, nr. 19-21, og § 52, stk. 2, i lov om  

 social pension, som affattet ved denne lovs § 1, nr. 25, træder i kraft den  

 1. januar 1998.
Stk. 3.  § 52, stk. 1, i lov om social pension, som  

 affattet ved denne lovs § 1, nr. 25, finder anvendelse på sager, hvori der  

 træffes afgørelse om pension efter lovens ikrafttræden.
Såfremt  

 kommunalbestyrelsen efter lovens ikrafttræden træffer afgørelse om forhøjelse  

 af en allerede tilkendt pension efter §§ 14, 16 og 18 i lov om social  

 pension, afholder staten 50 pct. af udgifterne til forhøjelsen.
 Stk. 4.  De hidtil gældende regler i § 35 i lov om  

 social pension finder fortsat anvendelse i sager, hvor der indtil den 1. juli  

 1998 er udbetalt forskud på pension efter disse regler og der ikke inden  

 dette tidspunkt er truffet afgørelse om social pension.
- - - - - - - 274. Lovændringen af 10. juni 1997 indeholder primært  

 konsekvensændringer som følge af socialreformen.
Førtidspensionssagens påbegyndelse og behandling Med § 15, stk. 2, og § 20 a, stk. 1, er det præciseret, at en ansøgning om  

 førtidspension skal behandles i forhold til alle de muligheder, der findes  

 for at give hjælp efter den sociale lovgivning, ligesom det er præciseret, at  

 en sag om førtidspension først kan påbegyndes, når alle aktiverings-,  

 revaliderings-, behandlingsmæssige og andre foranstaltninger, der kan  

 forbedre erhvervsevnen, har været afprøvet, og erhvervsevnen ikke varigt kan  

 forbedres.
Frist for afgørelse Med § 20 a, stk. 3, fastsættes en frist på 3 måneder for behandling af en  

 førtidspensionssag.
Udlægning af tilkendelsekompetence Ved lovens ikræfttræden den 1. juli 1998 får kommunerne i medfør af § 59  

 kompetencen til at tilkende alle typer førtidspension.
 Sager hvori kommmunerne senest 30. juni 1998 har afgivet indstilling til  

 revaliderings- og pensionsnævnene, overgår til videre behandling i de sociale  

 nævn efter den 1. juli 1998. Sagerne skal afgøres og kan påklages efter de  

 regler, der er gældende indtil 1. juli 1998.
Ophævelse af forskud Som konsekvens af, at kommunerne får tilkendelseskompetencen på  

 førtidspensionsområdet, ophæves mulighederne for udbetaling af forskud på  

 mellemste og højeste førtidspension, jf. lovændringens § 1, nr. 11.
 I sager, hvor der den 1. juli 1998 udbetales forskud på pension efter de  

 tidligere regler i pensionslovens § 35, kan der fortsat udbetales forskud på  

 pension efter de indtil denne dato gældende regler.
Ændret administrationskommune Som konsekvens af ændringerne på det øvrige sociale område, er det med  

 lovændringen den aktuelle opholdskommune, der pr. 1. juli 1998 varetager  

 administrationen af pensionsloven, jf. retssikkerhedslovens § 9.
Nye klageregler Som konsekvens af, at reglerne om sagsbehandling og klageadgang mv. fra  

 den 1. juli 1998 bliver samlet i lov om retssikkerhed og administration på  

 det sociale område, indeholder pensionsloven, § 50, stk. 1, som udgangspunkt  

 kun en henvisning til denne lov.
 Revaliderings- og pensionsnævnene og de sociale ankenævn nedlægges, og i  

 stedet er de sociale nævn, der etableres i hvert amt, første klageinstans.
Sager vedrørende kommunale afgørelser, som er indbragt for nævnene inden  

 1. juli 1998, og som ikke er afgjort senest denne dato, overgår til de  

 sociale nævn.
Sagerne afgøres og kan påklages efter reglerne i lov om social  

 pension, som gældende indtil 1. juli 1998.
Ændret statslig finansiering Den statslige refusion af kommunernes udgifter til pension efter §§ 14, 16  

 og 18 til personer under 67 år fastsættes til 50 pct.
Den statslige refusion  

 af udgifter til personligt tillæg efter § 17, stk. 1 og 3, ændres fra 75 pct.  

 til 50 pct.
Samtidig er bestemmelsen om et rådighedsbeløb ophævet.
Herefter vil der  

 ikke for fremtiden være en maksimumsgrænse for statens refusion af  

 kommunernes udgifter til personlige tillæg efter § 17, stk. 1 og 3.
 Statens refusion af kommunernes udgifter efter § 17, stk. 2 og 4, til  

 personlige tillæg til varmeudgifter og til udgifter til petroleum, forbliver  

 uændret 75 pct.
 Ændringen træder i kraft den 1. januar 1998. Personlige tillæg ydet efter  

 denne dato refunderes med 50 pct.
Mellemkommunal afregning Som konsekvens af indførelsen af opholdskommunen som handlekommune ophæves  

 den 6-årige mellemkommunale afregningsregel (§ 52, stk. 3).
Pension under strafafsoning Med ændring af § 46, stk. 1, kan pension fremover alene inddrages, hvis en  

 person indsættes til strafafsoning i fængsel eller arresthus.
11.2.14. Retssikkerhedsloven - - - - - - - §§ 89 og 90 i lov nr. 453 af 10. juni 1997 (Lov om retssikkerhed og  

 administration på det sociale område) indeholder følgende bestemmelser:
 § 89.  Loven træder i kraft den 1. juli 1998.
Stk. 2.  Revaliderings- og pensionsnævnene nedlægges den  

 30. juni 1998. Sager efter § 14, stk. 1 og 2, og §§ 16 og 18 i lov om social  

 pension samt efter §§ 43 og 58 i lov om social bistand, som kommunerne har  

 givet indstilling i til nævnene, og som ikke er afgjort af revaliderings- og  

 pensionsnævnene senest denne dato, overgår til de sociale nævn, der er nedsat  

 efter denne lovs § 44. Sager vedrørende kommunale afgørelser, som er indbragt  

 for nævnene, og som ikke er afgjort senest på denne dato, overgår ligeledes  

 til de sociale nævn.
Sagerne afgøres og kan påklages efter reglerne i lov om  

 social pension og i lov om social bistand som gældende indtil den 1. juli  

 1998. Funktionsperioden for formanden for og medlemmerne af revaliderings- og  

 pensionsnævnene ophører den 30. juni 1998.
Stk. 3.  De sociale ankenævn nedlægges den 30. juni  

 1998. De sager, der ikke er afgjort senest denne dato, overgår til de sociale  

 nævn til afgørelse.
Sagerne afgøres og kan påklages efter de hidtidigt  

 gældende regler.
Funktionsperiode for formanden for og medlemmerne af de  

 sociale ankenævn ophører den 30. juni 1998.
 Stk. 4.  Funktionsperioden for medlemmerne af de sociale  

 nævn, jf. denne lovs § 44, vil første gang være fra den 1. juli 1998 til den  

 30. juni 2002.
 Stk. 5.  Dagpengeudvalget, jf. § 33, i lov om dagpenge  

 ved sygdom eller fødsel, nedlægges den 28. februar 1999. Funktionsperioden  

 for formanden og medlemmerne ophører samme dato.
 Stk. 6.  Beføjelser, som kommunalbestyrelsen eller  

 amtsrådet har overladt til en selvejende institution med overenskomst med  

 kommunalbestyrelsen eller amtsrådet, jf. § 9, stk. 2, i lov om social  

 bistand, bevares efter de hidtil gældende regler.
 Stk. 7.  Koordinationsudvalget, jf. § 24, skal være  

 nedsat senest den 31. december 1998.
 § 90.  Loven gælder ikke for Færøerne og Grønland.
- - - - - - - Ens regler for sagsbehandling 275. Retssikkerhedsloven samler alle regler om  

 sagsbehandling og myndighedsstruktur fra de sociale love i en lov.
Reglerne  

 gælder således også for pensionsloven.
 Der indføres et enstrenget ankesystem, og kommunerne forpligtes til at  

 have et koordinationsudvalg for den forebyggende arbejdsmarkedsindsats.
11.2.15. Serviceloven - - - - - - - § 139  i lov nr. 454 af 10. juni 1997 (Lov om social  

 service) indeholder følgende bestemmelse:
 § 139.  Loven træder i kraft den 1. juli 1998, jf. dog  

 § 142, stk. 1 og 2. Dog fastsætter socialministeren tidspunktet for  

 ikrafttræden af reglerne om beskyttet beskæftigelse i §§ 87 og 88.
- - - - - - - 276. Med lov om social service ophæves lov om social  

 bistand.
En række generelle principper fra bistandsloven overføres, og en  

 række nye tilføres.
Som følge af bistandslovens ændring af  

 institutionsbegrebet, og indførelse af bestemmelser om boformer, ændres  

 pensionslovens § 46, stk. 2 og 3 om inddragelse af pension, og § 53 om  

 mellemkommunal afregning.
11.2.16. Konsekvensrettelsesloven som følge af socialreformen - - - - - - - § 42  i lov nr. 980 af 17. december 1997 indeholder  

 følgende bestemmelser:
 § 42.  Loven træder i kraft den 1. juli 1998, jf. dog  

 stk. 2, 3 og 4.
Stk. 2.  - Stk. 3.  - Stk. 4.  - Stk. 5.  - - - - - - - - Lovændringen indeholder i § 29 en ændring af ikrafttrædelsesbestemmelsen §  

 3, stk. 4, i lov nr. 456 af 10. juni 1997.
 Lovændringen indeholder i § 30 konsekvensændringer til lovens §§ 34 og 57,  

 stk. 1, som følge af socialreformen.
Færøerne og Grønland Lovens §§ 54 og 73.
- - - - - - - § 54.  Socialministeren fastsætter efter aftale med  

 henholdsvis Færøernes landsstyre og Grønlands hjemmestyre regler om  

 afholdelse af udgifter til pension efter denne lov til personer, der på  

 foranledning af færøske eller grønlandske sociale myndigheder får ophold i  

 Danmark, og om afholdelse af udgifter til pension til personer, der fra  

 Danmark får ophold på Færøerne eller i Grønland formidlet af danske sociale  

 myndigheder.
 Stk. 2.  Uenighed mellem færøske eller grønlandske  

 sociale myndigheder og danske sociale myndigheder om deres forpligtelser  

 efter disse regler afgøres af Den Sociale Ankestyrelse.
 § 73.  Loven gælder ikke for Færøerne og Grønland.
- - - - - - - - 277. Dansk pension kan som hovedregel ikke udbetales  

 på Færøerne og Grønland.
Udtrykket »fast bopæl her i riget« i  

 lovens § 3, stk. 1, skal forstås således, at det ikke omfatter bopæl på  

 Færøerne og Grønland.
Efter lovens § 3, stk. 2 og 3, er der på visse betingelser adgang til  

 pension ved fast bopæl i udlandet, se pkt.10-11. Grønland og Færøerne  

 betragtes ikke som udland i denne forbindelse.
Pension fra Danmark kan dog  

 udbetales under midlertidigt ophold på Færøerne og Grønland.
 Bopælstid på Færøerne og Grønland medregnes ved opgørelse af bopælstiden  

 efter lovens §§ 4, 5 og 6. Den medregnes derimod ikke ved anvendelse af  

 lovens § 3, stk. 2 og 3, se bkg. § 58.
Færøerne Ved flytning fra Færøerne til Danmark kan der normalt udbetales dansk  

 pension af den nye bopælskommune uden fornyet ansøgning.
Til brug ved  

 afgørelsen modtager den danske kommune efter anmodning pensionssagens akter  

 fra Almannastovan (Færøernes socialforvaltning), se bkg. § 7 og bkg. kapitel  

 12, §§ 53-58, hvoraf det fremgår, hvordan de færøske pensionsydelser omsættes  

 til danske pensionsydelser.
 Overgang til dansk pension efter reglerne i bkg. §§ 53-58 er betinget af,  

 at pågældende ved flytningen opfylder de almindelige betingelser for pension  

 i lovens kap. 1.
 Er pågældende tilkendt en færøsk pension, der ikke er omfattet af reglerne  

 i bkg. §§ 53-58, skal kommunen træffe afgørelse om, hvorvidt pågældende  

 opfylder lovens betingelser for pension.
Danske pensionister, der flytter til Færøerne, har normalt ret til en  

 pension fra Færøerne svarende til den pension, der er tillagt i Danmark.
Når  

 en dansk pensionist flytter til Færøerne sendes sagens akter til:  

 Almannastovan, (Færøernes socialforvaltning), J.
Bronchsgøta 27, postboks  

 196, FR110 Torshavn, der udbetaler pågældende den færøske pension, se bkg. §  

 7.
Grønland Ved flytning fra Grønland til Danmark standses udbetalingen af grønlandsk  

 pension.
Pågældende kan herefter søge dansk pension efter reglerne i loven.
 Ved flytning fra Danmark til Grønland standses udbetalingen af dansk  

 pension med udgangen af fraflytningsmåneden, og pågældende må henvises til  

 eventuelt at søge pension i Grønland, se bkg. § 42. Grønland har egne  

 pensionslove, der afviger væsentligt fra den danske lov, både med hensyn til  

 betingelserne for tilkendelse af pension og pensionens størrelse.
 Nærmere oplysning om de grønlandske regler kan fås ved henvendelse til  

 Grønlands Hjemmestyre, Danmarkskontoret, Pilestræde 52, boks 2151, 1016  

 København K.
I ganske enkelte tilfælde kan det dog, efter en restriktiv vurdering af de  

 konkrete omstændigheder, anses forsvarligt at betragte et ophold ud over 1  

 års varighed på Grønland for midlertidigt.
Eksempelvis i en situation, hvor  

 en ung hjemmeboende førtidspensionist er afhængig af forældrenes pleje, og i  

 en periode på op til 2 år skal have bopæl på Grønland sammen med forældrene.
 Ved lov nr. 456 af 10. juni 1997 blev indsat en bemyndigelsesbestemmelse i  

 pensionsloven (§ 54), hvorefter socialministeren bemyndiges til at indgå  

 aftale med Færøernes landsstyre og Grønlands hjemmestyre om afholdelse af  

 udgifter til pension til personer, der er visiteret til ophold i Danmark af  

 de færøske eller grønlandske sociale myndigheder.
 Aftalen skal endvidere indeholde bestemmelse om afholdelse af udgifter til  

 pension til personer, der er visiteret til ophold på Færøerne eller i  

 Grønland af de danske sociale myndigheder.
 I bestemmelsen er endvidere indsat en ankeregel, således at uenighed  

 mellem færøske eller grønlandske sociale myndigheder og danske sociale  

 myndigheder om deres forpligtelser efter den bekendtgørelse, der vil blive  

 udstedt i henhold til bemyndigelsen, afgøres af Den Sociale Ankestyrelse.
Supplerende pensionsordninger Generelt 278. De supplerende pensioner, der omfatter den  

 lovbestemte ATP- ordning, den lovbestemte tjenestemandspension, de  

 overenskomstaftalte arbejdsmarkedspensionsordninger, firmaordninger og de  

 individuelle pensionsordninger, er i vidt omfang afhængige af en persons  

 tilknytning til arbejdsmarkedet og betegnes derfor i bred forstand som  

 arbejdsmarkedspensioner.
Pensionsordningerne adskiller sig primært fra  

 hinanden med hensyn til, om de er fastsat ved lov, aftalt mellem  

 arbejdsmarkedets parter eller er helt frivillige.
Et generelt træk ved  

 arbejdsmarkedspensionsordninger er, at det i vidt omfang er obligatorisk for  

 den enkelte person at deltage i pensionsordningen.
Ordningerne er generelt  

 etableret for at sikre medlemmerne en alderspension, men den overvejende del  

 af ordningerne har også indbygget invalidepension og ægtefælle/børnepension.
13.1. Arbejdsmarkedets Tillægspension (ATP) ATP 279. Arbejdsmarkedets Tillægspension er en  

 bidragsfinansieret pensionsordning, der blev indført ved lov i 1964. Alle  

 personer, der arbejder mere end 9 timer om ugen, er omfattet af ordningen.  

 Også ledige, der modtager dagpenge fra en A-kasse, personer, der modtager  

 barsels- eller sygedagpenge, samt personer, der modtager AMU-godtgørelse, er  

 omfattet.
Med det formål at kompensere disse grupper for det forhold, at der  

 under ledighed mv. betales bidrag til en arbejdsmarkedspensionsordning,  

 betales der dobbelt ATP- bidrag for disse grupper.
Derudover er der indført  

 obligatorisk bidragspligt for modtagere af kontanthjælp og modtagere af  

 revalideringsydelser efter lov om aktiv socialpolitik.
Endelig har modtagere  

 af førtidspension, delpension, seniorydelse, overgangsydelse, efterløn og  

 delefterløn mulighed for frivilligt at indbetale bidrag til ATP-ordningen,  

 ligesom selvstændige, der tidligere har været medlemmer af ordningen, kan  

 vælge at fortsætte bidragsbetalingen.
Ordningen forventes derfor på sigt at  

 komme til at omfatte næsten alle pensionister.
Størrelsen af det indbetalte bidrag fastsættes af arbejdsmarkedets parter.  

 Det fulde bidrag, der indbetales i 1998, udgør ca. 2.700 kr. på årsbasis.  

 Beløbet varierer med arbejdstid, men er uafhængigt af lønnens størrelse.
For  

 en lønmodtager indbetaler arbejdsgiveren 2/3 af bidraget, mens lønmodtageren  

 selv betaler 1/3. For de nævnte ikke-beskæftigede, der obligatorisk er  

 omfattet af ATP, betales 1/3 af bidraget af medlemmet selv.
De resterende 2/3  

 betales - alt efter hvilken gruppe der er tale om - enten af de private  

 arbejdsgivere og arbejdsløshedskassernes medlemmer i forening eller af  

 staten.
For frivillige medlemmer betaler staten 1/2 og medlemmet selv den  

 anden 1/2.
Den væsentligste ydelse fra ATP er en livsvarig alderspension.
Ydelsen kan  

 udbetales fra det 67. år.
Ydelsens størrelse beregnes i princippet på  

 baggrund af de bidrag, der er indbetalt for den enkelte og den forrentning,  

 der er opnået af de indbetalte bidrag.
Den maksimale ydelse, der kan modtages  

 fra ATP, under forudsætning af fuldtidsmedlemskab og løbende regulering af  

 bidragene, er ultimo 1997 på ca. 16.700 kr. om året.
 Derudover omfatter ordningen engangsydelser til efterladte - ægtefælle og  

 børn - efter afdøde ATP-medlemmer.
13.2. Tjenestemandspension Tjenestemandspension 280. Tjenestemandspension sikrer pensionsforholdene  

 for tjenestemænd ansat i staten og kommunerne.
Knap 230.000 personer er  

 omfattet af ordningen.
Statstjenestemændenes pensionsforhold er reguleret ved  

 lov, mens de kommunalt ansattes forhold er fastlagt i regulativer, der dog i  

 hovedtræk følger de samme retningslinier.
Tjenestemandspension er en såkaldt  

 tilsagnsordning, hvortil der ikke betales bidrag.
Det vil sige, at  

 arbejdsgiver giver den ansatte et tilsagn om en pension af en bestemt  

 størrelse og finansierer siden de hermed forbundne udgifter.  

 Pensionstilsagnets størrelse afhænger i hovedsagen af den enkeltes  

 anciennitetsår og af den enkeltes lønmæssige indplacering.
Tjenestemandspensionsordningen omfatter en livsvarig alderspension, der  

 kan udbetales fra det fyldte 60. år.
Derudover omfatter pensionsordningen  

 invalidepension i tilfælde af, at tjenestemanden invalideres, eller hans  

 arbejdsevne på anden måde nedsættes væsentligt samt ægtefælle- og  

 børnepension til de efterladte ved tjenestemandens død.
13.3. Overenskomstaftalte pensionsordninger Overenskomstaftalte pensionsordninger 281. De overenskomstbaserede arbejdsmarkedspensioner  

 er aftalt som led i de kollektive overenskomster på arbejdsmarkedet mellem  

 lønmodtager- og arbejdsgiverorganisationer.
Ordningerne er  

 bidragsfinansierede og administreres af livs- og pensionsforsikringsselskaber  

 eller af tværgående pensionskasser.
Medlemmer af ordningerne er de lønmodtagere, der er omfattet af den  

 pågældende overenskomst.
Historisk har denne type pensionsordninger været  

 forbeholdt funktionærer m.v., men med oprettelsen af en lang række nye  

 ordninger i slutningen af 80«erne og begyndelsen af 90«erne skønnes  

 det, at ca. 80 pct. af de beskæftigede er omfattet af enten denne type  

 ordning eller af en firmaordning - se nedenfor.
Det svarer til 1,1 mio.  

 personer, heraf er ca. de 260.000 omfattet af firmaordninger.
Bidragets størrelse fastsættes som en procentdel af lønnen.
For de gamle  

 ordninger er bidragsprocenten gerne mellem 12 og 20 pct.
For de nyoprettede  

 ordninger er bidragsprocenten typisk knapt 5 pct., men når ordningerne er  

 færdigudbygget inden for de næste 5 til 10 år, stiler man mod et bidrag på  

 mellem 9 og 12 pct. af lønnen.
Bidragene betales oftest for 2/3 vedkommende  

 af arbejdsgiveren og med 1/3 af lønmodtageren.
Ordningernes primære sigte er en løbende, livsvarig alderspension.  

 Derudover indeholder ordningerne ofte mulighed for en sumudbetaling ved  

 pensionering, ægtefællepension og børnepension.
I modsætning til ATP er en  

 vigtig del af denne type arbejdsmarkedspensioner, at der er mulighed for  

 udbetaling af en invalidepension, hvis medlemmets arbejdsevne på grund af  

 sygdom eller ulykke nedsættes væsentligt.
Ydelsernes størrelse beregnes på baggrund af de indbetalte bidrag og  

 forrentningen heraf.
Typisk er ordningerne opbygget på en måde, der sigter  

 på, at medlemmet ved pensionering, når de offentlige ydelser og ydelserne fra  

 arbejdsmarkedspensionsordninger lægges sammen, kan opretholde en indkomst på  

 60 til 70 pct. af den lønindkomst, personen havde før pensioneringen, uanset  

 indkomstens størrelse.
13.4. Firmaordninger Firmaordninger 282. Firmaordninger er, som navnet antyder, aftalt på  

 firmaniveau.
I disse ordninger indgår en arbejdsgiver en aftale med et livs-  

 og pensionsforsikringsselskab om at pensionsforsikre de ansatte.
Disse  

 ordninger ligner i alle væsentlige træk de overenskomsaftalte  

 arbejdsmarkedspensionsordninger og er bl.a også bidragsfinansierede.
 Bidragsprocenten ligger oftest på mellem 12 og 15 pct. og betales typisk  

 for 2/3 vedkommende af arbejdsgiveren, og den sidste 1/3 betales af  

 lønmodtageren.
 Ydelsesmønstret i disse ordninger er som for de overenskomstaftalte  

 ordninger primært baseret på en alderspension, en sumudbetaling ved  

 pensionering, en ægtefælle- og børnepension og en invalidepension.
13.5. Individuelt tegnede private pensionsordninger Individuelt tegnede private pensionsordninger 283. Individuelt tegnede private pensionsordninger  

 omfatter et bredt spektrum af ordninger, herunder kapital- og ratepensioner i  

 livsforsikringsselskaber og pengeinstitutter samt andre  

 pensionsforsikringsordninger, der alene kan tegnes i  

 livsforsikringsselskaber.
Alle kan tegne en sådan ordning, og ikke mindst  

 private kapitalpensionsordninger er meget udbredte.
Ofte er de private  

 ordninger et supplement til en af de beskrevne  

 arbejdsmarkedspensionsordninger, men for selvstændige er denne type  

 supplerende pensionsordning ofte den vigtigste.
Der findes knap 1 mio. af  

 disse ordninger, af disse er ca. 150.000 tegnet af selvstændige.
 Bidragene til ordningen betales af den enkelte og kan fastsættes efter  

 eget ønske og økonomisk formåen.
Ligeså er ydelsessammensætningen i ordningen fastlagt efter den  

 forsikredes ønsker og behov.
Kapital- og ratepensionsprodukter har  

 alderspension som sit primære sigte, og hovedvægten er derfor lagt på  

 pensionsopsparing.
Men de kan - og vil i forsikringsselskaber typisk - være  

 koblet sammen med forskellige forsikringselementer til dækning ved død og  

 invaliditet.
Andre individuelle livs- og pensionsforsikringer kan tilsvarende  

 være sammensat af forskellige opsparings- og forsikringselementer.
Socialministeriet, den 10. marts 1998 Karen Jespersen /Leif Sondrup - - - - - - - BILAG 6:
Faktuelle oplysninger vedrørende social pension Nogle hovedtal vedrørende sociale pensioner mv.
1. Offentligt udgiftsbudget i alt Mia. kr. 1997-priser og lønninger 1987 1992 1997 Stat 218,2 232,5 249,6 Kommuner 259,8 273,6 314,0 I alt 478,0 506,1 563,6 Kilde: Budgetredegørelse 97 Bruttonationalproduktet i 1997 1125,5 mia.kr.
Udgifter i 1997 i pct. heraf: 50,1 2. Udgifter på Socialministeriets område:
Mia. kr. 1997-priser og lønninger 1987 1992 1997 Socialministeriet i alt 127,4 142,1 168,1 Heraf:
Folkepension 31,9 38,4 52,4 Høj. og mel.
førtidsp. 12,5 14,0 18,7 Almindelig førtidsp. 5,1 6,8 8,9 Personlige tillæg 1,5 1,7 1,7 I alt 51,0 60,9 81,7 Kilde: Budgetredegørelse 1997 3. Personale i stat og kommuner:
Årsværk 1987 1992 1997 Stat 186.027 176.838 151.537 Kommuner 461.945 474.052 481.431 I alt 647.972 650.890 632.968 Heraf:
 Soc.min.
område 183.227 194.503 219.276 Andre sektorer 464.745 456.387 413.692 Kilde: Budgetredegørelse 97 4. Antal pensionister efter pensionsart:
jan 1997 Mænd kvinder i alt Folkep. 287.785 419.790 707.575 Højest f.p. 32.836 27.581 60.417 Mell. f.p 49.412 56.452 105.864 Alm f.p. 31.156 75.294 106.450 I alt 401.189 579.117 980.306 Kilde: Statistiske Efterretninger 5. Antal førtidspensionister efter alder:
Alder Antal jan. 97 18-29 9.614 30-39 24.824 40-49 52.876 50-54 42.666 55-59 50.128 60-66 92.623 I alt 272.731 Kilde: Statistiske Efterretninger 6. Antal pensionister 1987-97:
1987 1992 1997 Folkepensionister 677.865 710.894 707.575 Førtidspensionister 236.858 257.014 272.731 I alt 914.723 967.908 980.306 Kilde: Statistiske Efterretninger 7. Befolkning i 1997 og udviklingen 1997-2040:
Indeks=1997=100 alder / år 1997 1997 2000 2010 2020 2030 2040 0-6 478.038 100 103 97 91 102 100 7-16 573.992 100 106 126 117 114 126 17-24 560.191 100 91 93 107 97 98 25-59 2.626.306 100 102 98 97 96 95 60-66 333.893 100 105 149 139 156 136 67-79 497.003 100 98 103 134 133 144 80+ 205.698 100 100 99 99 131 132 Hele bef. 5.275.121 100 101 104 106 107 108 Kilde: Danmarks Statistiks befolkningsprognose 1997 8. De ældres (67+ år) indkomster i 1993:
 Pr. voksen pr. år 1.000 kr. pct.
Erhvervsindkomst 14 11,7 Formueindkomst 15 13,1 Sociale pensioner 52 45,1 Øvrige pensioner 26 22,8 Boligstøtte 5 4,4 Øvr. indk.overførsler 3 2,9 I alt 115 100 Kilde: Ældres indkomster og formuer. 1996 9. De ældres (67+ åriges) formuer Nettoformue 1993 18-66 år 67+ år Samlet formue, mia.kr. 289,2 275,2 Gennemsnitlig formue, kr. 85.000 384.000 Sammensætning af de ældres (67+ åriges) formue:
mia.kr i 1993-priser og lønninger Nettoformue 1989 1991 1993 Værdi af ejerbolig 135,8 119,6 131,5 Andre aktiver 154,0 165,5 173,8 Passiver -28,2 -29,3 -30,1 I alt 261,6 255,8 275,2 De ældres nettoformue efter størrelse:
 Fordeling i pct.
1993-priser og lønninger 1989 1991 1993 Under 1/2 mill.kr 74,8 77,1 76,0 1/2-1 mill.kr. 16,5 15,3 15,5 over 1 mill.kr 8,7 7,6 8,5 Kilde: Ældres indkomster og formuer. 1996 10. Antal med fuldt og reduceret grundbeløb og  

 pensionstillæg 1997.
Folkep.
Førtidsp.
Alle Grundbeløb:
fuldt 694.803 255.862 950.665 reduceret 10.028 13.308 23.336 Pensionstillæg, enlig:
fuldt 268.420 127.977 396.397 reduceret 86.265 24.315 110.580 Pensionstillæg, andre: fuldt 178.837 44.394 223.231 reduceret 81.980 34.677 116.657 11. Årlige pensionsbeløb 1998:
Kr. årligt Satser 1998 Reelt enlig Gift Samgift 1. Grundbeløb 46.812 46.812 46.812 2. Pensionstillæg 39.576 20.568 20.568 3. Særligt do 6.828 4. Førtidsbeløb 11.892 11.892 11.892 5. Invaliditetsbeløb 22.776 22.776 19.392 6. Ehv.udygtig.blb 31.428 31.428 22.740 Folkep. (1-3) 93.216 67.380 67.380 Alm. førtidsp. (1-3) 93.216 67.380 67.380 Forh. alm.
førtidp.(1-4) 105.108 79.272 79.272 Mell.
førtidsp. (1-3, 5) 115.992 90.156 86.772 Høj. førtidsp.
(1-3. 5-6) 147.420 121.584 109.512 - - - - - - - BILAG 7 Oversigt over tilbud om beskæftigelse efter sociale kapitler i  

 overenskomsterne og tilbud om beskæftigelse efter den sociale lovgivning som  

 led i en forebyggende og aktiverende indsats 1. Sociale kapitler i overenskomsterne De faglige organisationer har gennem de sociale kapitler åbnet op for, at  

 personer, der ikke er fuldt arbejdsdygtige, får mulighed for at blive ansat  

 på særlige vilkår.
En række overenskomster er allerede gjort mere fleksible, således at der  

 er åbnet mulighed for ansættelser på særlige vilkår - både hvad angår løn og  

 arbejdstid.
Hensigten er at give personer, der ikke er fuldt arbejdsdygtige,  

 mulighed for at få tilknytning til arbejdsmarkedet med alt, hvad det  

 indebærer af daglig kontakt til kollegaer, forøgelse af selvværd og adgang  

 til det netværk, som ofte bygger på kontakten til arbejdskollegaer.
 Stort set alle de sociale kapitler indeholder en generel hensigtserklæring  

 om at fremme beskæftigelsen for udsatte grupper, der ikke kan påtage sig fuld  

 beskæftigelse på normale vilkår.
 Der kan grundlæggende skelnes mellem to meget forskellige elementer i de  

 sociale kapitler:
- En hensigtserklæring om, at parterne skal finde øget anvendelse af de  

 eksisterende støtteordninger til integration af udsatte grupper.
Det varierer  

 fra overenskomst til overenskomst, hvilke grupper der nævnes - personer med  

 helbredsproblemer, ledige, unge osv.
 - Aftalebaserede skånejob på særlige vilkår hvad angår løn, arbejdstid,  

 arbejdsindhold m.v. - vilkår der afviger fra overenskomstens normale  

 bestemmelser.
2. Tilbud om beskæftigelse til personer, der ikke  

 modtager pension 2.1.Ordninger efter lov om aktiv socialpolitik Fleksjob med løntilskud Kommuner og amtskommuner giver tilbud om ansættelse i fleksjob med  

 løntilskud hos private eller offentlige arbejdsgivere, se lov om aktiv  

 socialpolitik §§ 70-74.
 Betingelserne for at få et fleksjob er, at personen ikke modtager social  

 pension, at ansættelse ikke kan ske på normale vilkår, herunder efter  

 overenskomstens sociale kapitler, at personens arbejdsevne er varigt nedsat,  

 og at revalidering til normal beskæftigelse ikke er mulig.
Løn- og øvrige arbejdsvilkår fastsættes som udgangspunkt efter de  

 kollektive overenskomster på ansættelsesområdet.
Kommunen giver  

 arbejdsgiveren et løntilskud på 1/3, 1/2 eller 2/3 afhængig af omfanget af  

 arbejdsevnen.
 Ved uforskyldt ledighed mellem to fleksjob udbetales en ledighedsydelse.
 Staten yder refusion på 100 pct. af udgiften til løntilskud, og 50 pct. af  

 udgiften til ledighedsydelse.
 Fortrinsadgang ved ansættelse hos offentlige arbejdsgivere, bevilling til  

 stadepladser m.v. og taxikørsel.
Efter arbejdsministerens bekendtgørelse om handicappede ansøgeres  

 fortrinsadgang ved ansættelse hos offentlige arbejdsgivere, bevilling til  

 stadepladser m.v. og taxikørsel, jf. § 87, stk. 3, i lov om retssikkerhed og  

 administration på det sociale område, kan personer, der på grund af handicap  

 har vanskeligt ved at få beskæftigelse, få fortrinsadgang til ledige  

 stillinger m.v.
Arbejdsformidlingens handicapkonsulenter vejleder herom.
Forsøg med beskæftigelsesfremmende ordninger Efter § 110 i lov om aktiv socialpolitik kan socialministeren efter  

 ansøgning fra en kommune eller amtskommune tillade, at der bliver lavet  

 beskæftigelsesfremmende forsøgsordninger, som fraviger lovens regler.  

 Forsøgsordningerne må normalt ikke medføre ændringer i byrdefordelingen  

 mellem stat, kommune og amtskommune.
2.2. Andre støtteordninger a.
Der er efter lov nr. 928 af 27. december 1991, som ændret ved lov nr.  

 203 af 29. marts 1995, fastsat regler om tilskud til personlig assistance til  

 personer med handicap i erhverv med henblik på at skabe samme  

 erhvervsmuligheder som for personer, der ikke har handicap.
Hjælperen  

 ansættes af arbejdsgiveren, som kan få et tilskud svarende til den  

 overenskomstmæssige studenterlønstimesats for gennemsnitligt indtil 20 timer  

 pr. uge.
Arbejdsformidlingen administrerer ordningen.
b.
Kommunerne har endvidere fået en selvstændig ret til arbejdsanvisning  

 af udsatte grupper herunder personer med handicap, således at det bliver  

 muligt at foretage en selektiv arbejdsplacering.
c.
Hos Arbejdsformidlingen er der ansat handicapkonsulenter, som bl.a. er  

 behjælpelige med vejledning om de forskellige ordninger for personer med  

 handicap, herunder ordningerne med fortrinsadgang og personlig assistance.
2.3. Tilbud om aktivering til kontanthjælpsmodtagere Efter reglerne i kapitel 4 i lov om aktiv socialpolitik er personkredsen  

 for kommunernes aktiveringsindsats afgrænset til personer, der er berettiget  

 til at modtage kontanthjælp.
De grundlæggende betingelser for at modtage kontanthjælp er, at ansøgeren  

 har været ude for ændringer i sine forhold, og at disse ændringer bevirker,  

 at ansøgeren ikke har mulighed for at opfylde sin pligt til at forsørge sig  

 selv og sin familie.
Hjælpen er desuden betinget af, at ansøgeren og dennes  

 ægtefælle ikke har et rimeligt tilbud om arbejde, ligesom det er en  

 betingelse, at ansøgeren og ægtefællen tager imod et rimeligt tilbud om  

 aktivering eller andre beskæftigelsesfremmende tilbud, som kan forbedre  

 mulighederne for at få et arbejde.
Til kontanthjælpsmodtagere under 30 år skal kommunen give tilbud om  

 aktivering senest efter 13 ugers kontanthjælp, uanset om der er tale om  

 personer med ledighed som problem eller personer med problemer udover  

 ledigheden.
Kontanthjælpsmodtagere over 30 år skal have aktiveringstilbud  

 senest efter 12 måneder - uanset årsagen til udbetaling af kontanthjælpen.
 Kommunen kan vælge at lave en skriftlig plan for aktiveringsforløbet, når  

 den skønner, at dette er hensigtsmæssigt for at fremme en sammenhængende  

 indsats.
 Kommunens tilbud om aktivering efter lov om aktiv socialpolitik kan  

 omfatte en eller flere af følgende aktiviteter:
- Vejlednings- og introduktionsprogram - jobtræning - individuel jobtræning - særligt tilrettelagte uddannelsesaktiviteter - særligt tilrettelagte aktiverende forløb - frivillige og ulønnede aktiviteter - voksen- eller efteruddannelse - jobrotation.
Udover disse typer af aktiveringstilbud kan kommunen også tilbyde andre  

 former for beskæftigelsesfremmende foranstaltninger, som kan iværksættes  

 efter den øvrige lovgivning.
Endelig har kommunen mulighed for at udbetale  

 igangsætningsydelse til en kontanthjælpsmodtager, der ønsker at etablere og  

 drive en selvstændig virksomhed.
Individuel jobtræning Individuel jobtræning kan etableres for ledige kontanthjælpsmodtagere, som  

 kun vanskeligt kan opnå beskæftigelse på normale løn- og arbejdsvilkår på det  

 almindelige arbejdsmarked.
Individuel jobtræning kan finde sted hos private  

 eller offentlige arbejdsgivere, herunder i projekter.
Det ugentlige omfang og  

 varigheden af jobtræningen kan for personer, der er fyldt 30 år, fastsættes  

 under hensyntagen til personens behov og forudsætninger.
For personer under  

 30 år, der alene har ledighed som problem, skal tilbudet sammen med eventuelt  

 deltidsarbejde være på mindst 30 timer om ugen.
Har personen problemer udover  

 selve ledigheden, er det op til kommunen at fastlægge det ugentlige timetal.
Særligt tilrettelagte uddannelsesaktiviteter Kontanthjælpsmodtagere kan få tilbud om deltagelse i særligt tilrettelagte  

 uddannelsesaktiviteter, fx undervisning på daghøjskoler og produktionsskoler,  

 undervisning på folkeskolens 8., 9. og 10. klasseniveau, undervisning i  

 HF-enkeltfag m.v.
 De særligt tilrettelagte uddannelsesaktiviteter kan kombineres med fx  

 tilbud om individuel jobtræning.
Særligt tilrettelagte aktiverende forløb De særligt tilrettelagte aktiverende forløb kan være tilbud, der ikke kan  

 indpasses under de øvrige tilbud, men hvor tilbudene kombineres og  

 sammensættes målrettet til særlige persongrupper.
Tilbudene kan således sigte  

 mod i første omgang at forbedre en persons livskvalitet, fx gennem støtte til  

 at håndtere dagligdagssituationer samt skabe netværk.
3. Tilbud om beskæftigelse til personer, der modtager  

 førtidspension Skånejob med løntilskud Kommuner og amtskommuner giver tilbud om ansættelse i skånejob med  

 løntilskud hos private eller offentlige arbejdsgivere, se lov om aktiv  

 socialpolitik §§ 75-77.
 Skånejob kan etableres for personer, der modtager førtidspension og som  

 ikke er i stand til at fastholde eller opnå beskæftigelse på nedsat tid på  

 normale vilkår på arbejdsmarkedet.
Løn- og øvrige arbejdsvilkår fastsættes ved aftale mellem arbejdsgiveren  

 og den ansatte.
Kommunen giver et tilskud på 1/2 af den løn, som  

 arbejdsgiveren betaler, dog højst 1/6 af den mindste overenskomstmæssige  

 timeløn på det aktuelle ansættelsesområde.
 Staten yder refusion med 50 pct. af udgifterne til løntilskud.
Beskyttet beskæftigelse Kommuner og amtskommuner kan give tilbud om beskyttet beskæftigelse til  

 personer under 67 år, se lov om social service § 87.
 Beskyttet beskæftigelse gives til personer, som på grund af betydelig  

 nedsat fysisk eller psykisk funktionsevne eller særlige sociale problemer  

 ikke kan opnå eller fastholde beskæftigelse på normale vilkår på  

 arbejdsmarkedet, og som ikke kan benytte tilbud efter anden lovgivning.
 Personer i beskyttet beskæftigelse har typisk førtidspension som  

 hovedforsørgelseskilde.
 Der aflønnes efter indsats i beskyttet beskæftigelse.
- - - - - - - BILAG 8:
Liste over relevante vejledninger Udgivet af Socialministeriet:
 - Vejledning om retssikkerhed og administration på det sociale område.
 - Vejledning om aktiv socialpolitik.
 - Vejledning om sociale tilbud til ældre m.fl.
 Udgivet af Den Sociale Ankestyrelse:
- Klagevejledning - Vejledning om syge- og barselsdagpenge - - - - - - - BILAG 9:
Liste over sociale konventioner, gældende pr. 1. juli 1998 1. Frankrig - Overenskomst af 30. juni 1951 med Frankrig om social tryghed, jf.  

 Udenrigsministeriets bekendtgørelse af 22. november 1952.
 - Administrationsaftale af 30. april 1954.
2. Forbundsrepublikken Tyskland - Overenskomst af 14. august 1953 med Forbundsrepublikken Tyskland om  

 social tryghed, jf.
Udenrigsministeriets bekendtgørelse af 7. oktober 1954.
3. England - Overenskomst af 27. august 1959 med England om social tryghed, jf.
Udenrigsministeriets bekendtgørelse af 2. marts 1960.
4. Tyrkiet - Konvention af 22. januar 1976 mellem Danmark og Tyrkiet om social sikring, jf.
Udenrigsministeriets bekendtgørelse af 30.  

 juni 1978.
 - Sikringsstyrelsens cirkulære af 18. januar 1978.
 - Administrativ aftale af 24. januar 1984 om gennemførelse af  

 konventionen.
- Sikringsstyrelsens vejledning af 23. februar 1984 om administrativ aftale af 24. januar 1984 om gennemførelse af konventionen.
5. Jugoslavien - Konvention af 22. juni 1977 mellem Danmark og Jugoslavien om social  

 sikring, jf.
Udenrigsministeriets bekendtgørelse af 9. juli 1979.
 - Sikringsstyrelsens cirkulære af 18. januar 1979.
 - Administrativ aftale af 20. juni 1983 om gennemførelse af konventionen.
 - Sikringsstyrelsens cirkulære af 26. juli 1983 om administrativ aftale af  

 20. juni 1983 om gennemførelse af konventionen.
6. Pakistan - Konvention af 1. marts 1982 mellem Danmark og Pakistan om social  

 sikring, jf.
Udenrigsministeriets bekendtgørelse af 19. august 1983.
 - Administrativ aftale af 1. marts 1982 om gennemførelse af konventionen.
 - Sikringsstyrelsens cirkulære af 11. april 1983.
7. Marokko - Konvention af 26. april 1982 mellem Danmark og Marokko om social  

 sikring, ændret ved tillægskonvention af 15. februar 1988.
 - Sikringsstyrelsens vejledning af 26. april 1988.
8. Schweiz - Konvention af 5. januar 1983 mellem Danmark og Schweiz om social sikring, jf.
Udenrigsministeriets bekendtgørelse af 6.  

 marts 1984, som ændret ved 1. tillægskonvention af 18. september 1985, samt  

 ved 2. tillægskonvention af 11. april 1996.
 - Administrativ aftale af 10. november 1983 om gennemførelse af  

 konventionen, ændret ved tillægsaftale.
 - Sikringsstyrelsens vejledning af 10. december 1986.
9. Canada - Overenskomst af 12. april 1985 mellem Danmark og Canada om social sikring, jf.
Udenrigsministeriets bekendtgørelse af 11.  

 november 1986.
 - Administrativ aftale af 12. april 1985 om gennemførelse af  

 overenskomsten.
 - Sikringsstyrelsens vejledning af 20. december 1985.
10. Østrig - Konvention af 16. juni 1987 mellem Danmark og Østrig om social sikring, jf.
Udenrigsministeriets bekendtgørelse af 22. august 1988.
 - Administrativ aftale af 16. juni 1987 om gennemførelse af konventionen.
 - Sikringsstyrelsens vejledning af 25. februar 1988.
11. Quebec - Overenskomst af 23. november 1987 mellem Danmark og Quebec om social  

 sikring, jf.
Udenrigsministeriets bekendtgørelse af 14. september 1989 (med  

 forkert dato 13. november 1987).
 - Administrativ aftale af 25. marts 1987 om gennemførelse af  

 overenskomsten.
 - Sikringsstyrelsens vejledning af 22. marts 1988.
 12. Nordisk konvention af 15. juni 1992 om social  

 sikring.
 - Udenrigsministeriets bekendtgørelse af 8. september 1994.
 - Administrativ aftale af 18. august 1993 om gennemførelse af  

 konventionen.
13.Chile - Konventionen af 8. marts 1995 mellem Danmark og Chile om social sikring,  

 jf.
Udenrigsministeriets bekendtgørelse af 30. november 1995.
 - Administrativ aftale af 28. oktober 1996 om gennemførelse af  

 overenskomsten.
 - Direktoratet for Social Sikring og Bistands vejledning af 16. november  

 1995.
14. Israel - Konvention af 3. juli 1995 mellem Danmark og Israel om social sikring, jf.
Udenrigsministeriets bekendtgørelse af 12.  

 september 1996.
 - Administrativ aftale af 3. juli 1995 om gennemførelse af konventionen.
 - Direktoratet for Social Sikring og Bistands vejledning af 25. marts  

 1996.
15. New Zealand - Konvention af 6. maj 1997 mellem Danmark og New Zealand om social  

 sikring.
 - Administrativ aftale af 6. maj 1997 om gennemførelse af konventionen.
- - - - - - - BILAG 10:
Adresser og telefonnumre Den Sociale Sikringsstyrelse Landemærket 11 1119 København K.
Tlf. 33 95 50 00 Den Sociale Ankestyrelse Amaliegade 25 1256 København K.
Tlf. 33 15 64 01 Arbejdsskadestyrelsen Æbeløgade 1 Postboks 3000 2100 København Ø.
Tlf. 39 17 77 00 Økonomistyrelsen Borgergade 18 Postboks 2193 1017 København K.
Tlf. 33 92 88 00 Arbejdsmarkedets Tillægspension (ATP) Kongens Vænge 8 3400 Hillerød Tlf. 48 24 11 00 Direktoratet for Arbejdsløshedsforsikringen Finsensvej 78 2000 Frederiksberg F.
Tlf. 38 10 60 11 Udlændingestyrelsen Ryesgade 53 2100 København Ø.
Tlf. 35 36 66 00 Dansk Flygtningehjælp Asylafdelingen Borgergade 10, 3 Postboks 53 1002 København K.
