Nr LSF 246 Forslag til Lov om ændring af lov om varmeforsyning og lov om elforsyning Fremsat af energiministeren (Anne Birgitte Lundholt) den 18. marts 1992 Vedtaget ved tredjebehandling den 30. april 1992 Lov nr. 327 af 14/05/1992 af § 1 I lov nr. 382 af 13. juni 1990 om varmeforsyning foretages følgende  

 ændring:
 I § 21 indsættes som nyt stk. 8:
»Stk. 8. Bestemmelserne i stk. 1-6 finder tilsvarende anvendelse for  

 vedtægtsbestemmelser i forbrugerejede forsyningsvirksomheder.« § 2 I lov nr. 54 af 25. februar 1976 om elforsyning, som ændret ved § 8 i lov  

 nr. 818 af 19. december 1989, foretages følgende ændringer:
 1. I § 10 indsættes som nyt stk. 6:
»Stk. 6. Bestemmelserne i stk. 1-5 finder tilsvarende anvendelse for  

 vedtægtsbestemmelser i forbrugerejede forsyningsvirksomheder.« 2. Overalt i loven ændres »handelsministeren« til:  

 »energiministeren«.
§ 3 Loven træder i kraft den 1. juli 1992.
Oprindeligt fremsat forslag § 1 I lov nr. 382 af 13. juni 1990 om varmeforsyning foretages følgende  

 ændringer:
 1. I § 21 indsættes som nyt stk. 8:
»Stk. 8. Bestemmelserne i stk. 1-6 finder tilsvarende  

 anvendelse for vedtægtsbestemmelser i forbrugerejede  

 forsyningsvirksomheder.« § 2 I lov nr. 54 af 25. februar 1976 om elforsyning som ændret ved § 8 i lov  

 nr. 818 af 19. december 1989 foretages følgende ændringer:
 1. I § 10 indsættes som nyt stk. 6:
»Stk. 6. Bestemmelserne i stk. 1-5 finder tilsvarende  

 anvendelse for vedtægtsbestemmelser i forbrugerejede  

 forsyningsvirksomheder.« 2. Overalt i loven ændres »handelsministeren« til  

 »energiministeren«.
§ 3 Loven træder i kraft den 1. juli 1992.
Bemærkninger til lovforslaget Almindelige bemærkninger Lovforslaget er fremsat som en følge af beslutningsforslag nr.
B 30  

 om ændring af lov om varmeforsyning og af lov om elforsyning, som blev  

 vedtaget af Folketinget ved 2. (sidste) behandling den 18. februar 1992.
 Lovforslaget har til formål at sikre Gas- og Varmeprisudvalget og  

 Elprisudvalget hjemmel til at kunne gribe ind i forhold til vedtægter i  

 forbrugerejede forsyningsvirksomheder med henblik på at sikre en ligelig  

 indflydelse for forskellige grupper af forbrugere.
 Forslaget skal ses på baggrund af, at Konkurrenceankenævnet ved en  

 kendelse af 20. september 1990 ophævede et pålæg af 5. september 1989 fra  

 Gas- og Varmeprisudvalget om udformning af vedtægterne i et forbrugerejet  

 fjernvarmeværk.
 Kendelsen fastslog, at der ikke i den gældende lov om varmeforsyning er  

 hjemmel for Gas- og Varmeprisudvalget til at kunne gribe ind i forhold til  

 den type af vedtægtsbestemmelser.
 Kendelsen betyder, at forbrugerne er afskåret fra klagemuligheder i  

 forhold til vedtægtsbestemmelser, som indebærer, at forskellige  

 forbrugergruppers indflydelse ikke står i rimeligt forhold til det faktiske  

 antal forbrugere og det faktiske varmeforbrug.
Problemet har typisk bestået i, at vedtægterne har fastlagt een stemme pr.  

 tilsluttet andelshaver.
Herved opstod i praksis betydelige skævheder i  

 indflydelsen, hvor større bebyggelser, der er kollektivt tilsluttet  

 (udlejningsbyggerier eller ejerlejlighedsforeninger m.v.), kun har haft en  

 ringe indflydelse, som ikke modsvarer det faktiske antal husstande i de  

 pågældende byggerier.
Brugerindflydelsen bør i rimeligt omfang afspejle  

 antallet af forbrugere og det faktiske energiforbrug.
 Med den betydelige grad af parallellitet, som findes på varmeforsynings-  

 og elforsyningsområdet, fastlægges hjemlen både for Gas- og Varmeprisudvalget  

 og Elprisudvalget.
 Lovforslaget sikrer den nødvendige hjemmel for prisudvalgene til at kunne  

 gribe ind, når gældende vedtægter ikke sikrer forskellige grupper af  

 forbrugere en ligelig indflydelse på linje med de bestemmelser, som gælder  

 for priser og forskellige andre leveringsbetingelser.
 Forslaget skønnes ikke at medføre økonomiske eller administrative  

 konsekvenser.
Bemærkninger til lovforslagets enkelte bestemmelser Til §§ 1-2 Ved ændringen præciseres det, at Gas- og Varmeprisudvalget og  

 Elprisudvalget har hjemmel til at kunne gribe ind i forhold til vedtægter i  

 forbrugerejede forsyningsvirksomheder.
Til § 3 Det foreslås, at loven træder i kraft den 1. juli 1992.
