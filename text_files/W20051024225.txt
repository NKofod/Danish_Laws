Klage over at en psykolog under en samtale med en tidligere kollega oplyste  

 om en patients kontakt til psykologens arbejdsplads, en psykiatrisk afdeling Nævnet fandt grundlag for at kritisere den autoriserede  

 psykolog.
 Nævnet lagde vægt på, at det på baggrund af den  

 konkrete forespørgsel fra den tidligere kollega måtte stå den autoriserede  

 psykolog klart, at hendes korte bekræftelse af kendskabet til patienten, af  

 hans kærestes mor alene kunne forstås således, at han havde været i kontakt  

 med  

 en almen psykiatrisk afdeling med henblik på undersøgelse og/eller  

 behandling.
 Nævnet fandt derudover det ikke godtgjort, at  

 psykologen havde videregivet oplysninger om patientens diagnose,  

 personlighedsstruktur  

 og medicinering til hans kærestes mor.
Nævnet oplyste, at det følger af § 23 i lov om  

 patienters retsstilling, at en autoriseret psykolog skal iagttage tavshed om,  

 hvad hun under udøvelsen af sit erhverv erfarer eller får formodning om  

 angående  

 helbredsforhold, øvrige rent private forhold og andre fortrolige oplysninger.  

 En autoriseret psykolog kan dog i henhold til § 26, stk. 1 videregive  

 oplysninger til myndigheder, organisationer og private personer, når  

 patienten  

 har givet sit samtykke hertil.
Samtykket skal være skriftligt, hvilket følger  

 af § 27, stk. 1.
 Nævnet oplyste endvidere, at det fremgår af  

 Sundhedsstyrelsens bekendtgørelse nr. 665 af 14. september 1998 punkt 4.1  

 angående § 24 i lov om patienters retsstillings regulering af adgangen for  

 videregivelse af helbredsoplysninger med videre i forbindelse med behandling  

 af  

 patienter, at der ved helbredsforhold skal forstås oplysninger om en patients  

 tidligere, nuværende og fremtidige fysiske og psykiske tilstand, herunder om  

 en  

 persons kontakt med sundhedsvæsenet, eksempelvis at en person har været  

 indlagt  

 til behandling eller er indlagt samt oplysninger om medicinmisbrug og misbrug  

 af narkotika, alkohol og lignende.
 Det var nævnets opfattelse, at denne definition af  

 helbredsoplysninger også finder anvendelse i andre videregivelsessituationer,  

 herunder videregivelse til andre formål end behandling, jfr. lov om  

 patienters  

 retsstilling § 26.
 Nævnet fandt således, at den blotte oplysning om, at en  

 navngiven person har været i kontakt med sundhedsvæsenet med henblik på  

 undersøgelse eller behandling, må anses som fortrolig i lov om patienters  

 retsstillings forstand og derfor som udgangspunkt ikke må videregives til  

 blandt andet private personer uden patientens skriftlige samtykke.
