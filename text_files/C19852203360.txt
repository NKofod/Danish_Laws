Ved afholdelse af eksamen på forsøgsvilkår og ved eksamen, hvor der har  

 været forsøg i forbindelse med den tilhørende undervisning, foretager censor  

 en indberetning til direktoratet.
Hertil anvendes det særlige skema,  

 direktoratet udsender til skolerne og kurserne.
 Skolen udfylder inden eksamen den del af skemaet, der skal indeholde de  

 formelle oplysninger om den pågældende eksamen, og eksaminator udfylder den  

 del af skemaet, der skal indeholde oplysninger om forsøgets formål og  

 indhold.
 Indberetningen fremsendes såvel efter mundtlig som efter skriftlig eksamen  

 gennem rektor/forstander for pågældende skole/kursus til direktoratet snarest  

 muligt efter eksamens afholdelse og inden 1. juli for så vidt angår den  

 ordinære eksamenstermin.
Ved en del forsøg vil der være meget begrænsede afvigelser fra de normale  

 vilkår.
Nedenstående vejledende disposition skal derfor kun følges af censor  

 i det omfang, de enkelte punkter er af betydning for det pågældende forsøg.  

 Der kan naturligvis også ved nogle forsøg være behov for oplysninger, som  

 ikke er omtalt i vejledningen.
I censors indberetning oplyses om de forhold, der på baggrund af  eksamen  

 skønnes relevante ved vurderingen af forsøget.
I mange tilfælde vil det være  

 naturligt, at indberetningen kommer ind på følgende hovedpunkter:
 1. En redegørelse og vurdering, der sætter eksamens  

 indhold i forhold til centrale dele af forsøgets formål og indhold.
 2. Oplysninger om og vurderinger af eventuelle  

 utilsigtede konsekvenser af forsøget.
 3. Vurderinger der, i det omfang det er muligt, sætter  

 eksamen i forhold til normale vilkår.
 4. Vurderinger af, hvorvidt den benyttede eksamensform  

 har været hensigtmæssig i forhold til undervisningens indhold og form.
I indberetninger om forsøg med eksamensformer vil det ofte være ønskeligt  

 med oplysninger om og vurderinger af følgende forhold.
Nogle af punkterne er  

 dog kun relevante ved bestemte forsøgstyper:
a.
De vilkår eksamensformen giver for vurdering af dybde og bredde i  

 elevernes/kursisternes viden og af de forskellige typer færdigheder, de har  

 opnået i undervisningen.
b.
Forberedelsestidens varighed og øvrige vilkår i forbindelse med  

 forberedelsestiden samt eksaminationstidens varighed og tidsmæssig vægtning  

 af eventuelle forskellige faser i eksaminationen.
c.
Eksamensformens eventuelle konsekvenser for eksaminand-, eksaminator-  

 og censorrolle.
d.
Eksamensformens eventuelle konsekvenser for karaktergivning, herunder  

 vægtning af forskellige videns- og færdighedskrav, for karakterniveau og  

 karakterspredning.
e.
Gruppestørrelse og -sammensætning i forbindelse med gruppeeksamen.
f.
Vilkårene for fastsættelse af individuelle karakterer i forbindelse med  

 gruppeeksamen.
g.
Sammenhæng i eksaminationen, specielt i forbindelse med tværfaglig  

 eksamen.
h.
Mulighederne for at inddrage viden og færdigheder opnået i forbindelse  

 med eventuelle studierejser, ekskursioner, studiebesøg, praktik og  

 eksperimentelt arbejde.
 P.d.v.
