Cirkulæreskrivelse  

 om underretning af Direktoratet for Kriminalforsorgen om sigtelse af eller  

 tiltalerejsning mod personer, som udstår straf på bopælen under intensiv  

 overvågning og kontrol (Til samtlige politimestre og Politidirektøren i  

 København) 1.  

  

 Forslag  

 til lov om ændring af lov om fuldbyrdelse af straf m.v. (Fuldbyrdelse af  

 straf  

 på bopælen under intensiv overvågning og kontrol samt begrænset fællesskab  

 for  

 negativt stærke indsatte m.v.) (L 12), som blev fremsat den 23.  

 februar 2005,  

 blev vedtaget af Folketinget den 19. maj 2005. Loven er bekendtgjort i  

 Lovtidende som lov nr. 367 af 24. maj 2005.
Lovens bestemmelser vedrørende straffuldbyrdelse på  

 bopælen under intensiv overvågning og kontrol træder i kraft den 1. juli  

 2005.  

 Med disse regler indføres en ny afsoningsform, hvorefter personer, der er  

 idømt  

 ubetinget fængselsstraf i indtil 3 måneder for overtrædelse af færdselsloven,  

 og som opfylder en række yderligere betingelser, kan udstå den idømte  

 fængselsstraf på bopælen under intensiv overvågning og kontrol frem for i  

 fængsel eller arresthus.
Under fuldbyrdelsen skal den dømte bære en sender om  

 anklen (en såkaldt elektronisk fodlænke).
2.  

  

 Efter  

 loven gælder en lang række vilkår for strafudståelse på bopælen. Ét af disse  

 vilkår er, at den dømte ikke begår strafbart forhold i fuldbyrdelsesperioden,  

 jf. § 78 c, stk. 1, nr. 1, i straffuldbyrdelsesloven (lovens  

 § 1, nr. 8). Overtræder den dømte dette vilkår, kan tilladelsen  

 tilbagekaldes, jf. § 78 e, stk. 2, 1. pkt.
Afgørelsen om  

 tilbagekaldelse træffes af Direktoratet for Kriminalforsorgen.
 3.  

  

 Med  

 henblik på, at Direktoratet for Kriminalforsorgen kan træffe afgørelse om,  

 hvorvidt en tilladelse til strafudståelse på bopælen med elektronisk fodlænke  

 m.v. skal tilbagekaldes i tilfælde, hvor der rejses sigtelse eller tiltale  

 mod  

 en person, der udstår straf på bopælen, skal Justitsministeriet anmode  

 politimestrene og Politidirektøren i København om at underrette Direktoratet  

 for Kriminalforsorgen, hvis sigtelse eller tiltale mod en sådan person  

 rejses.  

 Det vil af Det Centrale Kriminalregister fremgå, om en person udstår straf på  

 bopælen under intensiv overvågning og kontrol.
