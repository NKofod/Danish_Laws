Formålet med registeret er at rumme de for sagsbehandlingen nødvendige data vedrørende de enkelte sager i forbindelse med administrationen af statslån/studielån under tilbagebetaling, herunder bl.a. at kunne varetage betalingskontrol, rykker- og opsigelsesprocedure, at kunne postere og bogføre alle lånebevægelser med tilhørende fordeling på afdrag, renter og gebyrer m.v., at kunne foretage regnskabsmæssige omposteringer af tidligere foretagne registreringer, samt at kunne tilvejebringe statistiske oplysninger vedrørende områderne og kunne foretage prognoseberegninger til brug ved budgettering og regnskabsaflæggelse.
Personkreds: Registeret må kun indeholde oplysninger om personer, der har optaget et statslån/studielån hos SUstyrelsen.
 Ikrafttrædelsesdato: 15/10/1996.
