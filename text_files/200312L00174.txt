Fremsat den 25. februar 2004 af  

 justitsministeren (Lene Espersen) Forslag til Lov om forbud mod slagtning og aflivning af drægtige  

  

 produktionsdyr og heste i den sidste tiendedel af  

  

 drægtighedsperioden § 1.  

  

 Slagtning og aflivning af drægtige produktionsdyr og heste i den sidste  

 tiendedel af drægtighedsperioden er forbudt.
 Stk. 2.  

  

 Ved  

 slagtning forstås aflivning af dyr med henblik på produktion af kød til  

 konsum.
 Stk. 3.  

  

 Ved  

 aflivning forstås i denne lov enhver metode, som medfører, at et dyr dør, og  

 som ikke er omfattet af stk. 2.
 § 2.  

  

 Det  

 i  

 § 1, stk. 1, nævnte  

 slagteforbud gælder ikke, hvis der er tale om nødslagtning, hvor dyret  

 aflives  

 på bedriften, eller hvis dyret er blevet transporteret til et slagteri med  

 henblik på slagtning.
Stk. 2.  

  

 Ved  

 slagtning i de i stk. 1 nævnte tilfælde skal moderdyret bedøves,  

 hvorefter  

 fosteret skal skæres ud af livmoderen og aflives straks.
Umiddelbart derefter  

 skal moderdyret afblødes.  


  

 Stk. 3.  

  

 Aflivning af fosteret kan undlades, hvis en dyrlæge vurderer, at fosteret  

 er levedygtigt.
 Stk. 4.  

  

 Slagtning i  

 medfør af stk. 1 skal udføres af en dyrlæge eller af en person under  

 dennes tilsyn.
 § 3.  

  

 Det  

 i § 1, stk. 1, nævnte aflivningsforbud gælder ikke, hvis:
1)  

 	  

 aflivningen sker ved  

 intravenøs injektion af en for dyret dødelig dosis af bedøvelsesmiddel (  

  

 barbiturater  

  

 ), 2)  

 	  

 aflivningen sker som  

 led i offentlig sygdomsbekæmpelse, eller 3)  

 	  

 aflivningen sker i  

 forbindelse med tekniske og videnskabelige undersøgelser, der udføres under  

 tilsyn af Dyreforsøgstilsynet.
 Stk. 2.  

  

 Når dyr på  

 grund af sygdom eller tilskadekomst skal aflives straks, kan den i § 3,  

 stk. 1, nr. 1, nævnte fremgangsmåde fraviges i fornødent omfang.
 § 4.  

  

 Overtrædelse  

 af loven straffes med bøde eller fængsel i indtil 4 måneder.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 5.  

  

 Loven  

 træder i kraft den 1. juli 2004.
 § 6.  

  

 Loven  

 gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Lovforslaget har til formål at gennemføre dele af  

 folketingsbeslutning af 8. april 2003 om forbud mod transport og slagtning af  

 højdrægtige produktionsdyr og heste (B 58). I folketingsbeslutningen  

 opfordres  

 regeringen til inden udgangen af folketingsåret 2002-03 i forlængelse af de  

 tiltag, som Retsudvalget i beretning af 31. maj 2002 over B 62, B 67 og B 82  

 om  

 transport af dyr pålægger regeringen, at forbyde at transportere og slagte  

 drægtige produktionsdyr og heste i den sidste tiendedel af  

 drægtighedsperioden.
Lovforslaget tilsigter bl.a. at indføre et forbud mod  

 slagtning og aflivning af højdrægtige dyr.
Beslutningsforslaget lægger  

 desuden  

 op til et forbud mod transport af højdrægtige dyr.
Denne del af  

 beslutningsforslaget vil blive gennemført administrativt ved ændring af  

 henholdsvis  

 bekendtgørelse nr. 208 af 17. juni 1964 om transport af dyr, som ændret  

 senest  

 ved bekendtgørelse nr. 810 af 29. oktober 1997, og bekendtgørelse nr. 201 af  

 16. april 1993 om beskyttelse af dyr under transport, som ændret senest ved  

 bekendtgørelse nr. 941 af 25. november 2002. Disse ændringer forventes  

 gennemført i løbet af foråret 2004.
 Lovforslaget fremsættes med henblik på at efterleve den  

 ovennævnte folketingsbeslutning.
2. Baggrunden for lovforslaget Forslaget til folketingsbeslutning blev fremsat den 11.  

 december 2002 af medlemmer af Socialistisk Folkeparti (Beslutningsforslag nr.  

 B  

 58, Folketinget 2002-03). Førstebehandlingen af forslaget er gengivet i  

 Folketingstidende 2002-03, Folketingets forhandlinger, s. 4224 ff.
Udvalget  

 for  

 Fødevarer, Landbrug og Fiskeri afgav betænkning over forslaget den 19. marts  

 2003. Andenbehandlingen er gengivet a.st., s. 6615 ff.
Efter  

 andenbehandlingen  

 blev standset og forslaget henvist til fornyet udvalgsbehandling, afgav  

 Udvalget for Fødevarer, Landbrug og Fiskeri den 2. april 2003 en tilføjelse  

 til  

 betænkningen.
Fortsættelsen af andenbehandlingen er gengivet a.st., s. 7360  

 ff.  

 Forslaget blev vedtaget den 8. april 2003, og beslutningen er gengivet i  

 Tillæg  

 C, s. 302.
 Baggrunden for beslutningsforslaget er angivet i  

 bemærkningerne til forslaget, der har følgende ordlyd:
»Formålet med  

 forslaget er at forbyde transport af drægtige dyr i den sidste tiendedel af  

 drægtighedsperioden samt at forbyde at aflive dyr i den sidste tiendedel af  

 drægtighedsperioden, dersom der ikke anvendes aflivningsmetoder, der bedøver  

 fosteret/fostrene.
Hverken veterinærfagligt, dyrevelfærdsmæssigt eller  

 dyreetisk  

 er det forsvarligt at slagte drægtige dyr med den konsekvens, at  

 fosteret/fostrene lider en langsom kvælningsdød.
 Mulige undtagelser fra forbuddet kunne være:
 -  

 	  

 Ved transport af dyr  

 til dyreklinik med henblik på forløsning ved kejsersnit eller andre indgreb  

 foretaget af en dyrlæge efter forudgående undersøgelse og eventuel  

 smertebehandling af en dyrlæge.
 -  

 	  

 Ved nødslagtning på  

 den ejendom, hvor dyret befinder sig, med deltagelse af en dyrlæge, og kun  

 dersom  

 fosteret/fostrene straks efter aflivning af moderdyret skæres ud af dette.
-  

 	  

 På dyreklinikker,  

 uddannelsesinstitutioner, autoriserede slagterier eller andre steder med  

 fastansat dyrlæge under dennes deltagelse, og dersom fosteret/fostrene straks  

 efter aflivning af moderdyret skæres ud af dette.« Forslaget til folketingsbeslutning angav oprindeligt ikke,  

 hvilke arter af højdrægtige dyr der skulle være omfattet af et forbud mod  

 transport og slagtning/aflivning.
Dette blev under Folketingets behandling  

 kritiseret fra forskellig side, og forslagsstillerne fremsatte derfor et  

 ændringsforslag til forslaget, hvorefter forbuddet mod transport og  

 slagtning/aflivning skulle begrænses til højdrægtige produktionsdyr og heste.  

 Dette ændringsforslag blev vedtaget i uændret form, og det endelige  

 beslutningsforslag gælder således alene højdrægtige produktionsdyr og heste.
 I Udvalget for Fødevarer, Landbrug og Fiskeris tilføjelse  

 til betænkning over forslaget til folketingsbeslutning af 2. april 2003  

 fremgår  

 i øvrigt, at et flertal af udvalget anser bl.a. hjemmeslagtning for undtaget  

 fra forbuddet om slagtning af højdrægtige dyr.
Repræsentanter for udvalgsflertallet har imidlertid senere  

 over for Justitsministeriet tilkendegivet, at hjemmeslagtninger ikke bør  

 undtages fra slagteforbuddet.
Baggrunden herfor er, at de etiske  

 overvejelser,  

 der ligger til grund for forbuddet, gør sig gældende med lige stor vægt ved  

 hjemmeslagtning som ved slagtning på slagterier.
3. Gældende ret 3.1.  


  

 Dyreværnsloven  

 (lov nr. 386 af 6. juni 1991 som senest ændret ved lov nr. 384 af 28. maj  

 2003)  

 indeholder generelle regler om beskyttelse af dyr.
 Ifølge dyreværnslovens § 1 skal dyr behandles  

 forsvarligt og beskyttes bedst muligt mod smerte, lidelse, angst, varigt men  

 og  

 væsentlig ulempe.
Efter samme lovs § 13, stk. 1, skal den, der vil  

 aflive et dyr, sikre sig, at dyret aflives så hurtigt og så smertefrit som  

 muligt.
Justitsministeren kan fastsætte nærmere regler om aflivning af dyr,  

 herunder regler om slagtning og om forbud mod visse aflivningsformer samt  

 regler om, at aflivning af visse større dyr kun må foretages af en dyrlæge  

 eller en anden autoriseret person, jf. § 13, stk. 2.
 Denne bemyndigelse er udnyttet ved Justitsministeriets  

 bekendtgørelse nr. 1037 af 14. december 1994 om slagtning og aflivning af  

 dyr,  

 som ændret ved bekendtgørelse nr. 550 af 24. juni 1997 og bekendtgørelse nr.  

 849 af 19. november 1997. Bekendtgørelsen gennemfører Rådets direktiv  

 93/119/EF  

 af 22. december 1993 om beskyttelse af dyr på slagte- eller  

 aflivningstidspunktet i dansk ret, jf. nærmere nedenfor under pkt. 7.
Bekendtgørelsen finder efter § 1, stk. 1,  

 anvendelse på flytning, opstaldning, fastholdelse, bedøvelse, slagtning og  

 aflivning af dyr, der opdrættes og holdes med henblik på fremstilling af kød,  

 skind, pelsværk eller andre produkter, samt heste, hunde og katte.
Ved  

 aflivning i forbindelse med offentlig sygdomsbekæmpelse finder § 3  

 anvendelse.
 Reglerne finder ikke anvendelse på tekniske og videnskabelige  

 undersøgelser udført under tilsyn af Dyreforsøgstilsynet, jf.  

 bekendtgørelsens  

 § 1, stk. 2, nr. 1.
Ifølge bekendtgørelsens § 2, stk. 6, forstås ved  

 aflivning enhver metode, som medfører, at et dyr dør.
Ifølge bekendtgørelsens  

 § 2, stk. 7, forstås ved slagtning aflivning af dyr med henblik på  

 produktion af kød til konsum.
 Ifølge bekendtgørelsens § 3 skal dyrene beskyttes  

 bedst muligt mod ophidselse, smerte og lidelse under flytning, opstaldning,  

 fastholdelse, bedøvelse, slagtning og aflivning.
 Bekendtgørelsens kapitel 3 regulerer slagtning på  

 slagterier, mens kapitel 4 regulerer slagtning og aflivning uden for  

 slagterierne for så vidt angår nærmere anførte dyrearter.
 Bekendtgørelsen indeholder ikke særlige regler om  

 højdrægtige dyr.
 Justitsministeriet har overvejet, om dyreværnslovens  

 § 13, stk. 2, indeholder tilstrækkelig hjemmel til at fastsætte  

 regler om slagtning og aflivning af højdrægtige dyr af hensyn til beskyttelse  

 af fostrene.
 Hverken i dyreværnsloven eller i forarbejderne hertil er  

 der taget nærmere stilling til, om dyrefostre er omfattet af loven.
 Hertil kommer, at det overordnede formål med loven er at  

 beskytte dyr mod smerte, lidelse, angst, varigt men og væsentlig ulempe, jf.  

 dyreværnslovens § 1. Ifølge en udtalelse fra Det Veterinære Sundhedsråd,  

 jf. nedenfor under pkt. 4, har det imidlertid ikke kunnet fastslås, at  

 dyrefostre oplever smerte, lidelse eller væsentlig ulempe ved en regelret  

 slagtning eller aflivning af moderdyret.
 Et forbud mod slagtning eller aflivning af højdrægtige dyr  

 af hensyn til beskyttelse af fostrene kan på den baggrund næppe udstedes med  

 hjemmel i dyreværnslovens § 13, stk. 2.
 3.2.  


  

 Fødevareloven  

 (lov nr. 471 af 1. juli 1998 om fødevarer m.m. som senest ændret ved lov nr.  

 279 af 25. april 2001) indeholder regler, der bl.a. har til formål at sikre  

 forbrugerne sunde fødevarer af høj kvalitet.
Ifølge fødevarelovens § 44, stk. 2, må slagtning  

 og slagtemæssig behandling af dyr m.v. kun finde sted på en virksomhed, der  

 er  

 autoriseret af ministeren for fødevarer, landbrug og fiskeri.
Adgangen til  

 hjemmeslagtning findes i lovens § 41, stk. 1, hvoraf fremgår, at på  

 ejendomme, hvor dyrehold er tilladt, kan ejendommes ejer eller bruger uanset  

 § 44, stk. 2, foretage slagtning og efterfølgende slagtemæssig  

 behandling af egne dyr til forbrug i egen husholdning.
 Efter samme lovs § 40 kan nødslagtning af syge eller  

 tilskadekomne dyr altid foretages på stedet, når det er nødvendigt af  

 dyreværnsmæssige grunde, og ministeren for fødevarer, landbrug og fiskeri kan  

 fastsætte nærmere regler herom.
 Fødevareministeriet har udnyttet bl.a. denne hjemmel til at  

 udstede bekendtgørelse nr. 798 af 19. september 2003 om fersk kød m.v., der  

 udover at fastsætte nærmere regler om nødslagtning bl.a. tillige generelt  

 fastslår de sundhedsmæssige betingelser, som skal opfyldes af  

 engrosvirksomheder for produktion, behandling, indfrysning, oplagring og  

 afsætning af fersk kød.
 Ifølge bekendtgørelsens § 14, stk. 1, forstås ved  

 nødslagtning enhver slagtning, hvor aflivningen udføres uden for et slagteri  

 efter beslutning af en dyrlæge på grund af et ulykkestilfælde eller alvorlige  

 fysiologiske forstyrrelser eller funktionsforstyrrelser, og hvor den  

 slagtemæssige behandling foretages på et autoriseret slagteri.
Bekendtgørelsens § 14, stk. 2 og 3, indeholder  

 nærmere regler for, hvordan nødslagtningen skal foregå.
Det fremgår, at dyret  

 inden slagtningen skal undersøges af en dyrlæge.
Endvidere fremgår det, at  

 dyret skal aflives efter bedøvelse og afblødes på stedet.
Derefter skal dyret  

 hurtigst muligt under hygiejniske forhold transporteres til et autoriseret  

 slagteri.
Hvis det ikke er muligt inden for en time at transportere det  

 aflivede dyr til slagteriet, skal transporten foregå i en container eller med  

 et transportmiddel, hvori temperaturen er på mellem 0  

°  

  

 C og 4  

°  

  

 C.  

 Det fremgår endelig, at hvis udtagelsen af organerne ikke er foretaget i  

 forbindelse med aflivningen, skal dette ske senest tre timer efter  

 aflivningen.  

 Hvis organerne udtages i forbindelse med aflivningen, skal de ledsage  

 slagtekroppen til slagteriet.
 Udtrykket organer omfatter foruden f.eks. hjerte, lunger,  

 nyrer og lever tillige et moderdyrs livmoder og et eventuelt foster.
Ifølge bekendtgørelsens § 14, stk. 4, skal det  

 aflivede dyr under transporten ledsages af en af Fødevaredirektoratet  

 foreskrevet  

 erklæring fra den dyrlæge, der har beordret aflivningen.
Erklæringen skal  

 afleveres til embedsdyrlægen ved slagteriet.
Hvis moderdyret i forbindelse  

 med  

 aflivningen har fået udtaget dets livmoder, herunder et foster, og fosteret  

 efterfølgende er blevet aflivet med f.eks. en dødelig dosis af  

 bedøvelsesmiddel  

  

 (barbiturater)  

  

 skal det sikres, at  

 dette fremgår af erklæringen.
 3.3.  


  

 Lov om  

 sygdomme og infektioner hos dyr  

 (lov nr. 351 af 2. juni 1999 som ændret ved  

 lov nr. 966 af 4. december 2002) indeholder regler, der har til formål at  

 sikre  

 sundhedstilstanden blandt husdyr og beskytte menneskers sundhed ved at  

 iværksætte foranstaltninger til forebyggelse, overvågning, kontrol og  

 bekæmpelse  

 af husdyrsygdomme, zoonoser og zoonotiske smitstoffer hos dyr, i animalske  

 fødevarer og produkter af dyr.
Loven indeholder to bilag.
I lovens bilag 1 er opregnet de  

 sygdomme, der i medfør af loven skal indberettes til myndighederne, og i  

 bilag  

 2 er opregnet, hvilke sygdomme, der i bekæmpelsesmæssig øjemed anses for at  

 være af samfundsøkonomisk betydning, samt hvilke der anses for at være af  

 produktionsmæssig betydning.
Ifølge § 9, stk. 1, i lov om sygdomme og  

 infektioner hos dyr kan ministeren for fødevarer, landbrug og fiskeri for at  

 udrydde, hindre, begrænse eller imødegå risiko for udbredelse af zoonotiske  

 smitstoffer og af de i lovens bilag 2 nævnte sygdomme fastsætte regler om og  

 meddele påbud om gennemførelse af særlige foranstaltninger samt meddele  

 forbud  

 mod anvendelse af dyr, dele heraf eller animalske fødevarer, sæd, æg,  

 embryoner  

 af dyr samt gødning, hø, halm, dyrefoder og andre produkter og genstande,  

 hvormed sygdomme og zoonotiske smitstoffer kan spredes.
De i stk. 1  

 nævnte  

 foranstaltninger kan bl.a. i relation til dyrehold og vildtlevende dyr  

 omfatte  

 aflivning af dyr eller særlig slagtning, jf. bekendtgørelsens § 9,  

 stk. 2, nr. 1, litra h).
 Ved aflivning af dyr som led i offentlig sygdomsbekæmpelse  

 finder dyreværnslovens § 13, stk. 1, og § 3 i  

 Justitsministeriets bekendtgørelse nr. 1037 af 14. december 1994 om slagtning  

 og aflivning af dyr med senere ændringer anvendelse, jf. ovenfor.
 3.4. Forsøg med  

 dyr er reguleret i  

  

 lov om dyreforsøg, jf. lovbekendtgørelse nr. 726 af  

 9. september 1993 med senere ændringer (dyreforsøgsloven). Formålet med  

 dyreforsøgsloven er at beskytte hvirveldyr, der anvendes til forsøg, samt at  

 sikre, at unødvendige dyreforsøg undgås, og at der i det enkelte forsøg ikke  

 anvendes  

 flere dyr end nødvendigt.
 Ifølge dyreforsøgslovens § 1 må anvendelsen af  

 hvirveldyr til forsøg, der må formodes at være forbundet med smerte, lidelse,  

 angst eller varigt men for dyrene, kun ske med Dyreforsøgstilsynets  

 tilladelse.  

 Der må kun meddeles tilladelse til forsøg med en række nærmere opregnede  

 formål  

 såsom forebyggelse af sygdom, diagnosticering og behandling af sygdom,  

 beskyttelse af miljøet, forskning m.v.
 Dyreforsøgstilsynet kan afslå at give tilladelse til  

 dyreforsøg, der ikke skønnes at være til væsentlig gavn.
 Ved valg mellem forskellige fremgangsmåder skal den vælges,  

 der medfører brug af færrest dyr, forvolder mindst smerte, lidelse eller  

 varigt  

 men, og som mest sandsynligt fører til tilfredsstillende resultater, jf.  

 dyreforsøgslovens  

 § 6, stk. 1.
 Ifølge dyreforsøgslovens § 18 kan justitsministeren  

 efter indhentet udtalelse fra Dyreforsøgstilsynet fastsætte nærmere regler om  

 dyreforsøg, herunder regler om fremskaffelse af dyr til forsøg, forsøgsdyrs  

 pasning og opstaldning og forsøgs udførelse.
 Justitsministeriet har udnyttet bl.a. denne hjemmel til at  

 udstede bekendtgørelse nr. 687 af 25. juli 2003 om forsøgsdyrs pasning og  

 opstaldning og om anvendelse af udryddelsestruede og vildtlevende dyr til  

 forsøg mv.
Ifølge bekendtgørelsens § 1, stk. 1, finder  

 bekendtgørelsen anvendelse på dyr, der er omfattet af lov om dyreforsøg eller  

 af bestemmelser udstedt i medfør af lovens § 1, stk. 5, og  

 hvirveldyr, der bliver indfanget, opdrættet eller er opstaldet med henblik på  

 at indgå i forsøg.
Dyr, der opdrættes som led i landbrugsmæssig produktion,  

 omfattes dog først af bekendtgørelsen, når dyret flyttes til det sted, hvor  

 forsøget skal foregå, eller, hvis forsøget skal foregå i besætningen, fra det  

 tidspunkt forsøget starter, jf. bekendtgørelsens § 1, stk. 2.
Bekendtgørelsens § 28, stk. 1-3, indeholder  

 nærmere regler om aflivning af forsøgsdyr.
Det fremgår, at aflivning af  

 forsøgsdyr skal foretages af en kompetent person, der har fået uddannelse  

 heri.  

 Endvidere skal aflivning af forsøgsdyr ske under forhold, der sikrer, at  

 forsøgsdyrene lider mindst muligt mentalt og fysisk.
Ved valg af  

 aflivningsmetode skal der tages højde for dyrets individuelle og artsbestemte  

 særpræg.
Aflivning skal endvidere ske i overensstemmelse med opdaterede  

 anerkendte praktiske og videnskabelige erfaringer.
Det fremgår endelig, at  

 Dyreforsøgstilsynet kan give påbud om, hvordan aflivning skal ske.
4. Udtalelse fra Det Veterinære Sundhedsråd Til brug for behandlingen af beslutningsforslaget om forbud  

 mod transport og slagtning/aflivning af højdrægtige dyr anmodede  

 Justitsministeriet Det Veterinære Sundhedsråd om en udtalelse.
 Det Veterinære Sundhedsråd udtalte den 17. marts 2003  

 følgende om transport, slagtning og aflivning af højdrægtige dyr:
Hvad angår  

  

 transporter  

 har man haft den  

 grundlæggende holdning, at det drejer sig om at beskytte moderdyret mest  

 muligt  

 mod smerte, lidelse og væsentlig ulempe, jf. dyreværnslovens bestemmelser.  

 Endvidere, at længerevarende transporter, dvs. transporter på over 8 timer af  

 dyr i mindst de sidste 10 pct. af drægtigheden, vurderes at udgøre en  

 sådan  

 større belastning af dyret, at der er risiko for, at fødslen går i gang under  

 transporten.
Med hensyn til fastlæggelse af de sidste 10 pct. af  

 drægtigheden  

 må dette anses for at være et arbitrært valg, men alligevel rimeligt af  

 følgende grunde.
I de første 90 pct. af drægtigheden er denne generelt ikke  

 til  

 gene for moderdyrets fulde bevægelighed, og det er vanskeligere at inducere  

 fødslen medikamentelt eller ved stress.
Samtidig kan fostre ikke overleve,  

 hvis  

 de fødes.
Det er imidlertid utilstrækkeligt kun at vurdere afstand og tid,  

 idet  

 også kortvarige transporter af en varighed på under 8 timer og over  

 50 km  

 kan udgøre en meget betydelig  

 belastning for moderdyr og igangsætte en fødsel, der kan resultere i en  

 dystoki  

 (fødselshindring) og dermed udgøre en dyreværnsmæssig uacceptabel situation.
 Det er derfor Rådets  

 anbefaling, at 10 pct.-reglen kommer til at gælde transporter af  

 alle  

 højdrægtige hovdyr, der holdes som husdyr og husdyr af kvæg-, fåre-, gede- og  

 svinearterne.
Hvad angår aflivning og slagtning af højdrægtige dyr drejer  

 det sig primært om at beskytte fostrene mod smerte, lidelse og væsentlig  

 ulempe, jf. dyreværnslovens bestemmelser.
Dette er et nyt princip, idet man  

 ikke hidtil har taget hensyn til fostres smerteopfattelse, men alene til  

 moderdyrets.
Der foreligger ikke sikre undersøgelser over husdyrfostres  

 smerteopfattelse,  

 herunder hvornår den med sikkerhed optræder i drægtighedsstadiet, og hvor  

 stor  

 en belastning der skal til at udløse en smertereaktion.
Imidlertid synes  

 fåre-fostres ilttension at være så lav, at de ikke kan have en  

 smerteopfattelse.
Sikre videnskabelige undersøgelser til belysning af denne  

 problemstilling foreligger ikke hos kvæg, men man kan antage, at da disse to  

 arters placenta er meget ens, vil forholdene hos får og kvæg være meget lig  

 hinanden.
For så vidt angår  

  

 aflivning  

 ved intravenøs injektion af  

 barbiturater (thiopental) vil fostrene, grundet dette stofs uhindrede, simple  

 diffusion over placenta, blive aflivet på en meget skånsom vis.
Erfaringer  

 fra  

 anæstesi i forbindelse med fosterkirurgi på kvæg og svin kan bekræfte dette.  

 For så vidt angår  

  

 slagtning, vil bedøvelse med boltpistol eller CO2,  

 hvor moderdyrets hjerteaktion er opretholdt, efter al sandsynlighed ikke  

 udløse  

 en smertereaktion hos fosteret.
Ved efterfølgende akut afblødning vil trykket  

 i  

 fosterblodet falde drastisk, og dette i kombination med den allerede  

 eksisterende lave ilttension vil betyde, at fostret ikke vil opleve smerte  

 eller lidelse.
Det er på den  

 baggrund Rådets opfattelse, at et foster (fostre) ikke oplever smerte,  

 lidelse  

 og væsentlig ulempe, jf. dyreværnslovens §§ 1 og 2, i forbindelse med en  

 regelret aflivning eller slagtning af højdrægtige dyr. 5. Lovforslagets indhold 5.1. Efter  

 lovforslaget forbydes slagtning og aflivning af drægtige produktionsdyr og  

 heste i den sidste tiendedel af drægtighedsperioden.
Lovforslaget fremsættes for at opfylde den del af den under  

 pkt. 1 nævnte folketingsbeslutning af 8. april 2003, der vedrører indførelse  

 af  

 et slagte- eller aflivningsforbud.
I bemærkningerne til beslutningsforslaget  

 angives som begrundelse for  

  

 slagteforbuddet, at det  

  

 hverken veterinærfagligt, dyrevelfærdsmæssigt eller dyreetisk er  

 forsvarligt at slagte højdrægtige dyr med den konsekvens, at  

 fosteret/fostrene  

 lider en langsom kvælningsdød.  

  

 Heroverfor står Det Veterinære Sundhedsråds  

 udtalelse af 17. marts 2003, hvorefter fosteret ikke oplever smerte, lidelse  

 og  

 væsentlig ulempe ved en regelret slagtning eller aflivning af moderdyret.
 Lovforslaget indeholder nogle undtagelser fra de foreslåede  

 forbud.
Undtaget fra slagteforbuddet er for det første de særlige situationer,  

 hvor det er nødvendigt at aflive moderdyret, men hvor aflivningen sker med  

 henblik på produktion af kød til konsum.
Der tænkes her på tilfælde, hvor  

 moderdyret f.eks. er kommet alvorligt til skade og derfor skal nødslagtes.
 Begrundelsen for, at nødslagtning bør være tilladt, er, at  

 moderdyret i den givne situation ikke skal udsættes for (yderligere) smerte,  

 lidelse og væsentlig ulempe, men i stedet bør aflives hurtigst muligt på  

 stedet.
 Undtaget fra slagteforbuddet er for det andet de tilfælde, hvor  

 moderdyret i strid med det kommende forbud mod transport af dyr i den sidste  

 tiendedel af drægtighedsperioden alligevel er blevet transporteret til et  

 slagteri.
I de situationer, hvor et højdrægtigt dyr i strid med det  

 kommende transportforbud er blevet leveret til et slagteri, vil det af hensyn  

 til moderdyrets velfærd være uhensigtsmæssigt at udsætte dyret for endnu en  

 transport retur til producenten.
Hertil kommer, at kvæg, geder, får og svin,  

 der indbringes på eksportsvineslagterier, kreatureksportslagterier og  

 offentlige slagtehuse, af smittehensyn ikke må fjernes derfra i levende live,  

 jf.
Fødevareministeriets bekendtgørelse nr. 908 af 15. december 1987 om  

 foranstaltninger mod smitsomme sygdomme hos husdyrene, som ændret ved  

 bekendtgørelse nr. 65 af 28. januar 1992. Ifølge lovforslaget vil slagtning  

 derfor være tilladt i disse situationer.
Det bemærkes dog, at efter  

 omstændighederne forudsættes såvel leverandøren som transportøren i sådanne  

 tilfælde politianmeldt af embedsdyrlægen på slagteriet for overtrædelse af  

 transportforbuddet, jf. herved dyreværnslovens § 20.
 Den praktiske konsekvens af lovforslaget vil således være,  

 at alene hjemmeslagtning bliver forbudt.
Der lægges endvidere efter forslaget op til et generelt  

 forbud mod aflivning af højdrægtige produktionsdyr og heste. (ved aflivning i  

 denne lov forstås enhver metode, som medfører, at et dyr dør, og som ikke er  

 omfattet  

 af begrebet slagtning.
Aflivningsforbuddet gælder dog ikke, hvis aflivningen  

 af  

 moderdyret sker ved intravenøs injektion af en dødelig dosis af  

 bedøvelsesmiddel  

  

 (barbiturater).  

  

 Begrundelsen for, at aflivning i sådanne tilfælde bør være tilladt, er, at et  

 højdrægtigt dyr kan blive sygt eller komme til skade på en sådan måde, at det  

 bør aflives, og det vil da være direkte i strid med moderdyrets velfærd, hvis  

 ikke det kunne aflives.
Hertil kommer, at fosteret som følge af  

 bedøvelsesmidlets uhindrede simple diffusion via moderdyrets moderkage  

 (placenta) vil blive aflivet på en meget skånsom vis.
 Herudover foreslås undtaget de situationer, hvor  

 aflivningen af moderdyret sker som led i offentlig sygdomsbekæmpelse eller i  

 forbindelse med tekniske og videnskabelige undersøgelser, der udføres under  

 tilsyn af Dyreforsøgstilsynet, jf. herom ovenfor under pkt. 3.3. og 3.4.
5.2. Lovforslaget  

 indeholder endvidere de nærmere retningslinjer for, hvordan slagtning og  

 aflivning af moderdyret skal ske i de tilfælde, hvor dette er tilladt,  

 ligesom  

 det er nærmere fastlagt, hvad der skal ske med fosteret, hvis moderdyret skal  

 slagtes.
Efter lovforslaget skal slagtningen udføres af en dyrlæge eller  

 under  

 dyrlægetilsyn.
 5.3. Overtrædelse  

 af slagte- og aflivningsforbuddet foreslås straffet med bøde eller fængsel i  

 indtil 4 måneder.
Bl.a. undtagelsesbestemmelsen i lovforslagets § 2,  

 stk. 1, om dyr, der er transporteret til et slagteri, forudsætter, at  

 der  

 senest samtidig med lovens ikrafttræden er gennemført et forbud mod transport  

 af højdrægtige dyr.
Dette forbud forventes gennemført administrativt.
6. Lovforslagets økonomiske, administrative og  

 miljømæssige konsekvenser Lovforslaget tilsigter bl.a. at indføre et forbud mod  

 slagtning og aflivning af højdrægtige produktionsdyr og heste.
 Det er meget få dyr, der i dag slagtes og aflives i den  

 sidste tiendedel af drægtighedsperioden, og som følge heraf må det antages,  

 at  

 eventuelle driftsomlægninger som følge af forbuddet vil være af et meget  

 begrænset  

 omfang.
 På denne baggrund vil lovforslaget ikke have økonomiske og  

 administrative konsekvenser af betydning for erhvervslivet og borgerne.
 Lovforslaget findes ikke at have økonomiske og  

 administrative konsekvenser for det offentlige.
 Lovforslaget har ingen miljømæssige konsekvenser.
7. Forholdet til EU-retten Der er på EU-plan fastsat fælles minimumsnormer for  

 beskyttelse af dyr på slagte- eller aflivningstidspunktet i Rådets direktiv  

 93/119/EF af 22. december 1993 om beskyttelse af dyr på slagte- eller  

 aflivningstidspunktet.
Direktivet nævner ikke specifikt slagtning eller aflivning  

 af højdrægtige dyr.
Da der er tale om minimumskrav, kan medlemsstaterne  

 fastsætte videregående krav i national lovgivning, hvis kravene i øvrigt er  

 forenelige med EF-traktaten, herunder bestemmelserne om fri bevægelighed for  

 varer, tjenesteydelser og kapital.
 Det er en generel betingelse for lovligheden af en  

 handelsbegrænsende foranstaltning, at foranstaltningen er nødvendig for at nå  

 formålet, og at de handelshindrende virkninger er så begrænsede som muligt  

 (proportionalitetskravet).
Et forbud mod slagtning og aflivning af drægtige  

 produktionsdyr og heste i den sidste tiendedel af drægtighedsperioden vil  

 omfatte såvel dyr, der opdrættes i Danmark, som dyr, der opdrættes i andre  

 EU-lande eller i tredjelande.
Forbuddet er ikke diskriminerende, men udgør en  

 handelshindring, jf. navnlig EF-traktatens artikel 28 om fri bevægelighed for  

 varer.
 EF-traktatens artikel 28 er ifølge EF-traktatens artikel 30  

 ikke til hinder for forbud eller restriktioner, der er retfærdiggjort af en  

 række nærmere bestemte hensyn, herunder hensynet til den offentlige  

 sædelighed.  

 Disse forbud eller restriktioner må dog hverken udgøre et middel til  

 vilkårlig  

 forskelsbehandling eller en skjult begrænsning af samhandelen mellem  

 medlemsstaterne.
 Ifølge den retspraksis, der knytter sig til EF-traktatens  

 artikel 30, tilkommer det principielt en medlemsstat at fastlægge kravene til  

 den offentlige sædelighed  dvs. den offentlige moral og etik   

 inden for sit  

 område i overensstemmelse med de værdinormer, der gælder i den pågældende  

 medlemsstat.
 Et forbud mod slagtning af højdrægtige produktionsdyr og  

 heste må anses for begrundet i etiske overvejelser om det acceptable i at  

 tillade slagtning af disse dyr på et så sent tidspunkt i drægtighedsperioden,  

 at fostrene i en række tilfælde vil kunne være levedygtige.
 Samlet findes foranstaltningen således at kunne holdes  

 inden for rammerne af EF-Traktatens artikel 30.
Ifølge WTO-reglerne, herunder navnlig GATT (The General  

 Agreement on Tariffs and Trade), er import- og andre handelshindringer mellem  

 de kontraherende parter som udgangspunkt forbudt.
Dette gælder dog ikke, i  

 det  

 omfang de pågældende foranstaltninger ikke er diskriminerende eller udgør en  

 skjult handelsbegrænsning og er nødvendige for at beskytte en række hensyn,  

 herunder den offentlige moral.
 Det vurderes, at de samme grunde, som tilsiger, at  

 forslaget kan holdes inden for rammerne af EF-Traktaten, fører til, at  

 forslaget ikke kan anses for at krænke Danmarks forpligtelser i relation til  

 WTO-reglerne.
 8. Hørte myndigheder og organisationer m.v.
Lovforslaget har været sendt i høring hos Advokatrådet,  

 Alle Dyrs Ret, Amtsrådsforeningen, Daniche, Danmarks Kaninavlerforening,  

 Danmarks Gedeavlerforening,  

  

 Danmarks  

 JordbrugsForskning (Forskningscenter Foulum),  

  

 Dansk Arbejdsgiverforening  

 (DA),  

  

 Dansk Dyreværn Århus,  

  

 Dansk  

 Familielandbrug, Dansk Fåreavlerforening, Dansk Industri, Dansk Kvæg, Dansk  

 Landbrugsrådgivning, Dansk Pelsdyravlerforening, Dansk Transport og Logistik,  

 Danske Slagterier, De Danske Landboforeninger, Den Danske Dyrlægeforening,  

 Den  

 Kgl.
Veterinær- og Landbohøjskole (KVL), Det Dyreetiske Råd, Det Veterinære  

 Sundhedsråd, Dyrefondet, Dyrenes Beskyttelse, Dyrenes Dags Komité, Dyrenes  

 Stemme, Dyrenes Venner,  

  

 Dyreværnsforeningen Freja  

,  

 Dyreværnsforeningernes Fællesråd, Dyreværnsrådet, Fonden til  

 Sygdomsbekæmpelse  

 uden Dyreforsøg, Forbrugergruppen For Dyrevelfærd, Forbrugerrådet, Foreningen  

 af Danske Svinekonsulenter, Foreningen af Politimestre i Danmark,  

  

 Foreningen til Værn for Værgeløse Dyr,  

  

 Fødevaredirektoratet,  

 Fødevareøkonomisk Institut, Handelskammeret, Hesteinternatet af 1999, Hestens  

 Værn, Kommunernes Landsforening, Kødbranchens Fællesråd, Kødgeder i Danmark,  

 Landbrugsraadet, Landsforeningen af Danske Mælkeproducenter, Foreningen af  

 Danske Svineproducenter, Landsforeningen for Dansk Fåreavl, Landsforeningen  

 for  

 Husdyrenes Vel, Landsforeningen Forsøgsdyrenes Værn, Landsforeningen Komitéen  

 mod Dyreforsøg, Landsforeningen til Oplysning om og afskaffelse af  

 Vivisektion  

 i Danmark, Landsorganisationen i Danmark (LO), Landsudvalget for Svin,  

 Ministeriet for Fødevarer, Landbrug og Fiskeri, Mohairforeningen i Danmark,  

 Nordisk Samfund til Bekæmpelse af Misbrug af Dyr, Politidirektøren i  

 København,  

 Politiforbundet i Danmark, Politifuldmægtigforeningen, Rigsadvokaten,  

  

 Rigspolitichefen, Rådet for Dyreforsøg,  

  

 SamMark,  

 Sammenslutningen af By- & Markedsfester i Danmark, Sammenslutningen af  

 Landbrugets Arbejdsgiverforeninger (SALA), Slagteriernes Forskningsinstitut,  

 Solveig Wagners initiativ til afskaffelse af dyreforsøg,  

 Specialarbejderforbundet i Danmark (SiD), Veterinærchef Svend Johansen,  

  

 WSPA  

  

 og Økonomi- og Erhvervsministeriet.
Samlet vurdering af lovforslagets  

 konsekvenser Positive konsekvenser/ mindre udgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen af betydning Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Der henvises til bemærkningerne ovenfor under pkt. 7 Bemærkninger til lovforslagets enkelte bestemmelser Til § 1 Efter bestemmelsen forbydes slagtning og aflivning af  

 drægtige produktionsdyr og heste i den sidste tiendedel af  

 drægtighedsperioden.
Begrebet produktionsdyr er et almindeligt forekommende  

 udtryk i lovgivningen, herunder eksempelvis dyreværnslovens § 12,  

 stk. 2, hvorefter justitsministeren kan fastsætte nærmere regler om og  

 herunder forbyde anvendelse af bioteknologi, genteknologi og lignende på  

 produktionsdyr  

 i landbruget.
Loven indeholder imidlertid ikke en nærmere afgrænsning af,  

 hvilke dyr der er at anse som produktionsdyr.
 Justitsministeriets bekendtgørelse nr. 707 af 18. juli 2000  

 om mindstekrav til beskyttelse af landbrugsdyr definerer  

 landbrugsdyr som  

 hvirveldyr  bortset fra fisk, reptiler og padder  som holdes med  

 henblik på  

 produktion af fødevarer, uld, skind eller pels eller med henblik på andre  

 landbrugsmæssige formål.
Begrebet produktionsdyr skal i denne lov forstås i  

 overensstemmelse med denne definition.
Forbuddet omfatter således kvæg, svin,  

 får, geder og andre produktionsdyr, som f.eks. farmede hjorte, kaniner, og  

 visse pelsdyr.
 Lovforslaget omfatter  ud over produktionsdyr  specifikt  

 heste, idet mange heste i dag ikke holdes til landbrugsmæssigt formål.
Ved slagtning forstås aflivning af dyr med henblik på  

 produktion af kød til konsum, og ved aflivning forstås i denne lov enhver  

 metode, som medfører, at et dyr dør, og som ikke er omfattet af begrebet  

 slagtning.
Disse definitioner svarer indholdsmæssigt hovedsageligt til de i  

 Justitsministeriets bekendtgørelse nr. 1037 af 14. december 1994 om slagtning  

 og aflivning af dyr med senere ændringer indeholdte definitioner af  

 slagtning  

 og aflivning, jf. dennes § 2, stk. 6 og 7.
 Forbuddet omfatter slagtning og aflivning af de pågældende  

 dyr i den sidste tiendedel af drægtighedsperioden.
Det vil som udgangspunkt under de intensive  

 produktionsformer, der i dag anvendes i Danmark, normalt være muligt at  

 afgøre,  

 hvornår et dyr er blevet drægtigt.
Det må dog erkendes, at det i nogle  

 tilfælde, navnlig hvor dyrene holdes under mere ekstensive forhold, kan være  

 vanskeligt at afgøre, på hvilket tidspunkt et dyr er blevet drægtigt.
Et dyrs drægtighedsperiode afhænger bl.a. af dyrets art,  

 race og alder, fosterets køn, om moderdyret har født en eller flere gange  

 før,  

 tidspunktet på året og andre faktorer.
Det er derfor ikke muligt præcist at  

 angive det enkelte dyrs drægtighedsperiode.
 Der bør derfor  herunder af retssikkerheds- og  

 retshåndhævelseshensyn  i relation til forbuddet mod slagtning og  

 aflivning  

 tages udgangspunkt i den for den enkelte dyreart gennemsnitlige  

 drægtighedsperiode.
 Nedenfor gengives i skematisk form en oversigt over den  

 gennemsnitlige længde af forskellige dyrearters drægtighedsperioder og den  

 sidste tiendedel heraf afrundet til hele dage.
Dyreart Drægtighedsperiodens længde En tiendedel af drægtighedsperioden Heste 340 dage 34 dage Kvæg 282 dage 28 dage Får 148 dage 15 dage Geder 150 dage 15 dage Svin 114 dage 11 dage Hjorte 234 dage 23 dage Kaniner 31 dage 3 dage Mink 50 dage 5 dage Ræve 52 dage 5 dage Ildere/fritter 42 dage 4 dage Der henvises i øvrigt til de almindelige bemærkninger pkt.  

 5.1.
Til § 2 Slagteforbuddet gælder ifølge  

  

 stk. 1  

  

 , ikke, hvis der er tale om nødslagtning, eller hvis  

 dyret  i strid med det kommende transportforbud  er blevet  

 transporteret til  

 et slagteri med henblik på slagtning.
 Ved nødslagtning forstås enhver slagtning, hvor  

 aflivningen udføres uden for et slagteri efter beslutning af en dyrlæge på  

 grund af et ulykkestilfælde eller alvorlige fysiologiske forstyrrelser eller  

 funktionsforstyrrelser, og hvor den slagtemæssige behandling foretages på et  

 autoriseret slagteri, jf. herved § 14, stk. 1, i bekendtgørelsen  

 nr.  

 798 af 19. september 2003 om fersk kød mv.
For at sikre, at såvel moderdyr som fosteret beskyttes  

 bedst muligt i de nævnte tilladte slagtesituationer, er der i  

  

 stk. 2  

  

 fastsat krav til  

 fremgangsmåden.
Moderdyret skal således bedøves, hvorefter fosteret skal  

 skæres  

 ud af livmoderen og straks aflives.
Umiddelbart herefter skal moderdyret  

 afblødes.
Ved bedøvelse af moderdyret skal reglerne i  

 Justitsministeriets bekendtgørelse nr. 1037 af 14. december 1994 om slagtning  

 og aflivning af dyr med senere ændringer overholdes.
Ifølge denne  

 bekendtgørelses § 2, stk. 5, forstås ved bedøvelse enhver metode,  

 som, når den anvendes på et dyr, hurtigt bringer dyret i bevidstløs tilstand,  

 som varer, indtil døden indtræder.
Dyrlægen eller den person, der udfører  

 slagtningen under tilsyn af dyrlægen, skal således sikre, at bedøvelsen af  

 moderdyret varer tilstrækkelig længe til, at fosteret kan skæres ud af  

 livmoderen, uden at moderdyret kommer til bevidsthed.
Udgangspunktet efter  

  

 stk. 2  

  

 er endvidere, at fosteret straks efter, at det er blevet skåret ud af  

 livmoderen på moderdyret, skal aflives.
Der kan imidlertid forekomme  

 tilfælde,  

 hvor fosteret vurderes levedygtigt, og hvor dyrets ejer måtte ønske at  

 beholde  

 dyret.
På den baggrund foreslås det i  

  

 stk. 3  

  

 ,  

 at kravet om aflivning af fosteret kan fraviges, hvis en dyrlæge vurderer, at  

 fosteret er levedygtigt.
Denne undtagelse vil alene kunne anvendes i forbindelse med  

 nødslagtninger.
Ved slagtning af et højdrægtigt dyr, der  i strid med  

 det  

 kommende transportforbud  alligevel er blevet leveret til et slagteri,  

 og hvor  

 det af hensyn til moderdyrets velfærd vil være uhensigtsmæssigt at udsætte  

 moderdyret for endnu en  ulovlig  transport retur til  

 producenten, og hvor  

 slagtning af dyret som følge heraf er tilladt, vil dyrets ejer ikke kunne  

 beholde hverken moderdyret og/eller fosteret/det nyfødte dyr, selv om dette  

 af  

 en dyrlæge på slagteriet vurderes at være levedygtigt, idet moderdyret og  

 dets  

 afkom af smittehensyn ikke må fjernes derfra i levende live, jf.  

 Fødevareministeriets bekendtgørelse nr. 908 af 15. december 1987 om  

 foranstaltninger mod smitsomme sygdomme hos husdyrene, som ændret ved  

 bekendtgørelse nr. 65 af 28. januar 1992.
 Med henblik på at sikre en forsvarlig behandling af såvel  

 moderdyret som fosteret stilles der i  

  

 stk. 4  

  

 krav om, at slagtning af moderdyret og aflivning af fosteret kun må foretages  

 af en dyrlæge eller af en anden person under tilsyn af dyrlægen.
 Der henvises i øvrigt til de almindelige bemærkninger pkt.  

 5.1 og 5.2.
Til § 3 Aflivningsforbuddet gælder ifølge  

  

 stk. 1, nr. 1  

  

 , ikke, hvis aflivningen af moderdyret sker ved  

 intravenøs injektion af en dødelig dosis af bedøvelsesmiddel  

  

 (barbiturater).
 Herudover undtager  

  

 stk. 1,  

 nr. 2 og 3  

  

 , de situationer, hvor aflivningen af moderdyret sker som led i  

 offentlig sygdomsbekæmpelse eller i forbindelse med tekniske og  

 videnskabelige  

 undersøgelser, der udføres under tilsyn af Dyreforsøgstilsynet.
Hvis et højdrægtigt dyr er sygt eller er kommet til skade,  

 og som følge heraf skal aflives, er udgangspunktet, at dette skal ske ved  

 intravenøs injektion af en dødelige dosis af bedøvelsesmiddel  

  

 (barbiturater)  

  

 , jf. ovenfor.
Der kan  

 imidlertid forekomme situationer, hvor moderdyrets tilstand er så kritisk, at  

 der bør ske aflivning straks, og hvor det ikke vil være dyreværnsmæssigt  

 forsvarligt at afvente, at en dyrlæge kommer til stedet og kan aflive  

 moderdyret ved hjælp af en dødelig dosis bedøvelsesmiddel.
Som eksempel på en  

 sådan situation kan nævnes en højdrægtig ko, der er kommet meget alvorligt  

 til  

 skade som følge af påkørsel af en bil.
I sådanne tilfælde bør dyrets ejer  

 selv  

 kunne aflive koen straks ved eksempelvis at skyde den.
På den baggrund  

 foreslås  

 det i  

  

 stk. 2  

  

 , at den i  

 stk. 1, nr. 1, nævnte fremgangsmåde kan fraviges i fornødent omfang.
 Der henvises i øvrigt til de almindelige bemærkninger pkt.  

 5.1 og 5.2.
Til § 4 Efter bestemmelsen straffes overtrædelse af loven med bøde  

 eller fængsel i indtil 4 måneder.
 Der henvises i øvrigt til de almindelige bemærkninger pkt.  

 5.3.
Til § 5 Det foreslås, at loven træder i kraft den 1. juli 2004.
Til § 6 Bestemmelsen vedrører lovens territoriale gyldighed.  

 Bestemmelsen indebærer, at loven hverken kan sættes i kraft for Færøerne  

 eller  

 Grønland.
For så vidt angår Færøerne er området  

  

 ved lov nr.  

 137 af 23. marts 1948 om Færøernes Hjemmestyre  


  

 overgået  

 til Færøerne som færøsk særanliggende, og f  

  

 or så vidt angår Grønland er  

 lovgivningskompetencen på området ved lov nr. 906 af 16. december 1998 for  

 Grønland om hunde og dyreværn overdraget til Grønlands hjemmestyre.
