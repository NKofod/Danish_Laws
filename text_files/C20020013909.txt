Cirkulære om udfærdigelse af  

 navnebeviser (Til samtlige statsamter) I medfør af § 17 i lov nr. 193 af 29. april 1981 om personnavne  

 fastsættes følgende:
Kapitel 1 Almindelige bestemmelser § 1. Sager om navneforandring afgøres af  

 statsamtet på det sted, hvor ansøgerne eller en af dem bor eller  

 i mangel af bopæl opholder sig ved ansøgningens indgivelse, jf.  

 dog §§ 10, 12 og 22.
 § 2. Navnebevis kan ikke udfærdiges, hvis  

 den ansøgte navneforandring kan ske ved anmeldelse til  

 ministerialbogen (personregistret) eller til vielsesmyndigheden.
 Stk. 2. Ansøges der samtidig om ændring af  

 fornavn og mellemnavn eller efternavn, skal navneforandringen dog ske ved  

 navnebevis, når ændring til et af de ansøgte navne ikke  

 kan ske ved anmeldelse.
Stk. 3. Navneforandring efter lovens §§ 2, 10, stk. 3 og  

 11, stk. 1 og 3 for en person, der ikke er tilført ministerialbogen  

 (personregistret) her i landet, sker ved navnebevis.
Det samme gælder  

 for navneforandring efter lovens § 4, såfremt ægteskabet ikke er  

 indgået for en dansk myndighed.
 Stk. 4. Ansøger flere slægtninge samtidig om  

 ændring af mellem- eller efternavn, kan navneforandringen for alles  

 vedkommende ske ved navnebevis, selv om det ansøgte navn af nogle af  

 ansøgerne kunne antages ved anmeldelse.
§ 3. Dokumentation for et navn sker ved  

 fremlæggelse af fødsels- og dåbs(navne)attest, for  

 personer navngivet til personregistret i de sønderjyske landsdele  

 fødsels- og navneattest udstedt af personregisterføreren.  

 Dokumentationen kan endvidere ske ved fremlæggelse af navnebevis eller  

 navneændringsattest.
Angivelse i fødsels- og  

 dåbs(navne)attesters forældrerubrik er ikke tilstrækkelig  

 dokumentation.
Dokumentation for et giftenavn sker ved fremlæggelse af  

 vielsesattest.
 Stk. 2. Ansøgere, der ikke er i besiddelse af  

 danske fødsels- og dåbs(navne)attester, skal fremlægge  

 anden form for dokumentation.
 § 4. Flere slægtninge kan optages i samme  

 navnebevis.
 Stk. 2. Ægtefæller, der sammen søger  

 navneforandring, optages begge i navnebeviset.
 Stk. 3. Har ansøgeren barn, adoptivbarn, stedbarn  

 eller plejebarn under 18 år, skal det oplyses, om barnet medtages i  

 navnebeviset.
 Stk. 4. For ugifte personer under 18 år skal  

 ansøgningen underskrives af forældremyndighedens indehaver og af  

 barnet, hvis det er fyldt 12 år.
 Stk. 5. Hvis barnet er under 12 år, skal der  

 foreligge oplysning om dets holdning til den påtænkte  

 navneforandring, jf. lovens § 14, stk. 2.
 § 5. Ethvert navnebevis skal indeholde en  

 henvisning til den eller de bestemmelser i loven, efter hvilken  

 navneforandringen er tilladt.
 § 6. Der kan ikke meddeles navnebevis på  

 efternavne, der består af flere end to navne forbundet med  

 bindestreg.
 Stk. 2. Der kan endvidere ikke meddeles navnebevis  

 på det ene navn i et bindestregsefternavn, medmindre der foreligger en  

 sådan tilknytning til det ønskede navn, at der efter loven kan  

 udfærdiges navnebevis herpå som et selvstændigt  

 efternavn.
§ 7. Samtidig med udlevering af navnebevis  

 på et ikke tidligere forbeholdt efternavn indsendes meddelelse herom  

 til Civilretsdirektoratet på særlige kartotekskort.
Hvert  

 år inden den 15. januar indsendes til Civilretsdirektoratet en  

 alfabetisk ordnet fortegnelse over ikke tidligere forbeholdte efternavne, der  

 er meddelt ved navnebevis i det foregående kalenderår.
§ 8. Samtidig med udlevering af navnebevis  

 underrettes ministerialbogsføreren (personregisterføreren)  

 på dåbs- eller navngivelsesstedet om navneforandringen.
Endvidere  

 underrettes folkeregistret.
Der gives dog ikke underretning til  

 ministerialbogen (personregistret) om antagelse af eller ændring af  

 giftenavn ved navnebevis.
Ansøger eller den, der varetager dennes  

 interesser, underrettes om de afgivne meddelelser til folkeregistret og  

 ministerialbogsføreren (personregisterføreren) samt om, at ny  

 fødsels- eller dåbs(navne)attest kan rekvireres.
 § 9. De kartotekskort, der er nævnt i § 7,  

 rekvireres hos Statens Information, telefon nummer 33 37 92 28. E-mail:  

 sp@si.dk.
Kapitel 2 Navnebevis i medfør af navnelovens § 6 § 10. Ansøgninger om navnebevis på  

 efternavn, der ikke begrundes med en særlig tilknytning til det  

 ansøgte navn, jf. lovens § 8, behandles på følgende  

 måde:
 1)	Ved gennemsyn af de fortegnelser over forbeholdte navne, som  

 Civilretsdirektoratet har udsendt, undersøges, om navnet er  

 forbeholdt, eventuelt som bestanddel af et bindestregsnavn.
2)	Er navnet forbeholdt, afslås ansøgningen under  

 henvisning hertil.
Kan ansøgeren sandsynliggøre, at der ikke  

 her i riget findes nogen, der er berettiget til navnet, forelægges  

 sagen for Civilretsdirektoratet.
3)	Er navnet ikke forbeholdt, forelægges  

 spørgsmålet, om navnet kan meddeles ved navnebevis, for  

 Civilretsdirektoratet.
Forelæggelse er dog unødvendig, hvis  

 statsamtet finder, at bestemmelserne i lovens § 6, nr. 2-7 er til hinder for  

 det ansøgte navn.
Forelæggelse er endvidere unødvendig,  

 hvis det fremgår af sagen, at navnet kan opnås i medfør af  

 reglerne i lovens § 8. Sagen bør da i almindelighed fremmes efter  

 disse regler.
Kapitel 3 Navnebevis i medfør af navnelovens § 8 § 11. Ved ansøgning om navneforandring i  

 medfør af lovens § 8, nr. 1, sidestilles adoptivforhold med virkeligt  

 slægtskab.
I tilfælde, hvor det ansøgte navn er erhvervet  

 ved navnebevis efter lovens § 6, gælder reglerne i lovens § 8, nr.  

 4.
 Stk. 2. For så vidt angår børn, hvis  

 forældre ikke er eller har været gift med hinanden, gælder  

 lovens § 8, nr. 1 kun, hvis faderskabet er fastslået, registreret eller  

 anerkendt i overensstemmelse med de efter den 1. januar 1938 gældende  

 regler.
 § 12. Tilladelse i medfør af lovens § 8,  

 nr. 3, til at føre et navn, der indebærer en tilpasning af et  

 fremmed efternavn til dansk sprogbrug, kan kun meddeles med  

 Civilretsdirektoratets samtykke.
 § 13. Ved ansøgning om navneforandring i  

 medfør af lovens § 8, nr. 4 er det i tilfælde, hvor det  

 tidligere navnebevis omfatter flere personer, hvortil ansøgeren har  

 den i loven nævnte tilknytning, tilstrækkeligt, at der  

 tilvejebringes samtykke fra en af disse.
 Stk. 2. Er et efternavn, der er meddelt i medfør  

 af lovens § 6, erhvervet af ægtefæller i forening, kan begge  

 videregive navnet til egen slægt efter lovens § 8, nr. 4.
 Stk. 3. Er et efternavn, der er meddelt i medfør  

 af lovens § 6, erhvervet under ægteskabet af ansøgerens  

 ægtefælle, kan ansøgeren med ægtefællens  

 samtykke opnå navnet som eget efternavn.
 Stk. 4. Øvrighedsbevis, der før den 1.  

 januar 1962 er udfærdiget i medfør af § 1 i lov nr. 89 af 22.  

 april 1904 om navneforandring samt navnebevis, som før den 1. april  

 1982 er udfærdiget i medfør af § 5, jf. §§ 6 og 7 i lov nr. 140  

 af 17. maj 1961 om personnavne, sidestilles med navnebevis i henhold til  

 lovens § 6.
 § 14. Er et faderskab fastslået eller  

 anerkendt efter de regler, der var gældende før den 1. januar  

 1938, eller er alene bidragspligt fastslået, kan navnebevis til  

 faderens eller den bidragspligtiges navn meddeles i medfør af lovens §  

 8, nr. 5, med samtykke fra faderen eller den bidragspligtige.
 § 15. Navnebevis til at føre stedfaders  

 eller stedmoders efternavn, der ikke er erhvervet på grundlag af  

 ægteskab, kan i tilfælde, hvor barnets moder (fader) er skilt fra  

 stedfaderen (stedmoderen) meddeles i medfør af lovens § 8, nr. 5, med  

 samtykke fra stedfaderen (stedmoderen).
Stk. 2. Er stedfaderen eller stedmoderen død, kan  

 navnebevis til at føre stedfaders eller stedmoders efternavn, der ikke  

 er erhvervet på grundlag af ægteskab, meddeles i medfør af  

 lovens § 8, nr. 5, medmindre det må antages ikke at stemme med  

 afdødes ønske.
Til oplysning herom bør i almindelighed  

 indhentes erklæring fra afdødes nærmeste slægt, det  

 vil sige børn, forældre og søskende.
 § 16. Navnebevis til at føre plejefaders  

 eller plejemoders efternavn, der ikke er erhvervet på grundlag af  

 ægteskab, kan i tilfælde, hvor plejeforældrene er skilt,  

 meddeles i medfør af lovens § 8, nr. 5, med samtykke fra den af  

 plejeforældrene, hvis efternavn barnet skal føre.
 Stk. 2. Er plejefaderen eller plejemoderen død,  

 kan navnebevis til plejefaders eller plejemoders efternavn på  

 tilsvarende måde meddeles i medfør af lovens § 8, nr. 5, under  

 samme betingelser som nævnt ovenfor i § 15, stk. 2.
§ 17. Når det i medfør af lovens § 6  

 er tilladt en person at føre et efternavn forbundet med bindestreg til  

 det hidtidige efternavn, kan der i medfør af lovens § 8, nr. 5,  

 meddeles den pågældende tilladelse til at føre det nye  

 efternavn alene.
Med samtykke fra den pågældende kan der  

 ligeledes i medfør af lovens § 8, nr. 5, meddeles  

 ægtefælle, efterkommere, forældre, søskende og  

 søskendes børn tilladelse til at føre samme navn.
§ 18. Navneforandring på grundlag af  

 navnehævd kan meddeles i medfør af lovens § 8, nr. 5.  

 Ansøgeren må ved attestation fra flere personer, der er  

 nøje kendt med ansøgerens forhold, godtgøre, at  

 ansøgeren og eventuelt tillige dennes slægtninge i opstigende  

 linje i 50 år eller mere uafbrudt og upåtalt har været  

 kaldt ved og almindelig kendt under det ansøgte navn.
Attestanternes  

 fødselsdato skal være oplyst.
Såfremt der  

 påberåbes brug af navnet gennem flere generationer, skal  

 ansøgeren selv have været kaldt ved og almindelig kendt under  

 navnet i mindst 25 år.
Brug af det ansøgte navn kan tidligst  

 regnes fra det fyldte 15. år.
Stk. 2. Attestanterne, af hvilke kun en må  

 være beslægtet med ansøgeren, skal vedstå deres  

 erklæring personligt over for statsamtet eller til politirapport og  

 herunder indgående udspørges om, hvor længe de har kendt  

 ansøgeren og eventuelt tillige dennes slægtninge under det  

 ansøgte navn, og hvorfra deres kendskab stammer.
Endvidere skal det  

 oplyses, om attestanterne har kendskab til ansøgerens daglige brug af  

 navnet privat og på arbejdsplads.
Den eller de, på hvem  

 hævden hviler, skal ligeledes afhøres.
Det skal herunder  

 oplyses, om ansøgeren kan fremlægge anden dokumentation for brug  

 af navnet, f. eks. anvendelse af navnet i telefonbog, på  

 dørskilt eller i erhverv.
Såvel ansøger som attestanter  

 skal gøres bekendt med, at brugen af navnet i hævdsperioden ikke  

 må have været påtalt.
 Stk. 3. Der kan ikke vindes hævd på 2 navne  

 forbundet med bindestreg, selv om ansøgeren i det anførte  

 tidsrum har været kaldt ved et mellemnavn i forbindelse med et  

 efternavn.
 § 19. Navnebevis i medfør af lovens § 8,  

 nr. 5, til som giftenavn at føre et navn, der bæres eller har  

 været båret af en persons nuværende eller tidligere  

 ægtefælle, kan, medmindre navnet er erhvervet på grundlag  

 af ægteskab, udfærdiges i følgende  

 tilfælde:
 1)	En ægtefælle kan få tilladelse til at føre  

 et navn, som den anden ægtefælle ville kunne erhverve, hvis denne  

 meddeler samtykke hertil.
2)	En ægtefælle, der bærer den anden  

 ægtefælles efternavn, kan få tilladelse til at føre  

 sit eget efternavn forbundet med bindestreg til ægtefællens  

 efternavn.
Det gælder, selv om ægtefællerne er blevet  

 skilt, eller den anden ægtefælle er død.
 3)	En ægtefælle, der ikke bærer eller har båret  

 den anden ægtefælles efternavn, kan med dennes samtykke få  

 tilladelse til at føre ægtefællens efternavn forbundet med  

 bindestreg til sit eget efternavn.
 § 20. Navnebevis til at genantage et tidligere  

 båret giftenavn kan meddeles i medfør af lovens § 8, nr. 5.  

 Tilladelsen medfører alene ret til at antage navnet som  

 giftenavn.
 § 21. Navnebevis for længstlevende  

 ægtefælle til som giftenavn at føre et efternavn, som den  

 afdøde ægtefælle kunne have opnået i medfør  

 af navnelovens § 8, nr. 4, kan meddeles i medfør af lovens § 8, nr. 5,  

 hvis den berettigede eller de berettigede giver samtykke til den  

 efterlevende.
 § 22. Uden for de tilfælde, der er  

 nævnt i §§ 14-21, kan navnebevis i medfør af lovens § 8, nr. 5,  

 kun udfærdiges efter forelæggelse for Civilretsdirektoratet.
Kapitel 4 Fornavne § 23. Ansøges der om navneforandring til et  

 fornavn, der ikke er et egentligt fornavn, i forbindelse med en  

 navneforandring i medfør af lovens § 15, forelægges  

 ansøgningen for Civilretsdirektoratet.
Fornavnsændringer sker i  

 øvrigt ved anmeldelse.
 Stk. 2. Forelæggelse er unødvendig,  

 såfremt ansøger har eller har haft fremmed statsborgerret, og  

 ansøger erklærer, at navnet er i brug som fornavn i det  

 pågældende land.
Kapitel 5 Mellemnavne § 24. Der kan i medfør af lovens § 11, stk.  

 2, udfærdiges navnebevis til som mellemnavn at føre:
 1)	Et mellemnavn, som helsøskende har erhvervet ved navngivning  

 eller navnebevis.
 2)	Bedsteforældres mellemnavn eller forældres  

 helsøskendes mellemnavn tillagt ved navngivning, hvis  

 ansøgerens fader (moder) samtykker heri.
 3)	Sted- eller plejefaders, sted- eller plejemoders mellemnavn, hvis  

 der foreligger samtykke fra den pågældende.
 Stk. 2. Forekommer det ønskede mellemnavn tillige  

 som henholdsvis drenge eller pigefornavn, vil det i almindelighed ikke kunne  

 tillægges personer af modsat køn, medmindre navnet forekommer  

 som efternavn i nærmeste slægt, eller navnet med rette  

 bæres som mellemnavn af henholdsvis et kvindeligt eller mandligt medlem  

 af den personkreds, der er nævnt i stk. 1, nr. 1-3.
 § 25. Der kan udfærdiges navnebevis til som  

 mellemnavn at føre:
 1)	Et navn, der efter §§ 13-17, samt lovens § 8, nr. 2, kunne  

 tillægges ansøgeren som efternavn, medmindre navnet er erhvervet  

 ved ægteskab.
 2)	Et mellemnavn, som ansøgeren tidligere har båret med  

 rette.
Kapitel 6 Ikrafttrædelsesbestemmelser m.v.
 § 26. Cirkulæret træder i kraft den 1.  

 januar 2003.
 Stk. 2. Samtidig ophæves cirkulære nr. 30 af  

 1. marts 1982 om udfærdigelse af navnebeviser.
 § 27. Cirkulæret gælder ikke for  

 Færøerne og Grønland.
