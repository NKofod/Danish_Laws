§ 1 I justitsministeriets bekendtgørelse nr. 198 af 24. juni 1955 om  

 køretøjers indretning og udstyr affattes afsnit IX således: »AFSNIT IX.
 Cykler med hjælpemotor ( knallerter).
 § 39.  Følgende køretøjer anses som cykel med  

 hjælpemotor (knallert):
Stk. 2.  Hvis en knallert er indrettet til  

 varetransport, skal hele køretøjet være typegodkendt af Statens biltilsyn  

 efter reglerne om typegodkendelse af motordrevne køretøjer.
For  

 typegodkendelse betales - udover gebyr for eventuel samtidig typegodkendelse  

 af motoren, jfr. § 40, stk. 2 - et gebyr på 250 kr.
Stk. 3.  På tilsvarende måde kan Statens biltilsyn  

 meddele typegodkendelse af invalideknallerter.
Typegodkendelse og godkendelse  

 af enkelte køretøjer er gebyrfri.
Stk. 4.  Inden vareknallerter eller invalideknallerter  

 tages i brug, skal der til ejeren (brugeren) udleveres typeattest for  

 køretøjet, forsynet med erklæring fra vedkommende forhandler om, at det ved  

 udleveringen var i forskriftsmæssig stand.
For invalideknallerter, der er  

 godkendt enkeltvis, træder godkendelseserklæringen i stedet for typeattesten.
Stk. 5.  Vareknallerters og invalideknallerters stel  

 skal være forsynet med godkendelsesnummer.
Dette anføres i typeattesten eller  

 godkendelseserklæringen tilligemed køretøjets stelnummer.
Anbringelse af  

 godkendelsesnummer på ikke godkendte knallerter er forbudt.
§ 40.  Motoren skal være typekodkendt af Statens  

 biltilsyn.
Typegodkendelse kan kun meddeles, når motoren opfylder følgende  

 betingelser:
 Stk. 2.  For typegodkendelsen betales et gebyr på 600  

 kr.
 Stk. 3.  Der må ikke foretages konstruktive ændringer af  

 typegodkendte motorer.
Stk. 4.  Typegodkendte motorer skal være forsynet med  

 godkendelsesnummer, der anføres i typegodkendelsen.
Anbringelse af  

 godkendelsesnummer på ikke typegodkendte motorer er forbudt.
 Stk. 5.  Motoren skal være forsvarligt fastgjort til  

 stellet, og den må ikke hvile udelukkende på for- eller baggaflens grene  

 eller baggaflens øverste del, medmindre gaflen er særligt konstrueret hertil.
 Stk. 6.  Motoren skal være forsynet med effektiv  

 lyddæmper, der skal holdes i forsvarlig stand.
Stk. 7.  Lydtrykniveauet fra køretøjet må ikke overstige  

 79 decibel.
Fabrikanten eller importøren skal påse, at lydtrykniveauet fra et  

 kørtetøj, der afhændes i fabriksny stand, ikke overstiger 73 decibel.  

 Justitsministeriet fastsætter nærmere regler om lydmålingen.
§ 41.  Stel og forgaffel skal være af passende solid  

 konstruktion.
Almindelig cykel må ikke anvendes.
Styret må højst være 70 cm  

 bredt.
Der må ikke tilkobles side- eller påhængsvogn.
 Stk. 2.  Alle møtrikker ved forgaffel, motor og bremser  

 skal være sikret enten med split, kontramøtrik eller hærdede fjederskiver  

 eller på anden lige så effektiv måde.
Stk. 3.  Knallerten skal være forsynet med to bremser,  

 der virker uafhængigt af hinanden.
Ingen af bremserne må virke udelukkende på  

 hjulenes gummibeklædning.
 Stk. 4.  Dersom baghjulsbremsen aktiveres ved at træde  

 knallertens fremdrivningspedaler tilbage, skal fuld bremsevirkning kunne  

 opnås ved at nedtræde pedalen fra vandret stilling.
Stk. 5.  Knallerten skal foran være forsynet med  

 dynamolygte.
Såfremt lyset kan virke blændende, skal lygten være således  

 indrettet, at den hurtigt kan nedblændes.
Køretøjet skal endvidere være  

 forsynet med en baglygte i overensstemmelse med forskrifterne i § 4, stk. 3,  

 samt med bagudvendende rød refleksanordning, der opfylder kravene i afsnit  

 XI.
En invalideknallert skal dog have to baglygter og to refleksanordninger.  

 Baglygte og refleksanordning kan indføjes i samme lygteanordning, hvis de i  

 øvrigt hver for sig opfylder de gældende forskrifter.
 Stk. 6.  Knallerten skal være forsynet med klart lydende  

 entonigt horn eller med klart lydende klokke«.
§ 2 Denne bekendtgørelse træder i kraft den 1. juli 1966. Typegodkendelser af  

 vareknallerter kan dog meddeles inden dette tidspunkt.
 Justitsministeriet, den 5. april 1966.
K.
Axel Nielsen.
 / Eefsen.
