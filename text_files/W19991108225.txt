Moms Reference:
Momsloven § 27, stk. 6 A I/S klagede over, at told- og skatteregionen ikke havde godkendt fradrag  

 i momsgrundlag på 246.967 kr. af konstateret tab på uerholdelig  

 fordring på B efter momslovens § 27, stk. 6.
Det var oplyst, at interessentskabet, der havde bestået af 4  

 brødre, havde drevet detail-købmandsbutik, engroshandel med  

 importeret frugt og grøntsager samt landbrug.
Virksomheden havde i  

 1996 2 ansatte.
Den samlede omsætning udgjorde i 1996 9.252.370 kr.
 Interessenten C døde i 1997. Det var C der forestod  

 EDB-bogholderiet og udsendelse af kontoudtog til debitorer samt rykning for  

 penge sammen med bogholderen.
I interessentskabets momsangivelse for oktober kvartal 1997 var moms  

 på tab på debitoren B fradraget med 246.967 kr.
Ifølge  

 skrivelse af 9. januar 1998 fra en advokat til A I/S havde B afgivet  

 insolvenserklæring i fogedretten, senest den 3. november 1997. Det  

 fremgik videre, at skifteretten behandlede  

 gældssaneringsansøgning fra B.
Advokaten havde således  

 anset interessentskabets krav for at være tabt.
 Saldoen på B's debitorkonto havde udgjort følgende:
 pr.
1.2.1994 53.964 kr.
 pr.
31.12.1994 326.793 kr.
 pr.
31.12.1995 714.004 kr.
 pr.
31.12.1996 1.106.459 kr.
 pr.
30.4.1997 1.230.720 kr.
 B drev virksomhed med torvehandel med blomster, frugt og grøntsager  

 fra forskellige stadepladser.
Det fremgik af kontoudtog for B, at der var modtaget varer flere gange  

 ugentligt, men der var kun betalt en del af regningerne.
I perioden april til  

 september 1997 var der alene leveret varer mod kontant betaling.
Told- og skatteregionen havde ved den påklagede afgørelse  

 ikke godkendt fradrag for moms på tab på debitoren B efter  

 momslovens § 27, stk. 6, idet regionen havde anset tabet for at være  

 opstået som følge af ydet kredit ud over, hvad der var  

 sædvanligt indenfor branchen.
Interessentskabet havde fortsat  

 vareleveringen til debitor gennem længere tid, selv om man burde have  

 indset, at debitor ikke ville være i stand til at betale.
Regionen  

 havde derfor ikke anset tabet for at være opstået som  

 følge af momspligtig leverance, men ved långivning, hvorefter  

 der ikke kunne ske fradrag i afgiftsgrundlaget, jf. momslovens § 27, stk. 6.
 Interessentskabets revisor havde over for Landsskatteretten nedlagt  

 påstand om, at det selvangivne fradrag for moms på tab på  

 debitoren B blev godkendt.
Der var til støtte herfor gjort gældende, at der hyppigt var  

 rykket for penge, ligesom der ofte var fremsendt kontoudtog til B, hvilket  

 var bekræftet af indehavere og bogholder.
Det var videre anført,  

 at der ikke var opstået tab på grund af långivning, idet  

 interessentskabet ikke ydede långivning.
Der var ikke tilskrevet  

 renter, ligesom der helt klart havde været tale om  

 erhvervsmæssige leverancer til B.
Videre var det anført, at der  

 ingen familiemæssige forbindelser var mellem debitor og kreditor.
Det  

 var tillige gjort gældende, at momsmyndighederne ikke havde lidt noget  

 tab som sådan, idet B aldrig havde været momsregistreret, hvorfor  

 der ikke var trukket en krone fra som indgående moms.
A I/S havde i  

 årene 1994-1997 indbetalt moms på grund af leverede varer til B.
Det var videre gjort gældende, at A I/S altid havde været  

 meget pligtopfyldende og aldrig havde haft til hensigt at snyde det  

 offentlige for en eneste krone, hvorfor de heller aldrig havde forsøgt  

 at fratrække moms af tab på debitorer, inden det  

 tidsmæssigt var konstateret.
Det var hertil anført, at det  

 føltes lidt som om små flittige købmænd blev  

 straffet.
 Det var endelig gjort gældende, at tabet måtte anses at  

 være konstateret, idet B havde ansøgt om betalingsstandsning,  

 ligesom der den 3. november 1997 var afgivet insolvenserklæring overfor  

 Fogedretten.
Told- og skattestyrelsen havde indstillet afgørelsen  

 stadfæstet.
Der var herved bl.a. henvist til, at en liste over A I/S'  

 udeståender pr. 30. september 1997 viste, at der var i alt 129  

 debitorer, der i alt skyldte virksomheden 1.790.860,86 kr.
B's gæld  

 på 987.871,82 kr. svarede således til 55 pct. af de samlede  

 udeståender.
Det var videre anført, at det ikke var  

 sædvanligt, at der indenfor den pågældende branche blev  

 ydet kreditter af den størrelsesorden.
Den af virksomheden ydede  

 kredit til B svarede til godt 10 pct. af virksomhedens samlede  

 omsætning i 1996. Styrelsen havde således anset tabet på B  

 for opstået i forbindelse med långivning, idet det var anset at  

 være uden betydning, hvorvidt der betaltes renter af beløbet  

 eller ej.
Revisoren havde hertil bl.a. anført, at B's andel af  

 udestående fordringer max. udgjorde 30 pct. og ikke som anført  

 af regionen 55 pct.
Det var videre anført, at A I/S havde  

 dokumenteret, at rykning havde fundet sted overfor debitorerne.
Det var  

 endelig anført, at A I/S i bagklogskabens klarsyn burde have stoppet  

 leveringerne, men A I/S var tilfredse med den store omsætning og  

 vurderede til det sidste, at de kunne redde deres tilgodehavende eller i  

 hvert fald en stor del heraf hjem ved at holde B i gang.
 Landsskatteretten udtalte:
 Momslovens § 27, stk. 6 havde følgende ordlyd:
"I afgiftsgrundlaget kan fradrages 80 pct. af konstaterede tab på  

 uerholdelige fordringer vedrørende leverede varer og ydelser.  

 Såfremt fordringerne senere betales helt eller delvis, skal 80 pct. af  

 modtagne beløb medregnes i afgiftsgrundlaget, medmindre betalingen  

 opnås efter konkurslovens § 96." I bemærkningerne til den tidligere bestemmelse i dagældende  

 momslovs § 13, stk. 6 var der, jf.
Folketingstidende 66/67, Tillæg A,  

 spalte 330, anført, at paragraffen "giver adgang til at foretage fradrag for konstaterede tab på  

 uerholdelige fordringer vedrørende afgiftspligtige leverancer.
Denne  

 bestemmelse medfører, at virksomheder, der har valgt  

 faktureringsmetoden, ligestilles med virksomheder, der har valgt  

 betalingsmetoden.
Efter sidstnævnte metode erlægges ingen afgift,  

 når sælgeren ikke modtager betalingen fra køberen." I bemærkningerne til bestemmelsen i momslovens § 27, stk. 6 var  

 følgende anført:
"Bestemmelserne i stk. 5 og 6 svarer indholdsmæssigt til den  

 gældende lovs § 13, stk. 5 og 6." Det lagdes til grund, at der ikke kunne antages at have været  

 interessefællesskab mellem kreditor og debitor.
Landsskatteretten fandt efter det oplyste, at kravet på B på i  

 alt 1.230.720 kr. var konstateret tabt.
Der var herved henset til det oplyste  

 om, at B den 3. november 1997 havde afgivet insolvenserklæring i  

 fogedretten, ligesom der var søgt om gældssanering.
Landsskatteretten fandt videre, at tabet på B kunne anses at  

 vedrøre leverede varer.
Retten havde herved henset til, at der hverken  

 i motiver til bestemmelsen i momslovens § 27, stk. 6 og tidligere momslovs §  

 13, stk. 6, eller i praksis var holdepunkter for ikke at godkende fradrag i  

 momsgrundlaget i en situation som den foreliggende.
Retten fandt derfor, at  

 der kunne godkendes fradrag i momsgrundlaget for 80 pct. af konstaterede tab  

 på uerholdelig fordring, jf. momslovens § 27, stk. 6, hvorfor den  

 påklagede afgørelse blev ændret i overensstemmelse  

 hermed.
