 1. Finansministeriet har ved cirkulære APD.nr. 33/92  

 af 19. marts 1992 samt cirkulære APD.nr. 11/91 af 18. marts 1991, der er  

 vedlagt som bilag 1 og 2, fastsat regler om statstjenestemænds forhold i  

 forbindelse med sygdom og om betaling for lægeerklæringer om  

 uarbejdsdygtighed.
 2. Idet der i øvrigt henvises til Finansministeriets  

 Personaleadministrative Vejledning, skal bemærkes følgende til cirkulære  

 APD.nr. 33/92 af 19. marts 1992.
a.
Ifølge § 1, stk. 1, skal sygdomsforfald anmeldes til tjenestestedet  

 uden ugrundet ophold.
Det påhviler vedkommende tjenestemand at sørge for, at  

 tjenestestedet inden arbejdstidens begyndelse på den første sygedag eller  

 snarest muligt derefter modtager meddelelse om sygdomsforfaldet.
Det bør  

 samtidig oplyses, om sygdommen forventes at blive af kortere eller længere  

 varighed.
b.
Ifølge § 1, stk. 3, er der adgang til at forlange en attest fra  

 tjenestemandens læge eller specialist om sygdommens forventede varighed.  

 Denne udtalelse kan forlanges efter 14 dages sygdom og betales af  

 tjenestestedet.
Der henvises til § 3, stk. 1 og cirkulære APD.nr. 11/91 af  

 18. marts 1991 om betaling for lægeerklæringer om uarbejdsdygtighed.
Der kan  

 benyttes blanket vare nr. 575.4312, form.nr. 1150.
c.
Tjenestemænd kan gives hel eller delvis tjenestefrihed med løn til  

 pasning af sygt, mindreårigt, hjemmeværende barn, når hensynet til barnets  

 forhold gør dette nødvendigt, og forholdene på tjenestestedet tillader det.  

 De i cirkulærets § 4, stk. 1, omhandlede sygedagslister suppleres med  

 oplysninger om fravær på grund af barns sygdom.
 Det bemærkes, at en tjenestemands adgang til at benytte ordningen kan  

 inddrages ved misbrug.
d.
Ovennævnte bestemmelser er tilsvarende vejledende for  

 ikke-tjenestemandsansat civilt personel, der aflønnes med en  

 tjenestemandslignende løn, samt ikke-tjenestemandsansat månedslønnet militært  

 personel til frivillig tjeneste.
For øvrige personalegrupper henvises til de  

 enkelte overenskomster.
 3. Kundgørelse for Forsvaret B. 9-1 af 3. juni 1992  

 ophæves.
 P.M.V.
 E.B.
