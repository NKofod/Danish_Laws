 Vejledning vedrørende oprettelse og drift af sendere for lokal  

 radiovirksomhed.
 I henhold til lovbekendtgørelse nr. 339 af 22. maj 1990 om radio- og  

 fjernsynsvirksomhed kan selskaber, foreninger og lignende samt kommuner få  

 tilladelse til lokal radiovirksomhed inden for et lokalt område.
Tilladelse til lokal radiovirksomhed (programtilladelse) gives af et  

 lokalt radionævn, der nedsættes af en kommunalbestyrelse.
I flere tilfælde er  

 der nedsat fælleskommunale radionævn for flere kommuner.
Nævnene giver  

 tilladelse til programvirksomhed inden for nævnets geografiske område og har  

 myndighed til at træffe afgørelse om sendetidens omfang og fordeling.
Hvis indehavere af programtilladelse mener, at der er behov for yderligere  

 sendemuligheder i området, skal de rette henvendelse herom til nævnet.
Hvis  

 nævnet tilslutter sig ønsket, rejser nævnet spørgsmålet overfor Udvalget  

 vedr.
Lokal Radio og TV.
Fordelingen af sendemulighederne inden for det  

 lokale område fastsættes af det lokale nævn.
 En afgørende forudsætning for, at der kan meddeles sendemulighed er, at  

 der ikke sker gensidige forstyrrelser af andre planlagte eller ibrugtagne  

 stationer her i landet eller i udlandet.
 Frekvenser til lokalradiosendere anvises i frekvensområdet 87,6 - 107,9  

 MHz.
Langt de fleste lokalradioer vil på længere sigt få anvist frekvenser i  

 båndet 104 - 107,9 MHz.
Dette bånd er i Danmark reserveret udelukkende til  

 lokalradioformål, men anvendelsen af frekvenserne er begrænset på grund af  

 nabolandenes brug af båndet til luftfartskommunikation.
Fra 31.12.1995 vil  

 hele frekvensområdet kunne anvendes til lokalradioformål.
 Tilladelse til oprettelse og drift af lokalradiosendere (teknisk  

 sendetilladelse ) udstedes af Teleinspektionen i henhold til  

 lovbekendtgørelse nr. 210 af 6. april 1976 om radiokommunikation.
 En forudsætning herfor er, at der er meddelt en eller flere  

 sendemuligheder (frekvenser) til brug for lokal radiovirksomhed i det  

 pågældende geografiske område.
Ansøgning om teknisk sendetilladelse indsendes til Teleinspektionen med  

 oplysning om brugerens navn og adresse, senderens installationsadresse, samt  

 navn og adresse på en kontaktperson.
Herudover skal fremlægges dokumentation  

 for gyldig programtilladelse fra det lokale radionævn.
 Teknisk sendetilladelse vil herefter blive udstedt til en  

 lokalradiosender, der normalt skal placeres inden for radionævnets  

 geografiske område.
 Der udstedes en teknisk sendetilladelse for hver sender, og der opkræves  

 en årlig tilladelsesafgift, der for tiden er 2.000 kr.
Såfremt flere brugere skal anvende samme sender, udstedes den tekniske  

 sendetilladelse til et samvirke, oprettet af brugerne.
Samvirket tager sig af  

 de praktiske og økonomiske forhold vedrørende senderens oprettelse og drift  

 og fordeler udgifterne hertil mellem samvirkets medlemmer.
 Sendeudstyret skal være typegodkendt af Teleinspektionen, og kan enten  

 anskaffes fra en privat leverandør, eller lejes hos Statens Teletjeneste.
Lokalradiosendere må maksimalt udstråle en effekt på 30 Watt fra en  

 senderantenne placeret i en højde op til 40 meter over jorden.
I effekten  

 medregnes antenneforstærkning og kabeltab.
Såfremt senderantennen placeres  

 højere end 40 meter over jorden, skal sendereffekten reduceres, så den  

 effektivt udstrålede effekt, omregnet til 40 meters højde, ikke overstiger de  

 maksimalt tilladte 30 Watt.
Sendernes rækkevidde kan på grund af lokale terrænforhold, bygninger m.m.  

 være forskellig.
Især modtagerens kvalitet, antenneforhold og antennens højde  

 over jorden er væsentlige faktorer - og et veldefineret dækningsområde kan  

 derfor være vanskeligt at beskrive.
 Ved frekvensplanlægningen er det imidlertid tilstræbt, at den enkelte  

 lokalradiostation sikres forstyrrelsesfri modtagning inden for en afstand på  

 5-10 km, idet der ved modtagelsen forudsættes anvendt en til formålet egnet  

 antenne.
I nogle områder er der imidlertid konstateret væsentlig større rækkevidder  

 end de nævnte 5-10 km.
I forbindelse med ibrugtagning af planlagte  

 radiofonistationer i Danmark og i udlandet må det forventes, at de enkelte  

 lokalradiostationers effektive rækkevidde bliver begrænset.
 I områder med dårlige modtageforhold kan det være nødvendigt at benytte en  

 udendørs opsat retningsantenne, rettet mod lokalradiosenderen.
 Programfremføringslinie (apl-linie) kan lejes hos den regionale  

 televirksomhed (KTAS, Fyns Telefon, Jydsk Telefon eller Tele Sønderjylland),  

 såfremt lokalradiosenderen ikke etableres ved radiostudiet.
Transportabelt sendeudstyr til trådløs overførsel af programmer fra et  

 reportagested til studiet kan etableres af lokalradioen/samvirket, efter  

 tilladelse fra Teleinspektionen.
Radioudstyret skal anvende frekvenser i  

 båndet 410 - 420 MHz.
Supplerende oplysninger Yderligere spørgsmål vedrørende oprettelse af sendere for lokalradio kan  

 rettes til:
Teleinspektionen Islands Brygge 81 2300 København S Tlf. 31 54 47 96 Leje af lokalradiosendere, samt projektering og etablering af senderanlæg  

 m.m.:
Statens Teletjeneste Telegade 2 2630 Tåstrup Tlf. 42 52 91 11 Leje af apl-linier:
Jydsk Telefon Sletvej 30 8310 Tranbjerg J.
Tlf. 86 29 33 66 Tele Sønderjylland H.P.Hanssensgade 21 6200 Aabenraa Tlf. 74 62 24 11 Fyns Telefon Klingenberg 16 5100 Odense C Tlf. 65 90 90 90 KTAS Net Postboks 330 1790 København V Tlf. 0019/ lokal 3990 Vejledning vedrørende oprettelse og drift af sendere for lokal  

 fjernsynsvirksomhed I henhold til lovbekendtgørelse nr. 339 af 22. maj 1990 om radio- og  

 fjernsynsvirksomhed kan selskaber, foreninger og lignende samt kommuner få  

 tilladelse til lokal fjernsynsvirksomhed inden for et lokalt område.
Tilladelse til lokal fjernsynsvirksomhed (programtilladelse) gives af et  

 lokalt tv-nævn, der nedsættes af en kommunalbestyrelse.
I flere tilfælde er  

 der nedsat fælleskommunale nævn for flere kommuner.
Nævnene giver tilladelse  

 til programvirksomhed indenfor nævnets geografiske område og har myndighed  

 til at træffe afgørelse om sendetidens omfang og fordeling.
Hvis indehavere af programtilladelse mener, at der er behov for yderligere  

 sendemuligheder i området, skal de rette henvendelse herom til nævnet.
Hvis  

 nævnet tilslutter sig ønsket, rejser nævnet spørgsmålet overfor Udvalget  

 vedr.
Lokal Radio og TV.
Fordelingen af sendemulighederne inden for det  

 lokale område fastsættes af det lokale nævn.
 En afgørende forudsætning for, at der kan meddeles sendemulighed er, at  

 der ikke sker gensidige forstyrrelser af andre planlagte eller ibrugtagne  

 tv-stationer her i landet eller i udlandet.
 Kanaler til lokal-tv-sendere anvises i UHF-tv-båndet (kanal 22 - 60) i  

 frekvensområdet 478 - 790 MHz.
UHF-tv-båndet anvendes også til TV 2s regionale og landsdækkende  

 tv-programmer, og til enkelte sendere for Danmarks Radios landdækkende  

 tv-program.
Herudover er der reserveret kanaler til Danmarks Radios  

 eventuelle overgang fra VHF-tv-båndet (kanal 2-12) til UHF-tv-båndet.
 På grund af de begrænsede frekvensmæssige muligheder, vil der fortrinsvis  

 blive udstedt tilladelser til lokal fjernsynsvirksomhed i bysamfund med over  

 25.000 indbyggere.
 Tilladelse til oprettelse og drift af lokal-tv-sendere (teknisk  

 sendetilladelse ) udstedes af Teleinspektionen i henhold til  

 lovbekendtgørelse nr. 210 af 6. april 1976 om radiokommunikation.
 En forudsætning herfor er, at der er meddelt en eller flere  

 sendemuligheder (kanaler) til brug for lokal fjernsynsvirksomhed i det  

 pågældende geografiske område.
Ansøgning om teknisk sendetilladelse indsendes til Teleinspektionen med  

 oplysning om brugerens navn og adresse, senderens installationsadresse, samt  

 navn og adresse på en kontaktperson.
Herudover skal fremlægges dokumentation  

 for gyldig programtilladelse fra det lokale tv-nævn.
 Teknisk sendetilladelse vil herefter blive udstedt til en lokal-tv-sender,  

 der normalt skal placeres inden for tv-nævnets geografiske område.
 Der udstedes en teknisk sendetilladelse for hver sender, og der opkræves  

 en årlig tilladelsesafgift, der for tiden er 8.000 kr.
Såfremt flere brugere skal anvende samme sender, udstedes den tekniske  

 sendetilladelse til et samvirke, oprettet af brugerne.
Samvirket tager sig af  

 de praktiske og økonomiske forhold vedrørende senderens oprettelse og drift  

 og fordeler udgifterne hertil mellem samvirkets medlemmer.
 Sendeudstyret skal være typegodkendt af Teleinspektionen, og kan enten  

 anskaffes fra en privat leverandør, eller lejes hos Statens Teletjeneste.
Der tillades normalt en udstrålet effekt på 200 W, fra en senderantenne  

 placeret i en højde op til 75 meter over jorden.
I effekten medregnes  

 antenneforstærkning og kabeltab.
Såfremt senderantennen placeres højere end  

 75 meter over jorden, skal sendereffekten reduceres, så den effektivt  

 udstrålede effekt, omregnet til 75 meters højde, ikke overstiger de tilladte  

 200 Watt.
Såfremt særlige forhold taler herfor, kan der i et vist omfang tillades  

 anvendt større sendeeffekter og antennehøjder.
Evt. ansøgning herom skal med  

 dokumentation fremsendes af det lokale nævn til Udvalget vedr.
Lokal Radio og  

 TV.
 Sendernes rækkevidde kan på grund af lokale terrænforhold, bygninger m.m.  

 samt sendeeffekter og antenneinstallationer være forskellig fra område til  

 område, - og et veldefineret dækningsområde kan derfor være vanskeligt at  

 beskrive.
 Ved frekvensplanlægningen er det imidlertid tilstræbt, at den enkelte  

 lokal-tv-station sikres forstyrrelsesfri modtagning inden for lokalområdet,  

 idet der ved modtagelsen forudsættes anvendt en til formålet egnet antenne.
I nogle områder er der imidlertid konstateret væsentlig større rækkevidder  

 end oprindeligt forudset.
I forbindelse med ibrugtagning af planlagte  

 tv-stationer til lokal-tv, TV 2 og Danmarks Radio samt ibrugtagning af  

 planlagte tv-stationer i udlandet må det forventes, at de enkelte  

 lokal-tv-stationers effektive rækkevidde bliver begrænset.
Det vil normalt altid være nødvendigt at benytte en udendørs opsat  

 retningsantenne, rettet mod lokal-tv-senderen.
Herudover kan det undertiden  

 være nødvendigt at anvende en selektiv antenneforstærker.
Programfremføring af tv-programmet fra studiet til senderen kan ske ved  

 hjælp af kabel eller ved hjælp af en radiokædeforbindelse i 23 GHz eller 50  

 GHz båndet, såfremt lokal-tv-senderen ikke etableres umiddelbart ved  

 tv-studiet.
Radiokædeforbindelsen kan lokal-tv-stationen/samvirket selv  

 etablere, efter indhentet tilladelse hertil fra Teleinspektionen.
Alternativt  

 kan der lejes en radiokædeforbindelse hos den regionale televirksomhed (KTAS,  

 Fyns Telefon, Jydsk Telefon eller Tele Sønderjylland).
Transportabelt sendeudstyr til trådløs overførsel af tv-programmer fra et  

 reportagested til studiet kan etableres af lokal-tv-foreningen/samvirket,  

 efter tilladelse fra Teleinspektionen.
Radioudstyret skal anvende frekvenser  

 i 10 GHz-båndet.
Supplerende oplysninger Yderligere spørgsmål vedrørende oprettelse af sendere for lokal  

 fjernsynsvirksomhed kan rettes til:
Teleinspektionen Islands Brygge 81 2300 København S Tlf. 31 54 47 96 Leje af lokal-tv-sendere, samt projektering og etablering af senderanlæg  

 m.m.:
Statens Teletjeneste Telegade 2 2630 Tåstrup Tlf. 42 52 91 11 Leje af apl-linier og radiokædeforbindelser:
