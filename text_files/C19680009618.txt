(Lov nr. 71 af 15. marts 1967) § 1.  Søfartens Fællesråd består af en formand og en  

 næstformand, der beskikkes af handelsministeren, samt af yderligere 10  

 medlemmer, der vælges af nedennævnte organisationer m.v.:
Danmarks Rederiforening Stk. 2.  I tilfælde af formandens forfald træder  

 næstformanden i hans sted.
 § 2.  Danmarks Rederiforening, Rederiforeningen af  

 1895 og Rederiforeningen for mindre skibe vælger i fællesskab 3 suppleanter  

 for rederrepræsentanterne, medens Sø-Restaurationens Forbund i Danmark,  

 Radiotelegrafistforeningen af 1917 og Dansk skipperforening af 1942 i  

 fællesskab vælger 3 suppleanter for de søfarendes repræsentanter.
Stk. 2.  I tilfælde af et medlems forfald fungerer en af  

 de udpegede suppleanter i hans sted.
Suppleanterne har i øvrigt adgang til  

 uden stemmeret at overvære rådets møder og er berettigede til at deltage i  

 forhandlingerne.
 § 3.  Søfartens Fællesråd er rådgivende for  

 handelsministeren i spørgsmål vedrørende forhyringsvirksomheden samt i  

 sådanne spørgsmål angående de søfarendes sociale forhold eller andre forhold  

 af fælles interesse for redere og søfarende, som ikke behandles af andre  

 særlige organer.
 Stk. 2.  Fællesrådet afgiver i overensstemmelse med  

 bestemmelsen i § 35, stk. 2, i lov om skibes bemanding, jfr.  

 lovbekendtgørelse nr. 114 af 2. april 1965, indstilling til handelsministeren  

 vedrørende spørgsmålet om, hvilken merværdi der kan tillægges sejlads med  

 godkendt skoleskib ved opgørelsen af den samlede fartstid som nævnt i lovens  

 § 35, stk. 1, ligesom rådet ytrer sig i sager vedrørende spørgsmålet om  

 fritagelse for opfyldelse af kravet om indfødsret ved erhvervelse af  

 sønæringsbeviser, jfr. lovens § 40, stk. 4 in fine.
 Stk. 3.  Fællesrådet kan selv optage spørgsmål som nævnt  

 i stk. 1 til behandling og afgive indstilling herom til handelsministeren.
 Stk. 4.  Til behandling af specielle spørgsmål kan  

 fællesrådet nedsætte underudvalg.
 Stk. 5.  Formanden kan i den udstrækning, det skønnes  

 formålstjenligt, tilkalde sagkyndige til at deltage i rådets behandling af  

 specielle spørgsmål.
§ 4.  Formanden sammenkalder rådet så ofte, han finder  

 det fornødent.
Rådet skal dog indkaldes, når mindst 3 medlemmer ønsker dette  

 og herom fremsætter skriftlig begæring til formanden.
 Stk. 2.  Tid og sted for fællesrådets møder fastsættes  

 af formanden, der foranlediger medlemmerne indvarslet til møderne og leder  

 forhandlingerne på disse.
§ 5.  For at beslutning kan træffes i fællesrådet,  

 skal formanden eller næstformanden og mindst 5 medlemmer være til stede.  

 Hvert medlem har een stemme, og afgørelser træffes ved simpelt flertal.
I  

 tilfælde af stemmelighed gør formandens stemme udslaget.
Eventuelle mindretal  

 kan begære deres bemærkninger vedføjet flertallets indstilling eller  

 udtalelse.
 § 6.  Over rådets forhandlinger og beslutninger føres  

 en protokol, der underskrives af formanden og sekretæren og i genpart  

 tilstilles samtlige medlemmer og suppleanter.
 Stk. 2.  Formanden drager omsorg for udførelse af rådets  

 beslutninger i overensstemmelse med de skete vedtagelser og underskriver på  

 rådets vegne fornødne skriftlige ekspeditioner.
 § 7.  Rådets medlemmer, suppleanter, sekretærer og  

 andre, der måtte blive indkaldt til at deltage i rådets møder, er forpligtet  

 til over for alle uvedkommende at bevare tavshed med hensyn til de forhold,  

 der kommer til deres kendskab under rådets forhandlinger, derunder såvel  

 angående de trufne beslutninger som angående stemmeafgivningen.
§ 8.  Fællesrådets sekretariatsforretninger varetages  

 af et af handelsministeriet nedsat sekretariat.
Formanden kan antage fornøden  

 yderligere medhjælp.
 Handelsministeriet, den 22. april 1968.
 Knud Thomsen.
/S.
Kirkman-Møller.
