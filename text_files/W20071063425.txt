Klage over overset træsplint på skadestuen (pind i venstre skinneben) Nævnet fandt ikke grundlag for kritik af afdelingslægen, der var behandlingsansvarlig læge ved første henvendelse på skadestuen og heller ikke af reservelægen, der tilså patienten anden gang.
Nævnet fandt dog i begge tilfælde, at det havde været hensigtsmæssigt, om der var blevet indkaldt til en ultralydsundersøgelse, på mistanke om et fremmedlegeme i benet.
 Nævnet lagde herved vægt på, at behandlingen af patienten i begge tilfælde var blevet udført på relevant vis.
 Nævnet oplyste i den forbindelse, at fremmedlegemer af biologisk materiale ikke med sikkerhed kan ses på et røntgenbillede.
