 I medfør af § 4 og § 14, stk. 1, i lov nr. 290 af 29. april 1992 om æg og  

 ægprodukter, § 19, stk. 1, og § 21 i lov nr. 342 af 14. maj 1992 om mælk,  

 mælkeprodukter, margarine m.v., § 24, stk. 1, og § 26 i lov nr. 343 af 14.  

 maj 1992 om kød samt § 28, stk. 3 og 5, og § 34 i lov om husdyrsygdomme, jf.  

 lovbekendtgørelse nr. 381 af 7. juni 1993, og tekstanmærkning nr. 59 ad § 24  

 på finansloven for 1995 og efter bemyndigelse fra landbrugs- og  

 fiskeriministeren fastsættes:
 § 1.  Denne bekendtgørelse omfatter betaling for  

 veterinærkontrol ved indførsel fra lande, der ikke er medlemmer af Den  

 Europæiske Union, og som foretages i henhold til bekendtgørelse om  

 veterinærkontrol ved indførsel af animalske levnedsmidler m.v. og  

 bekendtgørelse om veterinærkontrol ved ind- og udførsel af levende dyr og  

 visse produkter.
§ 2.  Til dækning af Veterinærdirektoratets udgifter i  

 forbindelse med veterinærkontrol af fersk kød fra husdyr af arterne svin,  

 kvæg, får, geder og hovdyr samt kødprodukter fremstillet af eller med sådant  

 fersk kød betales for kontrol på hverdage mellem kl. 6 og 17 kr. 576. For  

 kontrol på hverdage, der udføres mellem kl. 17 og 22, betales kr. 768.  

 Kontrol på hverdage mellem kl. 22 og 6, på lørdage efter kl. 14 samt på søn-  

 og helligdage betales med kr. 960. Der betales dog mindst 5 ECU pr. ton og 30  

 ECU pr. parti.
Omregning af ECU sker på basis af den kurs, der er  

 offentliggjort i EF-Tidende den første arbejdsdag i september i det  

 forudgående år.
Dog anvendes for 1995 kursen 7,77.
 § 3.  Til dækning af Veterinærdirektoratets udgifter i  

 forbindelse med veterinærkontrol af levende dyr, dokument- og  

 identitetskontrol af de i bilaget anførte produkter, samt veterinærkontrol af  

 produkter, der ikke er omfattet af § 2 eller bilaget, betales pr. påbegyndt  

 kvarter:
 Stk. 2.  Indtil den 30. juni 1995 betales de i stk. 1  

 anførte takster for fysisk kontrol af de i bilaget anførte produkter.
§ 4.  Udover den i § 3, stk. 1, anførte betaling for  

 dokument- og identitetskontrol af de i bilaget anførte produkter skal der ske  

 betaling til dækning af Veterinærdirektoratets udgifter i forbindelse med  

 stikprøvemæssig fysisk kontrol for hvert parti.
Betalingen, der skal erlægges  

 for hvert parti af de i bilaget anførte produkter, er afhængig af tidspunktet  

 for den stedfundne dokument- og identitetskontrol og sker efter følgende  

 takster:
 § 5.  Dyrene, produkterne eller levnedsmidlerne kan  

 først frigives, når betaling for veterinærkontrollen har fundet sted.
 § 6.  Betaling for påbudte laboratorieanalyser m.m.  

 sker i henhold til de gældende regler.
 § 7.  Håndtering og eventuel oplagring af  

 levnedsmidler eller produkter samt opstaldning i forbindelse med  

 veterinærkontrol betales særskilt.
 § 8.  For erindringsskrivelser vedrørende ikke  

 rettidig betaling opkræves et gebyr på 40 kr.
 Stk. 2.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 § 9.  Bekendtgørelsen træder i kraft den 15. april  

 1995, idet § 4 dog først har virkning fra 1. juli 1995.
 Stk. 2.  Samtidig ophæves bekendtgørelse nr. 843 af 12.  

 oktober 1992 om betaling for veterinærkontrol ved indførsel fra lande, der  

 ikke er medlemmer af Det Europæiske Økonomiske Fællesskab.
 § 10.  Bekendtgørelsen gælder ikke for Grønland.
Veterinærdirektoratet, den 4. april 1995 P.
V.
V.
Torben Nielsen / Flemming Nielsen Bilag Produktgruppe Kategori I 1. Hele æg 2. Svinefedt og afsmeltet fedt til teknisk brug 3. Dyretarme til teknisk brug 4. Rugeæg Kategori II 1. Fjerkrækød og fjerkrækødprodukter 2. Kanin, vildtkød (vildtlevende/opdrættet) og  

 produkter heraf 3. Mælk og mejeriprodukter (til konsum) 4. Ægprodukter 5. Forarbejdet animalsk protein til konsum 6. Honning Kategori III 1. Sæd 2. Embryoner, herunder øjenæg af akvakulturprodukter 3. Gylle 4. Mælk og mejeriprodukter (ikke til konsum) 5. Gelatine 6. Frølår og snegle 7. Ben og benprodukter 8. Huder og skind 9. Børster, uld, hår og fjer 10. Horn, hornprodukter, hove og klove samt produkter  

 heraf 11. Biavlsprodukter 12. Jagttrofæer 13. Forarbejdet foder til selskabsdyr 14. Råvarer til fremstilling af foder til selskabsdyr 15. Råvarer, blod, blodprodukter, kirtler og organer  

 til farmaceutisk anvendelse 16. Blodprodukter til teknisk brug 17. Patogener 18. Hø og halm (* 1) Bekendtgørelsen gennemfører Rådets direktiv 85/73 som ændret ved  

 Rådets direktiv 94/64, EF-Tidende 1994, L 368, s. 8.
