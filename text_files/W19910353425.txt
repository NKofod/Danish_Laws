 Et medlem, der i perioden fra august 1989 til oktober 1990 havde en  

 verserende dagpengesag i kassen, betalte ikke kontingent for februar 1990,  

 efter at kassen havde sendt sædvanlig rykkerskrivelse.
 Ankenævnet ophævede beslutningen om at slette medlemmet af kassen, da  

 medlemmet på tidspunktet for slettelsen havde meldt sig ledig og begæret  

 dagpenge, og kassen behandlede hendes dagpengesag.
 Da et medlem ikke havde betalt kontingent for februar 1990 sendte kassen  

 den 7. marts 1990 et erindringsbrev med sidste betalingsfrist den 2. april  

 1991.
 Da der ikke betaltes, slettedes pågældende som medlem af kassen.
 Medlemmet havde begæret dagpenge efter arbejdsophøret i august 1989, men  

 hun fik først udbetalt dagpenge for tiden indtil den 31. januar 1990 i  

 oktober 1990, fordi kassen først da modtog de nødvendige papirer fra  

 medlemmet.
 Direktoratet fandt det godtgjort, at kassen havde fulgt den i  

 arbejdsløshedsforsikringsloven foreskrevne fremgangsmåde, og at pågældende  

 derfor med rette var slettet som medlem af kassen.
 Kassen oplyste, at den først fik de nødvendige papirer i oktober 1990  

 -altså med ca. 1 års forsinkelse.
 Da medlemmet var slettet på dette tidspunkt, kunne der kun udbetales til  

 udgangen af januar 1990.
 Ankenævnet ophævede beslutningen om at slette medlemmet.
 Ved afgørelsen lagde nævnet vægt på, at medlemmet på tidspunktet for  

 slettelsen havde meldt sig ledig og begæret dagpenge, og at kassen behandlede  

 hendes dagpengesag, jf. lov om arbejdsformidling og arbejdsløshedsforsikring  

 m.v., § 78, stk. 2 og 3, og princippet i stk. 5.
 Offentliggjort i Meddelelser fra DFA nr. 40/91.
