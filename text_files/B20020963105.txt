Bekendtgørelse om  

 skadesforsikringsselskabers årsregnskaber1) I medfør af § 122, stk. 2, § 123, stk. 1, og § 260,  

 stk. 3, i lov om forsikringsvirksomhed, jf. lovbekendtgørelse nr. 645  

 af 5. august 2002 fastsættes:
Kapitel 1 Anvendelsesområde og definitioner § 1.  Forsikringsselskaber bortset fra selskaber,  

 der driver direkte livsforsikringsvirksomhed, skal udarbejde  

 årsregnskaber efter reglerne i denne bekendtgørelse.
 Stk. 2.  Selskaber omfattet af stk. 1 skal endvidere  

 udarbejde halvårsregnskab, jf. § 81 a.
 § 2.  I denne bekendtgørelse forstås ved:
 1) 	Kapitalandele:
 Andele i aktieselskaber (aktier), andele i anpartsselskaber (anparter)  

 samt andele i andre virksomheders egenkapital.
 2) 	Associerede virksomheder:
Virksomheder, der ikke er dattervirksomheder, men i hvilke et selskab  

 og dets dattervirksomheder besidder kapitalandele og udøver en  

 betydelig indflydelse på virksomhedernes driftsmæssige og  

 finansielle ledelse.
Et forsikringsselskab formodes at udøve betydelig  

 indflydelse, hvis selskabet besidder 20 pct. eller mere af  

 stemmerettighederne.
 3) 	Moderselskaber:
 Selskaber som:
a) 	besidder flertallet af stemmerettighederne i en virksomhed, b) 	besidder kapitalandele i en virksomhed og har ret til at  

 udnævne eller afsætte et flertal af medlemmerne i virksomhedens  

 bestyrelse, direktion eller tilsvarende ledelsesorgan, c) 	besidder kapitalandele i en virksomhed og har ret til at  

 udøve en bestemmende indflydelse over virksomheden på grundlag  

 af vedtægter eller aftale med denne i øvrigt, d) 	besidder kapitalandele i en virksomhed og på grundlag af  

 aftale med andre, der besidder kapitalandele, råder over flertallet af  

 stemmerettighederne i virksomheden eller e) 	besidder kapitalandele i en virksomhed og udøver en  

 bestemmende indflydelse over denne.
 4) 	Dattervirksomheder:
 Virksomheder med hvilke et selskab direkte eller indirekte har en af  

 de i nr. 3 nævnte forbindelser.
 5) 	Tilknyttede virksomheder:
 Et selskabs dattervirksomheder, dets moderselskaber og disses  

 dattervirksomheder.
 6) 	Genforsikring:
Kontrakt, hvorefter der mod betaling ydes et forsikringsselskab  

 (cedent) dækning for forsikringsmæssige risici, som cedenten har  

 påtaget sig i forhold til dets forsikringstagere.
Udveksling af  

 beløb og mellemværender mellem to forsikringsselskaber, som ikke  

 har grundlag i en kontrakt i overensstemmelse med denne definition, må  

 ikke, uanset den tilgrundliggende kontrakts benævnelse,  

 regnskabsmæssigt behandles som genforsikring efter denne  

 bekendtgørelses bestemmelser.
At poster i regnskabet opgøres  

 før hensyntagen til genforsikringen, angives med forstavelsen  

 "brutto". At poster i regnskabet opgøres efter hensyntagen til  

 genforsikringen, betegnes med udtrykket "for egen regning", forkortet  

 "f.e.r.".
 Stk. 2. Ved opgørelse af stemmerettigheder og  

 rettigheder til at udnævne eller afsætte medlemmer af  

 ledelsesorganer, jf. stk. 1, nr. 2 og 3, medregnes både rettigheder,  

 der besiddes af selskabet og dets dattervirksomheder.
 Stk. 3. Ved opgørelse af stemmerettigheder i en  

 dattervirksomhed eller en associeret virksomhed, jf. stk. 1, nr. 2 og 3, ses  

 der bort fra stemmerettigheder, som knytter sig til kapitalandele, der  

 besiddes af virksomheden selv eller dennes dattervirksomheder.
Kapitel 2 Bestemmelser om opstilling af balance og  

 resultatopgørelse § 3.  Balance og resultatopgørelse skal opstilles i  

 skematisk form i overensstemmelse bilag 1 og 2.
 Stk. 2. Opstilling af balance og resultatopgørelse  

 må kun ændres fra det ene år til det andet, hvis  

 særlige forhold tilsiger dette. Ændringen skal anføres i  

 noterne og behørigt begrundes.
 § 4. De i skemaerne i bilag 1 og 2 angivne poster  

 skal anføres særskilt og i den angivne rækkefølge.  

 Under forudsætning af at opstillingsskemaernes struktur opretholdes,  

 kan der foretages en mere detaljeret opdeling, og der kan tilføjes nye  

 poster, når disses indhold ikke er dækket af en eksisterende  

 post.
Stk. 2. Poster, der kun indeholder ubetydelige  

 beløb, kan sammendrages med andre poster.
Denne sammendragsmulighed  

 finder ikke anvendelse på underposter til post 1.  

 Præmieindtægter f.e.r. og til post 3. Erstatningsudgifter  

 f.e.r. i resultatopgørelsen samt på poster under III.  

 Forsikringsmæssige hensættelser på balancens  

 passivside.
§ 5. Ved hver post i balance og  

 resultatopgørelse anføres de tilsvarende beløb for det  

 foregående regnskabsår.
Hvis beløbene ikke er  

 sammenlignelige, skal der så vidt muligt foretages en tilpasning af  

 beløbene.
Manglende sammenlignelighed eller foretaget tilpasning skal  

 angives og behørigt begrundes i noterne.
 Stk. 2. Poster i balance og resultatopgørelse, som  

 ikke indeholder noget beløb, skal kun medtages, hvis det  

 foregående årsregnskab indeholder en sådan post.
 § 6. Modregning mellem aktiv- og passivposter  

 eller mellem udgifts- og indtægtsposter er ikke tilladt, medmindre  

 andet fremgår af denne bekendtgørelse.
 § 7. Hvis et aktiv eller passiv henhører  

 under flere poster i opstillingsskemaet, skal dets forbindelse med andre  

 poster angives enten under den post, hvor det er opført, eller i  

 noterne, hvis denne angivelse er nødvendig for forståelsen af  

 årsregnskabet.
 § 8. Balancens poster opstilles efter  

 indarbejdning af den af bestyrelsen foreslåede fordeling af årets  

 overskud eller dækning af årets underskud.
Kapitel 3 Særlige bestemmelser for enkelte poster i  

 resultatopgørelsen § 9. Under underpost 1.1. Bruttopræmier  

 opføres beløb forsikringsselskabet i regnskabsåret har  

 modtaget eller har fået til gode for direkte og indirekte forsikringer,  

 hvis forsikringsperiode er påbegyndt før regnskabsårets  

 afslutning.
Bruttopræmier opføres med fradrag af ristornerede  

 præmiebeløb, bonus og præmierabatter, der ydes  

 forsikringstagere uafhængigt af skadesforløbet, samt eksklusive  

 afgifter til offentlige myndigheder opkrævet sammen med  

 præmierne.
I forbindelse med coassurance indgår den andel af den  

 samlede præmie, der vedrører selskabet.
 Stk. 2. Under underpost 1.2. Afgivne  

 forsikringspræmier opføres beløb forsikringsselskabet  

 i regnskabsåret har betalt til eller er blevet genforsikringsselskaber  

 skyldige for genforsikringsdækning.
 Stk. 3. Under underpost 1.3. Ændring i  

 bruttopræmiehensættelser opføres forskellen mellem  

 bruttopræmiehensættelserne ved regnskabsårets begyndelse og  

 ved regnskabsårets slutning, jf. § 25.
 Stk. 4. Under underpost 1.4. Ændring i  

 genforsikringsandel af præmiehensættelser opføres  

 forskellen mellem den andel af bruttopræmiehensættelserne, der  

 kan henføres til genforsikringsdækning ved regnskabsårets  

 begyndelse og ved regnskabsårets slutning.
 Stk. 5. Den andel af forskelsbeløbene efter stk. 3  

 og 4, der kan henføres til valutaomregningsforskelle opføres  

 ikke under posterne 1.3. og 1.4., men under post 12.  

 Valutakursregulering, jf. § 18.
 Stk. 6. Under hovedposten 1.  

 Præmieindtægter f.e.r. opføres resultatet af  

 underposterne 1.1.-1.4.
§ 10. Under post 2. Forsikringsteknisk rente  

 f.e.r. opføres et beregnet renteafkast af årets  

 gennemsnitlige forsikringsmæssige hensættelser f.e.r.
Som rente  

 anvendes gennemsnittet af den af Københavns Fondsbørs ved  

 udgangen af hver måned i regnskabsåret offentliggjorte effektive  

 gennemsnitsobligationsrente før beskatning af samtlige obligationer  

 med en restløbetid på under 3 år.
Et tilsvarende  

 beløb fradrages under post 13. Overført til  

 forsikringsteknisk rente.
 Stk. 2. Er selskabets forsikringsmæssige  

 hensættelser opgjort under hensyntagen til rente, jf. § 52, stk. 3 og  

 4, fradrages den del af forøgelsen af hensættelserne, der kan  

 henføres til diskonteringen, i beløbet under post 2.  

 Forsikringsteknisk rente f.e.r.
 Stk. 3. I selskaber, der driver indirekte forretning,  

 skal den del af de forsikringsmæssige hensættelser f.e.r., der  

 modsvares af genforsikringsdepoter ikke indgå i beregningsgrundlaget  

 efter stk. 1. Årets rente af genforsikringsdepoterne skal indgå i  

 beløbet under post 2. Forsikringsteknisk rente f.e.r.
 Stk. 4. Post 2. Forsikringsteknisk rente f.e.r.  

 forklares og specificeres på de beløb, der fremkommer efter stk.  

 1, 2 og 3 i en note.
§ 11. Under underpost 3.1. Udbetalte  

 bruttoerstatninger opføres beløb, der i regnskabsåret  

 er betalt for forsikringsskader.
Beløbet skal indbefatte interne og  

 eksterne udgifter til besigtigelse og vurdering af skaderne samt udgifter til  

 bekæmpelse og begrænsning af indtrufne skader.
Udbetalte  

 bruttoerstatninger opføres efter fradrag af beløb, der er  

 modtaget som følge af selskabets overtagelse af forsikrede  

 værdier eller indtræden i forsikredes rettigheder ved  

 erstatningernes udbetaling.
 Stk. 2. Under underpost 3.2. Modtaget  

 genforsikringsdækning opføres beløb,  

 forsikringsselskabet i regnskabsåret har modtaget fra selskabets  

 genforsikrere til dækning af indtrufne skader i overensstemmelse med  

 genforsikringskontrakter.
 Stk. 3. Under underpost 3.3. Ændring i  

 bruttoerstatningshensættelser opføres forskellen mellem  

 bruttoerstatningshensættelserne ved regnskabsårets slutning og  

 ved regnskabsårets begyndelse, jf. § 26, samt den tilsvarende  

 ændring i hensættelser for løbende ydelser i  

 arbejdsskadeforsikring.
 Stk. 4. Under underpost 3.4. Ændring i  

 genforsikringsandel af erstatningshensættelser opføres  

 forskellen mellem den andel af bruttoerstatningshensættelserne, der kan  

 henføres til genforsikringsdækningen ved regnskabsårets  

 slutning og ved regnskabsårets begyndelse.
 Stk. 5. Den andel af forskelsbeløbene efter stk. 3  

 og 4, der kan henføres til valutaomregningsforskelle, opføres  

 ikke under posterne 3.3. og 3.4., men under post 12.  

 Valutakursregulering, jf. § 18.
 Stk. 6. Er hensættelserne opgjort under hensyntagen  

 til rente, jf. § 52, stk. 3 og 4, opføres den andel af  

 forskelsbeløbene efter stk. 3 og 4, der kan henføres til  

 diskonteringen, ikke under posterne 3.3. og 3.4., men fradrages i post 2.  

 Forsikringsteknisk rente f.e.r., jf. § 10, stk. 2.
 Stk. 7. Under hovedposten 3. Erstatningsudgifter  

 f.e.r. opføres resultatet af underposterne 3.1.-3.4.
 § 12. Under hovedpost 5. Bonus og  

 præmierabatter opføres de præmiebeløb, der er  

 tilbagebetalt eller skal tilbagebetales til forsikringstagere, når  

 størrelsen af tilbagebetalingen fastlægges på grundlag af  

 skadesforløbet i regnskabsåret på den enkelte forsikring  

 eller en bestand af forsikringer ud fra kriterier, der er fastlagt før  

 regnskabsårets begyndelse eller ved forsikringernes tegning.
 § 13. Under hovedpost 6.  

 Forsikringsmæssige driftsomkostninger opføres de  

 omkostninger, som er forbundet med at erhverve og administrere selskabets  

 forsikringsbestand, herunder den hertil svarende andel af  

 personaleomkostninger, provisioner, markedsføringsomkostninger,  

 husleje, udgifter til kontorartikler og kontorhold samt afskrivninger  

 på aktiver opført under aktivpost 10.
 Stk. 2. Den andel af de forsikringsmæssige  

 driftsomkostninger, der kan henføres til erhvervelse og fornyelse af  

 forsikringsbestanden opføres under underpost 6.1.  

 Erhvervelsesomkostninger.
 Stk. 3. Har selskabet udført erhvervelses-  

 og/eller administrative opgaver for tilknyttede virksomheder, som afregnes  

 på omkostningsdækkende basis, kan det modtagne vederlag  

 opføres som et fradrag i hovedpost 6. Fradraget kan enten  

 opføres under en særskilt underpost benævnt Refusion  

 fra tilknyttede virksomheder eller foretages i en af eller i begge  

 underposterne 6.1. og 6.2. og specificeres da i en note.
 § 14. Under underpost 8.1. Indtægter fra  

 tilknyttede virksomheder opføres den til kapitalandelene svarende  

 andel i dattervirksomhedernes resultater, jf. § 38, stk. 4, samt udbytter fra  

 og værdiregulering af øvrige kapitalandele i tilknyttede  

 virksomheder.
 Stk. 2. Under underpost 8.2. Indtægter fra  

 associerede virksomheder opføres den til kapitalandelene i  

 associerede virksomheder svarende andel af resultaterne i virksomhederne, jf.  

 § 38, stk. 5.
Stk. 3. Under underpost 8.3. Indtægter af grunde  

 og bygninger opføres overskud eller underskud ved drift af  

 selskabets grunde og bygninger inklusive en beregnet lejeindtægt af  

 grunde og bygninger, som selskabet ejer og benytter i sin drift.  

 Beløbet opføres efter fradrag af udgifter til  

 ejendomsadministration, men før fradrag af prioritetsrenter, der  

 opføres under post 10.2. Renteudgifter.
Regulering af grunde og  

 bygningers værdi opføres ikke under denne post, men under post 9  

 eller post 11.
Stk. 4. Under underpost 8.4. Renter og udbytter  

 m.v. opføres renter og rentelignende indtægter af  

 obligationer, andre værdipapirer, udlån, indlån og  

 tilgodehavender, herunder indeksregulering af indeksobligationer,  

 kursgevinster ved afdrag og indfrielse samt kursgevinster ved salg af  

 udtrukne obligationer.
Endvidere opføres under denne post udbytter af  

 kapitalandele med mindre beløbene henhører under underposterne  

 8.1. og 8.2.
 Stk. 5. Under underpost 8.5. Realiserede gevinster  

 på investeringsaktiver opføres en nettogevinst ved salg af  

 aktiver, der henhører under gruppen af investeringsaktiver i balancen,  

 medmindre gevinsten henhører under en anden post, jf. § 18. Gevinsten  

 opgøres som forskellen mellem salgsprisen og aktivets værdi i  

 henhold til primobalancen eller, hvis aktivet er erhvervet i  

 regnskabsåret, anskaffelsesprisen.
 § 15. Under post 9. Urealiserede gevinster  

 på investeringsaktiver opføres en positiv nettoforskel  

 mellem ultimobalanceværdien og primobalanceværdien af aktiver,  

 der henhører under gruppen af investeringsaktiver i balancen,  

 medmindre forskelsbeløbet henhører under en anden post, jf. §  

 14, stk. 1 og 2, § 18 og § 38, stk. 4 og 5. Er aktivet erhvervet i  

 regnskabsåret, anvendes anskaffelsesprisen i stedet for  

 primobalanceværdien.
 § 16. Under underpost 10.1.  

 Administrationsomkostninger i forbindelse med investeringsvirksomhed  

 opføres de omkostninger, der kan henføres til handel med og  

 administration af selskabets investeringsaktiver, jf. dog § 14, stk. 3.
 Stk. 2. Under underpost 10.3. Realiserede tab på  

 investeringsaktiver opføres et nettotab ved salg af aktiver, der  

 henhører under gruppen af investeringsaktiver i balancen, medmindre  

 forskellen henhører under en anden post, jf. § 18. Tabet  

 opgøres som forskellen mellem salgsprisen og aktivets værdi i  

 henhold til primobalancen eller anskaffelsesprisen, hvis aktivet er erhvervet  

 i regnskabsåret.
 § 17. Under post 11. Urealiserede tab på  

 investeringsaktiver opføres en negativ nettoforskel mellem  

 ultimobalanceværdien og primobalanceværdien af aktiver, der  

 henhører under gruppen af investeringsaktiver i balancen, medmindre  

 forskelsbeløbet henhører under en anden post, jf. § 14, stk. 1  

 og 2, § 18 og § 38, stk. 4 og 5. Er aktivet erhvervet i regnskabsåret  

 anvendes anskaffelsesprisen i stedet for primobalanceværdien.
 § 18. Under post 12. Valutakursregulering  

 opføres den del af samtlige posters værdiregulering samt  

 salgsgevinster eller -tab, der kan henføres til valutakursforskelle  

 ved omregning til danske kroner, herunder vedrørende primoregulering  

 af datter- og associerede virksomheders indre værdi.
§ 19. Under posterne 14. og 15. Andre  

 ordinære indtægter/udgifter opføres indtægter og  

 udgifter i forbindelse med agenturvirksomhed, anden accesorisk virksomhed,  

 administration for andre selskaber samt andre sædvanligt forekommende  

 indtægter og udgifter, der ikke kan henføres til selskabets  

 forsikringsbestand eller investeringsaktiver.
Indtægter og udgifter i  

 forbindelse med administration for tilknyttede virksomheder kan dog  

 opføres under post 6, jf. § 13, stk. 3. Er beløbene under post  

 14 eller 15 af væsentlig betydning skal de forklares i en note.
§ 20. Under posterne 16. og 17.  

 Ekstraordinære indtægter/udgifter opføres  

 indtægter og udgifter, der efter deres karakter er usædvanlige  

 for selskabet.
Er beløbene under post 16 eller 17 af væsentlig  

 betydning skal de forklares i en note.
§ 21. Under post 18. Skat opføres  

 den skat, der påhviler årets resultat, uanset om en del heraf  

 først beskattes i senere regnskabsperioder.
Skat, der ikke er aktuel  

 på grund af en tidsmæssig forskel mellem årets resultat og  

 årets skattepligtige indkomst, overføres til passivpost 13.  

 Hensættelser til skatter.
Kapitel 4 Særlige bestemmelser for enkelte poster i  

 balancen § 21 a.
Under aktivpost I.
Immaterielle aktiver  

 opføres et eventuelt forskelsbeløb (goodwill) på  

 erhvervelsestidspunktet mellem anskaffelsesprisen og den værdi, de  

 erhvervede aktiver eller passiver kan ansættes til efter reglerne i  

 denne bekendtgørelse, samt andre immaterielle aktiver, herunder  

 aktiverede udviklingsomkostninger og aktiveret computersoftware.
§ 22. Under aktivposterne 2.2. Udlån til  

 tilknyttede virksomheder og 2.4. Udlån til associerede  

 virksomheder opføres ansvarlig lånekapital og andre  

 langfristede lån til de pågældende virksomheder.  

 Øvrige tilgodehavender hos de pågældende virksomheder  

 opføres under aktivpost 7 eller aktivpost 8 eller under en anden post,  

 hvorunder tilgodehavendet efter sin art henhører.
Indgår der  

 blandt aktiverne placeringer i tilknyttede eller associerede virksomheder,  

 som ikke er opført under posterne 2, 7 eller 8, skal dette oplyses i  

 en note med beløbsangivelse.
§ 23. Aktivpost 4. Genforsikringsdepoter  

 anvendes af selskaber, der driver indirekte forsikring, og anvendes til  

 skyldige beløb som i henhold til genforsikringskontrakter  

 tilbageholdes af cedenter.
Under posten må ikke opføres aktiver,  

 som ejes af genforsikringsselskabet og er lagt til sikkerhed for cedenters  

 krav.
§ 23 a.
Under aktivpost 10. Driftsmidler  

 opføres også udgifter til indretning af lejede lokaler.
§ 24. Under passivpost II.
Efterstillede  

 kapitalindskud opføres gældsforpligtelser (evt. stiftet ved  

 udstedelse af værdipapirer), om hvilke det gælder, at kreditors  

 krav træder tilbage for alle øvrige kreditorkrav.
 § 25. Under passivpost 6.1.  

 Bruttopræmiehensættelser opføres den del af  

 bruttopræmier, jf. § 9, stk. 1, der svarer til den ikke forløbne  

 del af forsikringsperioderne, jf. § 51.
§ 26. Under passivpost 7.1.  

 Bruttoerstatningshensættelser opføres beløb til  

 dækning af senere betalinger for skadesbegivenheder indtruffet i  

 regnskabsåret eller tidligere.
Hensættelserne skal indbefatte  

 forventede omkostninger til bekæmpelse og begrænsning af skaderne  

 samt omkostninger til besigtigelse og vurdering af skaderne.
 § 27. Under passivpost 9. Hensættelser  

 til bonus og præmierabatter opføres ubetalte beløb,  

 der er udgiftsført i overensstemmelse med § 12, herunder en positiv  

 bonusfond i medfør af det særlige regnskab vedrørende  

 arbejdsskadeforsikringsvirksomhed.
§ 28. Under passivpost 10.  

 Udjævningshensættelser opføres beløb, der er  

 hensat til udjævning af erstatningsudgifterne for egen regning over en  

 flerårig periode, når de årlige erstatningsudgifter  

 erfaringsmæssigt udviser udsving.
Beløbet forklares og  

 specificeres på relevante brancher og brancheområder i en  

 note.
 Stk. 2. Beløb, der er hensat i medfør af  

 bekendtgørelse nr. 726 af 27. november 1989 om  

 udjævningshensættelser inden for kredit- og kautionsforsikring,  

 opføres ligeledes under passivpost 10.
 § 29. Under passivpost 11. Andre  

 forsikringsmæssige hensættelser f.e.r. opføres  

 følgende:
1) 	Hensættelser for ikke afløben risiko, dvs.  

 beløb, der ud over præmiehensættelserne og fremtidige  

 præmierater er nødvendige for at dække forventede  

 omkostninger og erstatningsudgifter på endnu ikke indtrufne skader i de  

 endnu ikke forløbne dele af forsikringsperioderne under  

 ikraftværende forsikringer.
Ved opgørelsen af disse  

 hensættelser tages ikke hensyn til forhold og begivenheder, der  

 først er indtruffet efter balancetidspunktet.
 2) 	Hensættelser for stigende alder, når de risici, der  

 dækkes, vokser med forsikredes alder og der ikke opkræves  

 naturlig præmie.
 3) 	Hensættelser for åbent regnskabsår, jf. § 55.
 4) 	Livsforsikringshensættelser i selskaber, der driver indirekte  

 livsforsikring, opgjort af selskabets ansvarshavende aktuar.
 Stk. 2. Andre forsikringsmæssige hensættelser  

 f.e.r. specificeres i en note på de i stk. 1 anførte kategorier  

 med angivelse af bruttohensættelser og genforsikringsandele samt med  

 angivelse af de tilsvarende beløb for det foregående  

 regnskabsår.
 § 30. Genforsikringsandelene af de  

 forsikringsmæssige hensættelser, passivposterne 6.2., 7.2., 8.2.  

 og 11.2., skal indeholde de beløb, som i henhold til de af selskabet  

 indgåede genforsikringskontrakter kan forventes modtaget fra  

 genforsikrere.
§ 31. Udgifter, der er afholdt før  

 balancetidspunktet, men som vedrører de efterfølgende år,  

 skal opføres under periodeafgrænsningsposterne i aktiverne.  

 Indtægter, som er indgået før balancetidspunktet, men som  

 vedrører de efterfølgende år, skal opføres under  

 periodeafgrænsningsposterne i passiverne.
Dette gælder dog ikke  

 for indgåede præmier, medmindre forsikringsperioden først  

 påbegyndes efter regnskabsårets afslutning.
 Stk. 2. Den andel af de i regnskabsåret afholdte  

 erhvervelsesomkostninger, der i medfør af stk. 1, 1. pkt., kan  

 opføres under aktivpost 15. Forudbetalte  

 erhvervelsesomkostninger, må ikke overstige den andel, som  

 bruttopræmiehensættelserne udgør af årets  

 bruttopræmier.
Stk. 3. Udgifter, dog ikke erstatningsudgifter, som  

 vedrører regnskabsåret, men som først vil blive betalt i  

 de efterfølgende år, skal opføres under gæld.  

 Indtægter, der vedrører regnskabsåret, men som  

 først betales efter balancetidspunktet, skal opføres under  

 tilgodehavender.
Påløbne, uforfaldne renter samt optjent,  

 uforfalden lejeindtægt opføres dog under aktivpost 14.  

 Tilgodehavende renter samt optjent leje.
 Stk. 4. Hvis de udgifter eller indtægter, der er  

 nævnt i stk. 1 og 3, er af væsentlig betydning, skal de forklares  

 i noterne.
§ 32. Under passivpost IV.
Hensættelser  

 til andre risici og omkostninger må ikke opføres  

 forpligtelser i henhold til de af selskabet udstedte forsikringer og kun  

 beløb, som har til formål at dække bestemte tab,  

 forpligtelser eller omkostninger, som kan henføres til samme eller  

 tidligere regnskabsår, og som på balancetidspunktet er  

 sandsynlige eller sikre, men som er uvisse med hensyn til deres  

 størrelse eller tidspunktet for deres afholdelse.
Hvis beløbene  

 er af væsentlig betydning, skal de forklares i noterne.
 § 33. Forsikringsmæssige hensættelser  

 og andre hensættelser må ikke anvendes til regulering af  

 aktivernes værdi og må endvidere ikke overstige det beløb,  

 som er nødvendigt.
§ 34. Passivpost V.
Genforsikringsdepoter  

 anvendes af cedenter til skyldige beløb, som selskabet har  

 tilbageholdt eller modtaget fra genforsikrere i henhold til  

 genforsikringskontrakter.
Under posten må ikke opføres aktiver,  

 som ejes af genforsikrere og er lagt til sikkerhed for selskabets krav.
Kapitel 5 Bestemmelser om femårsoversigten § 35. I femårsoversigten angives i skematisk form hovedtal  

 samt nøgletal for regnskabsåret samt tilsvarende tal for de  

 forudgående 4 regnskabsår.
 Stk. 2. Femårsoversigten skal mindst indeholde  

 følgende hovedtal:
 1) 	Præmieindtægter f.e.r.
 2) 	Erstatningsudgifter f.e.r.
 3) 	Forsikringsmæssige driftsomkostninger f.e.r., i alt.
 4) 	Forsikringsteknisk resultat.
 5) 	Resultat af investeringsvirksomhed, i alt, efter overførsel  

 af forsikringsteknisk rente.
 6) 	Årets resultat.
 7) 	Afløbsresultat f.e.r., jf. § 71.
 8) 	Forsikringsmæssige hensættelser f.e.r., i alt.
 9) 	Egenkapital, i alt.
 10) Aktiver, i alt.
 Stk. 3. Femårsoversigten skal endvidere indeholde  

 mindst følgende nøgletal:
 1) 	Erstatningsprocent (forholdet mellem erstatningsudgifter f.e.r. og  

 præmieindtægter f.e.r.).
 2) 	Omkostningsprocent (forholdet mellem forsikringsmæssige  

 driftsomkostninger f.e.r. og præmieindtægter f.e.r.).
 3) 	Egenkapitalforrentning i procent (forholdet mellem årets  

 resultat og årets gennemsnitlige egenkapital, i alt).
 4) 	Solvensdækning (forholdet mellem basiskapital og  

 solvensmargen).
 Stk. 4. Til brug for beregning af erstatningsprocenten og  

 omkostningsprocenten efter stk. 3, nr. 1 og 2, forhøjes de i  

 resultatopgørelsen opførte erstatningsudgifter f.e.r.  

 med:
1) 	årets forhøjelse af hensættelser for ikke  

 afløben risiko, jf. § 29, stk. 1, nr. 1 og 2) 	årets forhøjelse af den andel hensættelser for  

 åbent regnskabsår, der er hensat i medfør af § 55, stk.  

 3, 3) 	årets forhøjelse af  

 livsforsikringshensættelserne i selskaber, der driver indirekte  

 livsforsikring og de i resultatopgørelsen opførte  

 præmieindtægter f.e.r. formindskes med:
4) 	årets forhøjelse af hensættelser for stigende  

 alder dog ekslusive den andel af forhøjelsen, der kan henføres  

 til diskontering af hensættelserne, jf. § 29, stk. 1, nr. 2, og 5) 	bonus og præmierabatter, jf. § 12.
Stk. 5. Hvis tallene i femårsoversigten ikke er  

 sammenlignelige, skal der så vidt muligt foretages en tilpasning af  

 tallene.
Manglende sammenlignelighed eller foretaget tilpasning skal angives  

 og behørigt begrundes.
 Stk. 6. Femårsoversigten kan efter tilladelse fra  

 Finanstilsynet udelades eller dække en kortere periode, hvis der i  

 særlige tilfælde ikke vil kunne udarbejdes sammenlignelige  

 beløb.
Kapitel 6 Bestemmelser om værdiansættelse § 36. Ud over de almindelige principper i § 122, stk. 1 og 3, i  

 lov om forsikringsvirksomhed anvendes de i §§ 37-54 anførte regler for  

 værdiansættelse.
§ 37. Værdipapirer, der er genstand for  

 offentlig kursnotering, ansættes til den på balancetidspunktet  

 senest noterede officielle kurs, der udtrykker den daglige gennemsnitskurs,  

 hvortil værdipapiret er handlet.
Forefindes ikke en officiel kurs, der  

 udtrykker den daglige gennemsnitskurs, anvendes en anden egnet officiel  

 kurs.
§ 38. Kapitalandele i dattervirksomheder og  

 associerede virksomheder værdiansættes til disses  

 regnskabsmæssige indre værdi ifølge dattervirksomhedens  

 eller den associerede virksomheds seneste årsregnskab.
Dette  

 gælder uanset § 37.
 Stk. 2. Hvis en dattervirksomheds aktiver og passiver er  

 værdiansat efter metoder, der afviger fra moderselskabets, skal disse  

 aktiver og passiver værdiansættes på ny efter  

 moderselskabets metoder til brug for ansættelsen til indre værdi  

 efter stk. 1 og for opgørelsen af dattervirksomhedens resultater efter  

 stk. 4, medmindre resultatet af denne nye værdiansættelse er  

 uvæsentlig i forhold til formålet i § 120, stk. 2, i lov om  

 forsikringsvirksomhed. 1. pkt. kan anvendes tilsvarende på associerede  

 virksomheder.
Stk. 3. Uanset stk. 2 opføres dattervirksomheder,  

 som ikke er forsikringsselskaber, men omfattet af § 6a, stk. 3, i lov om  

 forsikringsvirksomhed i overensstemmelse med disses indre værdi i  

 henhold til deres årsregnskaber.
Resultat og egenkapital i  

 dattervirksomheder, der driver direkte livsforsikringsvirksomhed,  

 opføres i overensstemmelse med de principper, der finder anvendelse i  

 koncernregnskabet, jf.
Finanstilsynets bekendtgørelse om  

 forsikringsselskabers og pensionskassers koncernregnskaber.
 Stk. 4. Summen af de til kapitalandelene svarende andele  

 i dattervirksomhedernes resultater samt eventuelle andre kapitalandelene  

 tilfaldende andele i bevægelser i den regnskabsmæssige indre  

 værdi, der ikke indgår i virksomhedernes resultater,  

 opføres under resultatopgørelsens post 8.1. Indtægter  

 fra tilknyttede virksomheder, jf. dog § 18.
 Stk. 5. Summen af de til kapitalandelene svarende andele  

 i associerede virksomheders resultater samt eventuelle andre kapitalandelene  

 tilfaldende andele i bevægelser i den regnskabsmæssige indre  

 værdi, der ikke indgår i virksomhedernes resultater,  

 opføres under resultatopgørelsens post 8.2. Indtægter  

 fra associerede virksomheder, jf. dog § 18.
Stk. 6. Det samlede nettobeløb, der er  

 resultatført efter stk. 4 og 5, skal med fradrag af den del af  

 dattervirksomhedernes og de associerede virksomheders udbytteudlodning, der  

 tilfalder selskabet, henlægges til passivpost 4.3. Reserve for  

 nettoopskrivning efter indre værdis metode.
Denne reserve må  

 ikke anvendes som udbytte eller udlodning.
 § 39. Kapitalandele, der ikke er omfattet af §§ 37  

 eller 38 ansættes til en skønnet markedsværdi med  

 udgangspunkt i det senest foreliggende årsregnskab for den  

 pågældende virksomhed.
 § 40. Andre værdipapirer samt udlån  

 ansættes til en skønnet markedsværdi.
 § 41. Terminsforretninger, købe- og  

 salgsretter ansættes til den markedsværdi kontrakterne har  

 på balancetidspunktet.
§ 42. Grunde og bygninger ansættes til  

 markedsværdi, hvorved forstås den pris, hvortil de skønnes  

 at kunne sælges på balancetidspunktet ved privat aftale mellem en  

 salgsinteresseret ejer og en uafhængig køber, idet det  

 forudsættes, at ejendommen er udbudt til offentligt salg, at handelen  

 kan finde sted under normale markedsvilkår, og at der under hensyn til  

 ejendommens karakter er normal tid til salgsforhandlinger Stk. 2. Grunde og bygningers markedsværdi efter  

 stk. 1 fastlægges efter Finanstilsynets nærmere retningslinjer  

 herom.
Stk. 3. Opskrives en grunds eller en bygnings  

 værdi, henlægges den del af opskrivningsbeløbet, der  

 ligger ud over anskaffelsesprisen, til passivpost 3.  

Opskrivningshenlæggelser.
Opskrivningshenlæggelsen  

 opløses, i det omfang den pågældende grund eller bygning  

 nedskrives svarende til en tidligere overført opskrivning eller hvis  

 den pågældende grund eller bygning realiseres.
Hele  

 opskrivningshenlæggelsen eller en del af denne kan til enhver tid  

 overføres til aktiekapitalen.
I andre tilfælde kan der ikke  

 disponeres over opskrivningshenlæggelser.
 § 43. Aktiver opført under aktivpost 10.  

 Driftsmidler ansættes til disses anskaffelsespris formindsket ved  

 afskrivninger, der tilsigter en systematisk afskrivning af aktiverne over  

 deres brugstid.
 Stk. 2. Anskaffelsesprisen fås ved til  

 købsprisen at lægge de omkostninger, der er foranlediget af  

 anskaffelsen.
§ 44. (Ophævet) § 45. Poster i balancen i fremmed mønt  

 omregnes til danske kroner efter den ved regnskabsårets slutning  

 noterede valutakurs.
 § 46. Af- og nedskrivninger samt opskrivninger  

 skal indgå i resultatopgørelsen.
 § 47. Stiftelsesomkostninger,  

 organisationsomkostninger eller omkostninger ved forhøjelse af  

 selskabskapitalen må ikke opføres som aktiv.
§ 48.  Immaterielle aktiver, herunder erhvervet  

 goodwill, skal opføres til kostpris under post I.
Immaterielle  

 aktiver og formindskes med afskrivninger, der tilsigter en systematisk  

 afskrivning af aktiverne over deres brugstid.
Brugstiden kan ikke overstige  

 20 år fra det tidspunkt, hvor aktivet er disponibelt til brug.
§ 48 a.
Er værdien af et aktiv lavere end  

 den værdi, hvortil det kan opføres efter §§ 37-43 og 48 af  

 årsager, som ikke kan antages at være forbigående, skal det  

 pågældende aktiv nedskrives til den lavere værdi.
 Stk. 2. Er et aktiv nedskrevet efter stk. 1, skal  

 årsagen hertil oplyses i en note.
 Stk. 3. Ansættelsen til den i stk. 1 nævnte  

 lavere værdi kan ikke opretholdes, når begrundelsen for  

 nedskrivningen ikke længere består.
 § 49. Hvis egne aktier optages som aktiv i  

 balancen med en værdi, skal et tilsvarende beløb opføres  

 under passivpost 4.4. Reserve for egne aktier.
 § 50. De forsikringsmæssige  

 hensættelser skal opgøres således, at de under hensyntagen  

 til, hvad der med rimelighed kan forudses, er tilstrækkelige til at  

 dække samtlige selskabets forsikringsmæssige forpligtelser.
 § 51. Bruttopræmiehensættelserne  

 opgøres som summen af den for hver enkelt forsikring beregnede andel  

 af bruttopræmien, jf. § 9, stk. 1, der svarer til den del af  

 forsikringsperioden, der forløber efter regnskabsårets slutning  

 (pro rata temporis). Gennemsnitsberegninger kan dog anvendes, når der  

 er grund til at antage, at de tilnærmelsesvis fører til samme  

 resultat.
 Stk. 2. Hvis bruttopræmiehensættelsen opgjort  

 i overensstemmelse med stk. 1 ikke er tilstrækkelig, fordi risikoen  

 ikke afløber proportionalt med tiden i forsikringsperioden,  

 opgøres bruttopræmiehensættelsen således, at  

 beløbet svarer til den andel af bruttopræmien, der svarer til  

 den ikke afløbne del af risikoen.
§ 52. Bruttoerstatningshensættelserne  

 opgøres ved en sag for sagvurdering af anmeldte skader og/eller ved  

 statistiske metoder.
Beløbet skal være af en størrelse  

 så det er tilstrækkeligt til at dække samtlige fremtidige  

 betalinger, herunder de omkostningsstigninger (inflation), der må  

 forventes frem til betalingstidspunkterne, til såvel anmeldte som  

 uanmeldte skader indtruffet inden regnskabsårets udgang.
 Stk. 2. Bruttoerstatningshensættelserne  

 opgøres under hensyntagen til en forsigtigt opgjort værdi af  

 aktiver eller rettigheder, som selskabet forventes at overtage eller har  

 overtaget ved erstatningernes udbetaling.
Stk. 3. For skader, der skal erstattes i form af  

 løbende ydelser, opgøres hensættelserne efter  

 aktuarmæssige metoder.
Hensættelser for løbende ydelser i  

 arbejdsskadeforsikring opgøres i overensstemmelse med reglerne i  

 Finanstilsynets bekendtgørelse om beregningsgrundlaget for  

 hensættelser til dækning af løbende ydelser efter lov om  

 forsikring mod følger af arbejdsskade.
Stk. 4. For andre erstatninger end dem, der er  

 nævnt i stk. 3, kan en nedsættelse af de forventede  

 erstatningsbeløb under hensyn til rente (diskontering) kun finde sted,  

 når selskabet besidder et pålideligt statistisk materiale til  

 fastlæggelse af afviklingstidens længde og  

 erstatningsbeløbenes størrelse.
Diskonteringen må  

 endvidere kun foretages på erstatningshensættelser for  

 skadessager, der gennemsnitligt må forventes afviklet senere end 4  

 år efter balancetidspunktet.
Den ved diskonteringen anvendte rente  

 må ikke overstige den gennemsnitlige nyplaceringsrente for et  

 repræsentativt udsnit af selskabets rentebærende aktiver.  

 Ændring af den anvendte metode i forbindelse med diskonteringen  

 må kun foretages, når Finanstilsynet forinden er underrettet  

 herom.
Stk. 5. I tilfælde, hvor stk. 4 har fundet  

 anvendelse, skal i noterne oplyses erstatningskategorierne og  

 beløbsstørrelsen for den berørte del af  

 erstatningshensættelserne med angivelse af, med hvilket beløb  

 hensættelserne er nedsat som følge af diskonteringen.
I  

 tilfælde, hvor stk. 3 eller stk. 4 har fundet anvendelse, skal  

 endvidere oplyses den forventede gennemsnitlige afviklingstid, den anvendte  

 rente samt den forudsatte inflation.
 § 53. Genforsikringsandelene af de  

 forsikringsmæssige hensættelser opgøres på grundlag  

 af selskabets genforsikringskontrakter efter samme metoder som finder  

 anvendelse for bruttohensættelser.
 § 54. Udjævningshensættelser efter §  

 28, stk. 1, opgøres på baggrund af et hos selskabet foreliggende  

 statistisk materiale vedrørende de årlige udsving i  

 erstatningsudgifterne for egen regning i den eller de forsikringsbestand(e)  

 udjævningshensættelserne vedrører.
 Stk. 2. Årets ændring i  

 udjævningshensættelserne skal være begrundet i årets  

 faktiske erstatningsudgifter for egen regning ud fra forud fastlagte  

 kriterier, der er afledt af det i stk. 1 nævnte statistiske  

 materiale.
 Stk. 3. Udjævningshensættelserne efter § 28,  

 stk. 1, må ikke være større end, at der på baggrund  

 af det i stk. 1 foreliggende statistiske materiale og de i stk. 2  

 nævnte kriterier for deres anvendelse foreligger en høj  

 sandsynlighed for, at de inden for en overskuelig årrække  

 opbruges.
Kapitel 7 Særlige bestemmelser for indirekte forsikring § 55. For indirekte forsikring, for hvilken der ved  

 årsregnskabets udarbejdelse ikke foreligger fyldestgørende  

 oplysninger om størrelsen af de præmier, erstatninger og  

 provisioner, der vedrører regnskabsåret, kan der i  

 resultatopgørelsen opføres de beløb, der vedrører  

 året forud for regnskabsåret.
Tilsvarende opføres i  

 balancen under posterne præmiehensættelser,  

 erstatningshensættelser og udjævningshensættelser de  

 beløb, der svarer til forpligtelserne et år forud for  

 balancetidspunktet.
 Stk. 2. Anvendes stk. 1, skal beløb, der er  

 afregnet for præmier, erstatninger og provisioner og som  

 vedrører regnskabsåret, ikke indgå i  

 resultatopgørelsen, men opføres netto under benævnelsen  

Hensættelser for åbent regnskabsår, der indgår  

 i passivpost 11. Andre forsikringsmæssige hensættelser  

 f.e.r., jf. § 29.
Stk. 3. Hensættelser for åbent  

 regnskabsår forhøjes, i det omfang der ved regnskabets  

 udarbejdelse foreligger oplysninger, der indebærer, at de af selskabet  

 indgåede indirekte forsikringer, der omfattes af stk. 1, må  

 forventes at blive tabsgivende i regnskabsåret.
Er der foretaget en  

 sådan forhøjelse af hensættelserne, skal ændringen i  

 forhøjelsen indgå i resultatopgørelsen under post 4.  

 Ændring i andre forsikringsmæssige hensættelser  

 f.e.r.
Kapitel 8 Andre bestemmelser om årsregnskabets indhold,  

 herunder om indholdet af noterne § 56. Ud over de oplysninger, der kræves i andre  

 bestemmelser, skal årsregnskabet give de særlige oplysninger, der  

 er nævnt i §§ 57-81. Oplysninger, der er knyttet til regnskabsposter,  

 gives i form af en note til den pågældende regnskabspost.
§ 57. Årsregnskabet skal indeholde et  

 særskilt afsnit benævnt "Anvendt regnskabspraksis", hvori der som  

 minimum skal gives oplysning om de værdiansættelsesmetoder, der  

 anvendes for de forskellige poster i årsregnskabet, samt om ved af-,  

 ned- og opskrivninger benyttede beregningsmetoder.
Herunder skal  

 nævnes:
 a)	Hvis beløbet i en post er fremkommet ved omregning fra  

 fremmed valuta, skal omregningsmetoden anføres.
 b)	Overstiger afskrivningsperioden for immaterielle aktiver 5 år,  

 skal det oplyses og begrundes konkret og fyldestgørende.
Stk. 2. Hvis beløbet i en post i  

 årsregnskabet er fremkommet ved en fordelingsberegning, skal der gives  

 oplysning om beregningsmetoden.
Er beregningsmetoden ændret i forhold  

 til det foregående regnskabsår, skal dette oplyses med angivelse  

 af ændringens betydning for årsregnskabets enkelte poster og  

 sammenligneligheden med det tilsvarende beløb for det foregående  

 regnskabsår, jf. § 5, stk. 1.
§ 58. Navn og hjemsted for dattervirksomheder og  

 associerede virksomheder skal oplyses med angivelse af den  

 pågældende virksomheds aktivitet.
For hver virksomhed skal  

 angives, hvor stor en andel der ejes, samt størrelsen af virksomhedens  

 egenkapital og resultat ifølge det senest foreliggende  

 årsregnskab.
Oplysningerne kan gives i form af et koncerndiagram.
 Stk. 2. De i stk. 1 nævnte oplysninger kan efter  

 tilladelse fra Finanstilsynet udelades, hvis de kan volde betydelig skade for  

 den pågældende virksomhed.
 Stk. 3. Når en dattervirksomhed er moderselskab i  

 en koncern, finder oplysningskravet i stk. 1 ikke anvendelse på  

 dattervirksomhedens dattervirksomheder og associerede virksomheder.
§ 59. Navn og hjemsted for andre virksomheder,  

 hvori forsikringsselskabet direkte eller indirekte besidder mere end 5 pct.  

 af sel-skabskapitalen eller stemmerettighederne, skal oplyses.
For hver  

 virksomhed skal angives, hvor stor en andel der ejes, samt størrelsen  

 af virksomhedens egenkapital ifølge det senest foreliggende  

 årsregnskab.
 Stk. 2. De i stk. 1 nævnte oplysninger kan efter  

 tilladelse fra Finanstilsynet udelades, hvis de kan volde betydelig skade for  

 den pågældende virksomhed.
 § 60. Der skal oplyses om karakteren, omfanget  

 samt den anvendte prisfastsættelsesmetode i forbindelse med  

 transaktioner og aftaler af større betydning mellem selskabet og de  

 virksomheder, som er direkte eller indirekte forbundne med selskabet, dvs.  

 dets dattervirksomheder, associerede virksomheder, moderselskaber, uanset om  

 disse er forsikringsselskaber eller ej, og moderselskabers dattervirksomheder  

 og associerede virksomheder.
§ 61. For aktieselskaber skal angives aktiernes  

 antal og pålydende værdi.
Består aktiekapitalen af flere  

 klasser, skal disse specificeres, og antallet af aktier og deres  

 pålydende værdi skal angives for hver klasse.
§ 62. Hvis selskabet har optaget lån mod  

 udstedelse af konvertible gældsbreve, skal for hvert sådant  

 lån oplyses det beløb, som udestår, ombytningskursen og  

 den fastsatte frist for ombytning til aktier.
Tilsvarende gælder for  

 udstedte tegningsretter (warrants). Er der optaget lån mod obligationer  

 eller mod andre gældsbreve med ret til rente, hvis størrelse  

 helt eller delvis er afhængig af det udbytte, som selskabets aktier  

 afkaster, eller af årets overskud, skal for hvert lån angives det  

 udestående lånebeløb samt den aftalte forrentning.
 § 63. For hver gældspost i balancen skal der  

 gives oplysning om den del, der forfalder mere end 5 år efter  

 balancetidspunktet.
Stk. 2. Hvis selskabet har stillet pant eller anden  

 sikkerhed i aktiver, skal dette oplyses med angivelse af omfanget af  

 pantsætningen og de pantsatte aktivers bogførte værdi,  

 specificeret for de enkelte poster.
Den samlede sikkerhedsstillelse for  

 dattervirksomheder og den samlede sikkerhedsstillelse for øvrige  

 virksomheder inden for koncernen skal opføres særskilt.
Stk. 3. Der skal gives oplysning om den samlede  

 størrelse af henholdsvis pensions-, kautions- og garantiforpligtelser  

 og andre økonomiske forpligtelser, som ikke er opført i  

 balancen, for så vidt angivelsen heraf er af betydning for  

 bedømmelsen af den økonomiske stilling.
Dette gælder dog  

 ikke forpligtelser i henhold til selskabets forsikringsaftaler.
Har selskabet  

 indgået leje- eller leasingkontrakter af væsentlig betydning for  

 selskabets drift, skal forpligtelserne i henhold til kontrakterne  

 særskilt angives.
Forpligtelser over for et moderselskab og dets  

 dattervirksomheder skal opføres særskilt.
 § 64. Størrelsen af lån til samt  

 pant, kaution eller garanti stillet for medlemmer af selskabets, eller dets  

 moderselskabers direktion, bestyrelse eller repræsentantskab skal  

 angives for hver kategori med oplysning om de væsentligste  

 vilkår, herunder rentefod, og de beløb, der er tilbagebetalt i  

 året.
 Stk. 2. Bestemmelsen i stk. 1 gælder dog ikke  

 lån til og sikkerhedsstillelse for erhvervelse af aktier i selskabet af  

 eller til medarbejdere i selskabet eller dets dattervirksomheder.
 Stk. 3. Bestemmelsen i stk. 1 gælder også  

 tilgodehavender hos og sikkerhedsstillelse for personer, der står de i  

 stk. 1, nævnte personer nær, jf. aktieselskabslovens § 115, stk.  

 1.
 Stk. 4. I særlige tilfælde, hvor et selskabs  

 repræsentantskab ikke er et snævert ledelsesorgan, kan  

 oplysningerne efter stk. 1 og 3 efter Finanstilsynets tilladelse  

 udelades.
§ 65. For hver af aktivposterne I.
Immaterielle  

 aktiver, 1. Grunde og bygninger, 2.1. Kapitalandele i tilknyttede  

 virksomheder og 2.3. Kapitalandele i associerede virksomheder skal  

 oplyses:
 1) 	Anskaffelses- eller kostprisen ved det foregående  

 regnskabsårs slutning.
 2) 	Nyanskaffelser, herunder forbedringer i årets løb.
 3) 	Afgang i årets løb, angivet til anskaffelses- eller  

 kostpriser.
 4) 	Eventuelle overførsler i årets løb til andre  

 poster.
 5) 	Årets opskrivninger.
 6) 	De samlede opskrivninger indtil balancetidspunktet.
 7) 	Årets af- og nedskrivninger.
 8) 	Korrektioner af tidligere års af- og nedskrivninger, herunder  

 af- og nedskrivninger på aktiver, der er afhændet eller  

 udgået af driften.
 9) 	De samlede af- og nedskrivninger indtil balancetidspunktet,  

 herunder de, der er anført under nr. 7 og 8.
 10) 	Balanceværdi ved årets udgang.
§ 66. For grunde og bygninger oplyses det  

 vægtede gennemsnit af de afkastprocenter, der er lagt til grund ved  

 fastsættelsen af de enkelte ejendommes markedsværdi.
Herudover  

 oplyses den højeste og den laveste af de afkastprocenter, der er lagt  

 til grund.
 Stk. 2. De afkastprocenter, der er oplyst i medfør  

 af stk. 1, oplyses tilsvarende for det foregående  

 regnskabsår.
 Stk. 3. For grunde og bygninger oplyses  

 ejendomsværdi ifølge den senest foretagne offentlige vurdering.  

 Hvis selskabet besidder grunde og bygninger, for hvilke der ikke foreligger  

 en offentlig vurdering, oplyses balanceværdien af disse grunde og  

 bygninger særskilt tillige med værdien af væsentlige  

 forbedringer, som ikke er medtaget ved den offentlige vurdering.
§ 67. Den andel af aktivpost 1. Grunde og  

 bygninger, der vedrører ejendomme, som selskabet benytter i sin  

 drift, skal oplyses.
Benyttes en ejendom delvis af selskabet, opgøres  

 den benyttede andel forholdsmæssigt af ejendommens værdi svarende  

 til den benyttede del.
 § 68. For hver underpost til aktivpost 3. Andre  

 finansielle investeringsaktiver oplyses den samlede anskaffelsespris samt  

 de tilsvarende beløb ved det foregående regnskabsårs  

 slutning.
 Stk. 2. Ved afhændelse fradrages  

 værdipapirer, der er succesivt erhvervet, i den samlede  

 anskaffelsespris til en vægtet gennemsnitlig anskaffelsespris.
§ 69. Det samlede nettobeløb for  

 kursgevinster og -tab m.v. oplyses fordelt på hver underpost til  

 aktivpost 3. Andre finansielle investeringsaktiver, aktivpost 1.  

 Grunde og bygninger samt eventuelle øvrige poster.
Det samlede  

 nettobeløb for kursgevinster og -tab består af summen af de  

 beløb, der er opført under følgende  

 resultatopgørelsesposter:
 1) 	8.5. Realiserede gevinster på investeringsaktiver.
 2) 	9. Urealiserede gevinster på investeringsaktiver.
 3) 	10.3. Realiserede tab på investeringsaktiver.
 4) 	11. Urealiserede tab på investeringsaktiver.
 § 70. For mindst de 3 største af  

 følgende forsikringsklasser målt på  

 bruttopræmieindtægten skal de til den pågældende  

 forsikringsklasse henførbare beløb anført i stk. 3, nr.  

 1-10, oplyses:
 1) 	Ulykkes- og sygeforsikring.
 2) 	Arbejdsskadeforsikring.
 3) 	Motorkøretøjsforsikring, ansvar.
 4) 	Motorkøretøjsforsikring, kasko.
 5) 	Sø-, luftfart- og transportforsikring.
 6) 	Brand- og løsøreforsikring (privat).
 7) 	Brand- og løsøreforsikring (erhverv).
 8) 	Ansvarsforsikring.
 9) 	Kredit- og kautionsforsikring.
 10) Retshjælpsforsikring.
 11) Turistassistanceforsikring.
 12) Anden direkte forsikring.
 13) Indirekte forsikring.
 Stk. 2. Forsikringer der dækker risici, der kan  

 henføres til flere af de i stk. 1 anførte klasser,  

 henføres til den forsikringsklasse, hvorunder den væsentligste  

 del af risikoen henhører.
 Stk. 3. De beløb, der i medfør af stk. 1  

 skal fordeles på de enkelte forsikringsklasser, er  

 følgende:
 1) 	Bruttopræmier.
 2) 	Bruttopræmieindtægter.
 3) 	Bruttoerstatningsudgifter.
 4) 	Ændring i andre forsikringsmæssige  

 hensættelser.
 5) 	Bonus og præmierabatter.
 6) 	Bruttodriftsomkostninger.
 7) 	Resultat af afgiven forretning.
8) 	Ændring i udjævningshensættelser 9) 	Forsikringsteknisk rente f.e.r.
 10) Forsikringsteknisk resultat.
 Stk. 4. Beløbet under stk. 3, nr. 6, skal  

 opføres før fradrag af provisioner og gevinstandele fra  

 genforsikringsselskaber, som indgår under stk. 3, nr. 7.
Stk. 5. Beløbene efter stk. 3 skal i alle  

 tilfælde oplyses på hver af de under stk. 1, nr. 1-11,  

 anførte forsikringsklasser, hvor bruttopræmierne overstiger 50  

 mio. kr.
Udgør bruttopræmieindtægterne for indirekte  

 forsikring mindre end 10 pct. af de samlede bruttopræmieindtægter  

 kan beløbene for indirekte forsikring sammenlægges med  

 beløbene for anden direkte forsikring under benævnelsen "Anden  

 forsikring". Foretages denne sammenlægning skal  

 bruttopræmieindtægterne for indirekte forsikring oplyses  

 særskilt.
Summen af de beløb, der oplyses efter stk. 1 og 3 skal  

 svare til de beløb, der er opført i resultatopgørelsen,  

 idet forretning, der ikke henføres til en af forsikringsklasserne  

 under stk. 1, nr. 1-11 eller 13, henføres til "Anden direkte  

 forsikring"/"Anden forsikring" under stk. 1, nr. 12.
 Stk. 6. Bruttopræmieindtægterne for indirekte  

 forsikring skal fordeles på skadesforsikring og livsforsikring.
Stk. 7. Bruttopræmieindtægterne for direkte  

 forsikringer skal fordeles geografisk efter risikoens beliggenhed.
Ved  

 fastlæggelse af risikoens beliggenhed anvendes definitionen i § 4 i  

 Finanstilsynets bekendtgørelse om kongruens og lokalisering.  

 Bruttopræmieindtægterne skal som minimum fordeles på  

 følgende områder:
1) 	Danmark, 2) 	andre EU-lande og 3) 	øvrige lande.
 § 71. Forskellen (afløbsresultatet) mellem  

 på den ene side summen af de i regnskabsåret udbetalte  

 erstatninger og den del af erstatningshensættelserne og  

 hensættelser for løbende ydelser i balancen, der vedrører  

 skader indtruffet i tidligere regnskabsår, og på den anden side  

 erstatningshensættelserne og hensættelser for løbende  

 ydelser i balancen ved regnskabsårets begyndelse, skal oplyses  

 reguleret for valutaomregningsforskelle og diskonteringseffekter i  

 overensstemmelse med § 11, stk. 5 og 6. Afløbsresultatet oplyses  

 såvel på bruttobasis som for egen regning med angivelse af de  

 tilsvarende beløb fra det foregående regnskabsår.
 Stk. 2. Driver selskabet indirekte forsikring, skal  

 afløbsresultatet for de i tidligere regnskabsår  

 resultatførte præmieindtægter og provisioner for denne  

 forretning indgå i afløbsresultatet efter stk. 1.
 Stk. 3. Er afløbsresultatet af usædvanlig  

 størrelse, skal årsagen hertil forklares.
 § 72. Det skal oplyses, om  

 bruttoerstatningshensættelserne er opgjort med fradrag for  

 værdien af aktiver eller rettigheder, der er overtaget eller forventes  

 overtaget ved erstatningernes udbetaling, jf. § 52, stk. 2, med angivelse af  

 fradragets størrelse, hvis det er væsentligt.
 Stk. 2. Besidder selskabet aktiver af betydende  

 værdi, der indgår i fradraget efter stk. 1, skal disses  

 værdi specificeres på art med angivelse af, hvor stor en andel  

 der tilhører selskabets genforsikrere.
 Stk. 3. Oplysningerne efter stk. 1 og stk. 2 gives  

 tilsvarende for det foregående regnskabsår.
 § 73. Der skal gives oplysning om, i hvilket  

 omfang skat af årets resultat er påvirket af ekstraordinære  

 skattemæssige indkomster eller tab.
 Stk. 2. Hvis en realisation af selskabets aktiver til den  

 værdi, der er angivet i balancen vil udløse en beskatning ud  

 over de beløb, der er opført under passivpost 13.  

 Hensættelser til skatter , skal dette oplyses.
 Stk. 3. Af oplysningerne efter stk. 3 skal fremgå,  

 hvilke aktivtyper skattebyrden påhviler.
 § 74. Det skal oplyses, i hvilket omfang en  

 eventuel sikkerhedsfond er henlagt af ubeskattede midler, samt til hvilket  

 formål sikkerhedsfonden efter selskabets vedtægter er  

 bundet.
 § 75. Der skal gives oplysning om det  

 gennemsnitlige antal heltidsbeskæftigede i regnskabsåret.  

 Personaleudgifterne skal oplyses og specificeres på henholdsvis  

 løn, pension, andre udgifter til social sikring og afgifter beregnet  

 på grundlag af personaleantallet eller lønsummen.
Stk. 2. Det samlede beløb til lønninger og  

 vederlag m.v. til medlemmer af repræsentantskab, bestyrelse og  

 direktion for deres funktion i selskabet skal oplyses fordelt på hver  

 kategori.
Det samme gælder forpligtelser til at yde pension til de  

 nævnte.
Tantieme til bestyrelsen skal særskilt oplyses.
 § 76. Der skal gives oplysning om de i året  

 afholdte udgifter til provisioner for selskabets direkte forsikringer.
§ 77. Der skal gives oplysning om det samlede  

 honorar for det forløbne regnskabsår til den  

 revisionsvirksomhed, der udfører den lovpligtige revision, samt til  

 revisionsvirksomhedens dattervirksomheder.
Endvidere skal oplyses, hvor stor  

 en del af dette honorar, der angår andre ydelser end revision.
 § 78. Vedrørende selskabets beholdning af  

 egne aktier skal oplyses:
1) 	antallet og den pålydende værdi af egne aktier, der  

 indgår i selskabets beholdning, tillige med den procentdel, som denne  

 beholdning udgør af aktiekapitalen, 2) 	antallet og den pålydende værdi af de egne aktier, der  

 er erhvervet eller afhændet i regnskabsåret, og den procentdel,  

 som disse udgør af aktiekapitalen, samt størrelsen af den  

 samlede købs- og salgssum samt 3) 	årsagen til de erhvervelser af egne aktier, der er foretaget  

 i regnskabsåret.
 Stk. 2. De i stk. 1 opregnede oplysninger skal gives for  

 aktier, der er erhvervet til eje eller pant, hver for sig.
 Stk. 3. Oplysningerne efter stk. 1 og stk. 2 skal  

 tilsvarende gives for aktier i selskabet, der indgår i  

 dattervirksomhedernes beholdninger eller er erhvervet eller afhændet af  

 dattervirksomhederne i regnskabsåret.
 § 79. Ændringer i egenkapitalens  

 størrelse og fordeling i forhold til sidste regnskabsår skal  

 specificeres.
§ 80. Selskabets solvensmargen og basiskapital ved  

 regnskabsårets udgang skal oplyses.
En eventuel forskel mellem  

 basiskapitalen og egenkapitalen ifølge balancen skal forklares.
 § 81. Selskabet skal oplyse navn og hjemsted for  

 de modervirksomheder, herunder udenlandske modervirksomheder, der udarbejder  

 koncernregnskab for henholdsvis den største og mindste koncern, hvori  

 selskabet indgår som dattervirksomhed, samt hvor de udenlandske  

 modervirksomheders koncernregnskaber m.v. kan rekvireres.
Kapitel 8 a Bestemmelser om halvårsregnskab § 81 a.
Halvårsregnskabet, jf. § 1, stk. 2,  

 skal som minimum indeholde resultatopgørelse for perioden 1. januar  

 til 30. juni med sammenligningstal fra den tilsvarende halvårsperiode  

 året før samt balance pr. 30. juni med sammenligningstal fra  

 balancen samme dato året før.
Resultatopgørelsestal og  

 balancetal opgøres i overensstemmelse med reglerne for  

 årsregnskabet og opstilles i overensstemmelse med bilag 1 og 2.
 Stk. 2. Halvårsregnskabet skal indeholde de  

 kommentarer og specifikationer til regnskabstallene, som selskabets ledelse  

 finder fornødne for at forklare udviklingen i perioden.
Stk. 3. Selskaber, der ikke tidligere har udarbejdet  

 halvårsregnskab, kan undlade at forsyne halvårsregnskabets  

 resultatopgørelse med sammenligningstal fra forrige års  

 første halvår samt undlade at forsyne balancen med  

 sammenligningstal fra 30. juni året før.
Sådanne selskaber  

 skal i stedet anføre seneste årsregnskabs  

 resultatopgørelse til sammenligning med halvårets  

 resultatopgørelse.
Stk. 4. Halvårsregnskabet indsendes til  

 Finanstilsynet senest 31. august.
Halvårsregnskabet skal senest samme  

 dato være offentligt tilgængeligt eksempelvis på selskabets  

 internetadresse eller ved, at interesserede kan få  

 halvårsregnskabet udleveret eller tilsendt ved henvendelse til  

 selskabet.
Kapitel 9 Straffebestemmelser § 82. Forsætlig eller groft uagtsom overtrædelse af §  

 2, stk. 1, nr. 6, §§ 3-35 eller §§ 37-81 a straffes med bøde.
Kapitel 10 Ikrafttrædelses- og overgangsbestemmelser § 83. Bekendtgørelsen træder i kraft den 1. januar  

 2003 og finder anvendelse for regnskabsår, der begynder 1. januar 2003  

 eller senere.
 Stk. 2. Uanset stk. 1 kan anvendelse af § 48 på  

 internt oparbejdede immaterielle aktiver udskydes til 1. januar 2004.
 Stk. 3. Ændring af metoderne for  

 værdiansættelse af immaterielle aktiver, jf. § 48, kan ske  

 således, at alene forhold, der indtræffer fra og med  

 regnskabsåret 2003 og senere, værdiansættes efter de nye  

 regler.
 Stk. 4. For perioder, der ligger før det  

 regnskabsår, der begynder 1. januar 2003 eller senere, kan selskabet  

 undlade at tilpasse sammenligningstal for de poster i regnskabet, som  

 påvirkes af ændringer i værdiansættelsesmetode for  

 immaterielle aktiver, jf. § 48. Manglende tilpasning skal anføres samt  

 begrundes konkret og fyldestgørende.
 Stk. 5. Bekendtgørelse nr. 10039 af 16. december  

 1994 om skadesforsikringsselskabers årsregnskaber ophæves.  

 Bekendtgørelsens regler finder dog anvendelse på  

 regnskabsår, der påbegyndes før 1. januar 2003.
 § 84. For grunde og bygninger anskaffet før  

 1. januar 1995 finder kravet efter § 42, stk. 3, om henlæggelse af  

 opskrivninger til posten Opskrivningshenlæggelser anvendelse  

 på den del af opskrivningsbeløbet, der ligger ud over det  

 højeste af følgende beløb:
1) 	den værdi, hvortil den pågældende grund og/eller  

 bygning var ansat i det årsregnskab, hvorpå bekendtgørelse  

 nr. 723 af 27. november 1989 sidste gang fandt anvendelse og 2) 	anskaffelsesprisen.
 § 85. Kravet om henlæggelse til posten  

Reserve for nettoopskrivning efter indre værdis metode efter §  

 38, stk. 6, finder anvendelse på den del af de  

 indtægtsførte beløb, der for hver enkelt dattervirksomhed  

 eller associerede virksomhed ligger ud over det højeste af  

 følgende beløb:
1) 	den værdi, hvortil dattervirksomheden eller den associerede  

 virksomhed var ansat i det årsregnskab, hvorpå  

 bekendtgørelse nr. 723 af 27. november 1989 sidste gang fandt  

 anvendelse og 2) 	anskaffelsesprisen.
Finanstilsynet, den 18. december  

 2002 Henrik Bjerre-Nielsen /Flemming Petersen Bilag 1 RESULTATOPGØRELSESSKEMA FOR  

 SKADESFORSIKRINGSSELSKABER Præmieindtægter 1.1.
Bruttopræmier 1.2.
Afgivne genforsikringspræmier 1.3.
Ændring i bruttopræmiehensættelser 1.4.
Ændring i genforsikringsandel af præmiehensættelser 1.
 Præmieindtægter f.e.r.
 2.
 Forsikringsteknisk rente f.e.r.
Erstatningsudgifter 3.1.
Udbetalte bruttoerstatninger 3.2.
Modtaget genforsikringsdækning 3.3.
Ændring i bruttoerstatningshensættelser 3.4.
Ændring i genforsikringsandel af erstatningshensættelser 3.
 Erstatningsudgifter f.e.r.
 4.
 Ændring i andre forsikringsmæssige hensættelser  

 f.e.r.
 5.
Bonus og præmierabatter Forsikringsmæssige driftsomkostninger 6.1.
Erhvervelsesomkostninger 6.2.
Administrationsomkostninger 6.3.
Provisioner og gevinstandele fra genforsikringsselskaber 6.
Forsikringsmæssige driftsomkostninger f.e.r., i alt 7.
Ændring i udjævningshensættelser I.
FORSIKRINGSTEKNISK RESULTAT Indtægter af investeringsaktiver 8.1.
Indtægter fra tilknyttede virksomheder 8.2.
Indtægter fra associerede virksomheder 8.3.
Indtægter af grunde og bygninger 8.4.
 Renter og udbytter m.v.
 8.5.
Realiserede gevinster på investeringsaktiver 8.
Indtægter af investeringsaktiver, i alt 9.
Urealiserede gevinster på investeringsaktiver Udgifter i tilknytning til investeringsaktiver 10.1.
Administrationsomkostninger i forbindelse med investeringsvirksomhed 10.2.
Renteudgifter 10.3.
Realiserede tab på investeringsaktiver 10.
Udgifter i tilknytning til investeringsaktiver, i alt 11.
Urealiserede tab på investeringsaktiver 12.
Valutakursregulering 13.
Overført til forsikringsteknisk rente II.
RESULTAT AF INVESTERINGSVIRKSOMHED, I ALT 14.
Andre ordinære indtægter 15.
Andre ordinære udgifter III.
ORDINÆRT RESULTAT FØR SKAT 16.
Ekstraordinære indtægter 17.
Ekstraordinære udgifter IV.
RESULTAT FØR SKAT 18.
Skat V. ÅRETS RESULTAT Bilag 2 BALANCESKEMA FOR SKADESFORSIKRINGSSELSKABER AKTIVER I.
IMMATERIELLE AKTIVER Investeringsaktiver 1.
Grunde og bygninger Investeringer i tilknyttede og associerede virksomheder 2.1.
Kapitalandele i tilknyttede virksomheder 2.2.
Udlån til tilknyttede virksomheder 2.3.
Kapitalandele i associerede virksomheder 2.4.
Udlån til associerede virksomheder 2.
Investeringer i tilknyttede og associerede virksomheder, i alt Andre finansielle investeringsaktiver 3.1.
Kapitalandele 3.2.
Investeringsforeningsandele 3.3.
Obligationer 3.4.
Andele i kollektive investeringer 3.5.
Pantesikrede udlån 3.6.
Andre udlån 3.7.
Indlån i kreditinstitutter 3.8.
Øvrige 3.
Andre finansielle investeringsaktiver, i alt 4.
Genforsikringsdepoter II.  INVESTERINGSAKTIVER, I ALT Tilgodehavender Tilgodehavender i forbindelse med direkte  

 forsikringsforretninger 5.1.
hos forsikringstagere 5.2.
hos forsikringsmæglere 5.
Tilgodehavender i forbindelse med direkte forsikringsforretninger, i  

 alt 6.
Tilgodehavender hos forsikringsselskaber 7.
Tilgodehavender hos tilknyttede virksomheder 8.
Tilgodehavender hos associerede virksomheder 9.
Andre tilgodehavender III.  TILGODEHAVENDER, I ALT Andre aktiver 10.
Driftsmidler 11.
Kassebeholdning og anfordringstilgodehavender 12.
Egne aktier 13.
Øvrige IV.  ANDRE AKTIVER, I ALT Periodeafgrænsningsposter 14.
Tilgodehavende renter samt optjent leje 15.
Forudbetalte erhvervelsesomkostninger 16.
Andre periodeafgrænsningsposter V.  PERIODEAFGRÆNSNINGSPOSTER, I ALT AKTIVER, I ALT PASSIVER Egenkapital 1.
Aktie- eller garantikapital 2.
Overkurs ved emission 3.
Opskrivningshenlæggelser Reserver 4.1.
Grundfond 4.2.
Sikkerhedsfond 4.3.
Reserve for nettoopskrivning efter indre værdis metode 4.4.
Reserve for egne aktier 4.5.
Vedtægtsmæssige henlæggelser 4.6.
Andre henlæggelser 4.
Reserver, i alt 5.
Overført overskud eller underskud I.
EGENKAPITAL, I ALT II.
EFTERSTILLEDE KAPITALINDSKUD Forsikringsmæssige hensættelser Præmiehensættelser 6.1.
Bruttohensættelser 6.2.
Genforsikringsandel 6.
 Præmiehensættelser f.e.r.
Erstatningshensættelser 7.1.
Bruttohensættelser 7.2.
Genforsikringsandel 7.
 Erstatningshensættelser f.e.r.
Hensættelser for løbende ydelser i  

 arbejdsskadeforsikring 8.1.
Bruttohensættelser 8.2.
Genforsikringsandel 8.
 Hensættelser for løbende ydelser f.e.r.
 9.
 Hensættelser til bonus og præmierabatter f.e.r.
 10.
Udjævningshensættelser Andre forsikringsmæssige hensættelser 11.1.
Bruttohensættelser 11.2.
Genforsikringsandel 11.
 Andre forsikringsmæssige hensættelser f.e.r.
III.
FORSIKRINGSMÆSSIGE HENSÆTTELSER F.E.R., I ALT Hensættelser til andre risici og omkostninger 12.
Hensættelser til pensioner og lignende forpligtelser 13.
Hensættelser til skatter 14.
Andre hensættelser IV.
HENSÆTTELSER TIL ANDRE RISICI OG OMKOSTNINGER, I ALT V.
GENFORSIKRINGSDEPOTER Gæld 15.
Gæld i forbindelse med direkte forsikring 16.
Gæld i forbindelse med genforsikring 17.
Obligationslån 18.
Konvertible gældsbreve 19.
Udbyttegivende gældsbreve 20.
Gæld til kreditinstitutter 21.
Gæld til tilknyttede virksomheder 22.
Gæld til associerede virksomheder 23.
Selskabsskat 24.
Anden gæld 25.
Udbytte for regnskabsåret VI.
GÆLD, I ALT VII.
PERIODEAFGRÆNSNINGSPOSTER PASSIVER, I ALT 1)   Bekendtgørelsen  

 indeholder bestemmelser, der gennemfører dele af Rådets direktiv  

 91/674 om forsikringsselskabers årsregnskaber og konsoliderede  

 regnskaber, EF-Tidende L 374, s. 7.
