Nr BTL 72 Betænkning over Forslag til lov om ændring af lov om erstatning til  

 skadelidte værnepligtige m.fl. (Konsekvensændringer som følge af  

 gennemførelsen af lov om forsikring mod følger af arbejdsskade m.v.)   

 Nr L 72 1992-93, 1. samling Afgivet af Socialudvalget Afgivet: 19921112 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis medlem) lovforslaget til vedtagelse uændret.
 Et mindretal inden for flertallet (Fremskridtspartiets medlem af udvalget)  

 bemærker i øvrigt følgende:
 Mindretallet var i sidste folketingsår imod ændringerne af  

 arbejdsskadeforsikringsloven, da mindretallet ikke mener, at det offentlige  

 skal varetage den opgave, men at det må være et anliggende mellem den  

 ansatte, arbejdsgiveren og forsikringsselskabet, hvilket vil være til fordel  

 for alle parter og give en større fleksibilitet og større incitament til  

 forbedrede arbejdsmiljøbetingelser.
 Nærværende lovforslag er imidlertid en naturlig konsekvensændring af den i  

 sidste folketingsår vedtagne ændring af arbejdsskadeforsikringsloven, og  

 mindretallet kan støtte denne konsekvensændring, selv om Fremskridtspartiet  

 principielt er imod den nuværende udformning af arbejdsskadeforsikringsloven.
 Et mindretal (Socialistisk Folkepartis medlem af udvalget) kan ikke  

 medvirke til lovforslagets gennemførelse og udtaler følgende:
 Når mindretallet ikke kan medvirke til lovforslagets gennemførelse,  

 skyldes det, at der er indført en regel, efter hvilken arbejdsgiverens anke  

 har opsættende virkning på udbetaling af erstatning, indtil sagen har været  

 forelagt Den Sociale Ankestyrelse, selv om Arbejdsskadestyrelsen har  

 anerkendt sagen.
Jytte Andersen (S) Karen Jespersen (S) Jytte Hilden (S) Jørn Pedersen (S)  

 Jan Petersen (S) Grete Schødts (S) Taanquist (S) nfmd.
Lilli Gyldenkilde  

 (SF) Bente Juncker (CD) Pia Christmas-Møller (KF) Per Tærsbøl (KF) Grethe  

 Fenger Møller (KF) Eva Kjer Hansen (V) Hanne Severinsen (V) Tom Behnke (FP)  

 Lone Dybkjær (RV) Kofod-Svendsen (KRF) fmd.
