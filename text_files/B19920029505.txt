§ 1.  Justitsministeriet har i henhold til § 56, stk.  

 5, og § 64, stk. 5,  i færdselsloven, jf. lovbekendtgørelse nr. 765  

 af 16.
november 1990 udstedt bekendtgørelser om undervisningsplaner for køreuddannelsen til almindelig bil med stort påhængskøretøj (kategori B/E) og til store køretøjer (kategori C, D og E).
 § 2.  Undervisningsplanerne træder i kraft den 1. maj  

 1992, jf. dog § 3, stk. 2.
 § 3.  Undervisning af elever, der påbegynder  

 køreuddannelsen den 1. maj 1992 eller senere med henblik på erhvervelse af  

 kørekort til kategori B/E eller kategori C, D og E, skal foregå i  

 overensstemmelse med undervisningsplanerne.
 Stk. 2.  Elever, der har påbegyndt køreuddannelsen før  

 den 1. maj 1992, kan afslutte uddannelsen og aflægge køreprøve efter de  

 hidtil gældende regler frem til udgangen af juni 1992 for så vidt angår  

 kategori C, D og E og frem til udgangen af august 1992 for så vidt angår  

 kategori B/E.
 § 4.  Ifølge anordning nr. 512 af 27. november 1985  

 indføres bekendtgørelser om undervisningsplaner for køreuddannelse ikke i  

 Lovtidende, men kan købes i boghandelen og ligger til gennemsyn på  

 kørekortkontoret.
