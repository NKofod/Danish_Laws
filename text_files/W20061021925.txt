Landsskatteretskendelse vedr.
Fakturabeløb indbefattet moms   

 indbetaling af afgiftsbeløb Klagen vedrører spørgsmålet, om selskabet  

 skal pålægges at indbetale moms, da det af selskabets fakturaer fremgår, at  

 beløbene er inklusive moms.
Landsskatterettens afgørelse Regionen har pålagt selskabet  

 at indbetale uretmæssig opkrævet moms,  

 262.448 kr.
 Landsskatteretten stadfæster  

 regionens afgørelse.
Sagens oplysninger Selskabet driver et  

 strandhotel A med udlejning af 9 værelser i hovedbygningen og 6 suiter og 6  

 dobbeltværelser i en huslænge hertil, kaldet Strandhuset.
A arrangerer mindre  

 konferencer, seminarer, møder og festmiddage, men driver ikke spiserestaurant.
I hotellets  

 stueetage er der bl.a. en mindre café, hvor gæsterne får serveret morgenmad.  

 Der sælges drikkevarer og lettere frokost.
Selskabet  

 formidler udlejning af en del af ejendommen B, som ejes af C.
Ejendommen  

 består  

 af to sammenbyggede huse, der er særskilt matrikuleret som henholdsvis  

 matr.nr.  

 xx og yy.
Matr.nr. xx er i BBR-registeret registreret som et sommerhus med et  

 samlet boligareal på 180 m2 og med selskabet som administrator.
Ejendommen ligger i  

 forbindelse med otte andre bygninger benævnt henholdsvis A, D, E, F, G, H, I  

 og  

 en underjordisk parkeringskælder.
Alle bygninger ligger inden for en diameter  

 af ca. 125 meter.
Det ubebyggede areal og arealerne omkring A, D og E er  

 klitter.
Udlejningen af hotellets  

 værelser og suiter omfatter rengøring og sengeredning hver dag.
Der er  

 personlige hygiejniske artikler, og håndklæder skiftes, som på alle værelser  

 og  

 i suiter, hver anden dag, eller tiere om gæsten ønsker det.
Der udleveres  

 endvidere håndklæder til stranden.
Morgenmad kan bringes til  

 alle værelser og suiter, hvis det ønskes af gæsten.
Kaffe, te, frokost og  

 drikkevarer i øvrigt, kan bestilles på det interne telefonnet.
 Den  

 ene halvdel af B (matr.nr. yy) benytter C selv, medens den anden halvdel  

 (matr.nr. xx) udlejes gennem strandhotellet som et 8-10 personers  

 familiehus/sommerhus.
 Ifølge  

 Strandhotellets prisliste for 2001, 2002 og 2003 var lejen fastsat som en  

 pris  

 pr. uge for henholdsvis høj- og lavsæson.
Ved  

 udlejning af B har selskabet anført på fakturaerne, at lejebeløbet er  

 inklusiv  

 moms.
Den del af lejebeløbene, der ifølge fakturaerne udgør moms, er ikke  

 tilbagebetalt  

 til lejerne.
Den  

 fakturerede salgsmoms er ikke angivet og betalt, idet selskabet i bogføringen  

 har betragtet udlejningen som momsfri udlejning af fast ejendom.
De modtagne  

 lejebeløb er fuldt ud betalt til ejeren af ejendommen, C.
 For  

 udlejning af ejendommen har selskabet modtaget et provisionsbeløb fra C på  

 12.500 kr. pr.
 måned.  

 Selskabet har anset denne provision for momspligtig og har årligt angivet  

 salgsmoms af en provisionsindtægt på 150.000 kr., dvs. 30.000 kr.
Selskabets repræsentant har  

 oplyst, at der blev udarbejdet en lejeaftale ved udlejning af sommerhuset B.
Selskabet  

 ejede i perioden 15. oktober 1997 til 1. oktober 2001 D.
Ejendommen blev  

 solgt  

 til C.
Selskabet har fortsat formidlingen af udlejningen efter salget.
Regionens afgørelse For perioden 1. januar 1998  

 til 31. december 2002 er selskabet pålagt at indbetale det uretmæssigt  

 opkrævede momsbeløb, 262.448 kr., ved formidling af udlejning af B.
Der er  

 henvist til momslovens § 52, stk. 3 og 4. Momsbeløbet er opgjort således:
Faktureret lejeindtægt, inkl. moms Moms 1998 271.815 kr.
 54.363 kr.
1999 281.001 kr.
 56.200 kr.
2000 244.500 kr.
 48.900 kr.
2001 251.325 kr.
 50.265 kr.
2002 263.600 kr.
 52.720 kr.
I alt 1.312.241 kr.
 262.448 kr.
 Udlejningen af B er  

 momsfritaget i henhold til momslovens § 13, stk. 1, nr. 8. Selskabet har  

 derfor  

 ved levering af ikke-momspligtige ydelser anført afgiftsbeløb på fakturaerne,  

 jf. momslovens § 52, stk. 3.
Som følge heraf  og da  

 selskabet ikke har ønsket at berigtige momsen over for lejerne  er selskabet forpligtet til at  

 indbetale det uretmæssigt opkrævede momsbeløb, jf. momslovens § 52, stk. 4.
Klagerens påstand og argumenter Der er nedlagt påstand om, at  

 selskabet ikke pålægges at afregne moms af de modtagne lejebeløb, og at  

 salgsmomsen derfor ikke forhøjes med 262.448 kr.
 Det forhold, at A i en  

 periode har brugt sine egne fakturaformularer ved afregningen af den momsfrie  

 leje, er naturligvis uheldigt, men skal også ses i lyset af, at A i øvrigt  

 ikke  

 har salg af momsfrie ydelser, da den årlige provision, som A opnår ved  

 formidlingen af sommerhusudlejningen, er momspligtig på lige fod med As  

 øvrige  

 omsætning, idet formidlingen sker i fremmed navn og for fremmed regning.  

 Ejeren  

 af sommerhuset afløfter ikke moms af provisionen, der er en udgift for ham.
 Et pålæg om indbetaling af  

 moms af den ellers momsfri leje er en unødvendig hård fortolkning af  

 momslovens  

 formelle bestemmelser om fakturering.
 Idet den overvejende del af  

 lejerne er privatpersoner, som ikke har fradragsret for momsen, er der ikke  

 risiko for, at statskassen lider tab, hvis lejerne udnytter retten til  

 fradrag  

 af momsbeløbet.
Styrelsens vurdering af  

 udlejningen af B er i strid med de faktiske forhold.
Der er tale om udlejning  

 af et sommerhus, og udlejningen er derfor momsfri efter momslovens § 13, stk.  

 1, nr. 8. Selve proceduren ved udlejningen af  

 B er forskellig fra proceduren ved udlejning af D.
Udlejningen af D sker i  

 selskabets navn og for selskabets regning og risiko, mens udlejningen af B  

 sker  

 i ejerens navn og for hans regning og risiko.
Selskabet er alene ansvarligt  

 for  

 formidlingen af kontakten mellem ejer og bruger.
Landsskatterettens bemærkninger og begrundelse Administration, udlejning og  

 bortforpagtning af fast ejendom, herunder levering af gas, vand, elektricitet  

 og varme som led i udlejningen eller bortforpagtningen er fritaget for moms.  

 Fritagelsen omfatter dog ikke udlejning af værelser i hoteller og lign.,  

 udlejning af værelser i virksomheder, der udlejer for kortere tidsrum end 1  

 måned, udlejning af camping-, parkerings- og reklameplads, samt udlejning af  

 opbevaringsbokse.
Det fremgår af momslovens § 13, stk. 1, nr. 8.
 Den dagældende momslovs § 52,  

 stk. 3-5 har følgende ordlyd:
Stk.  

 3.   Virksomheder, der ikke er registreret, samt registrerede  

 virksomheder, der leverer ikke afgiftspligtige varer og ydelser, må ikke på  

 fakturaen anføre afgiftsbeløb eller anden angivelse af, at fakturabeløbet  

 indbefatter afgift.
Modtager virksomheden en af en kunde eller en  

 tredjeperson  

 udstedt faktura, hvorpå der er anført afgiftsbeløb eller anden angivelse af,  

 at  

 afregningen indbefatter afgift, skal virksomheden gøre den, der har udstedt  

 fakturaen, opmærksom herpå og tilbagebetale modtagne afgiftsbeløb.
Stk.  

 4.   Virksomheder, der i strid med stk. 3 på en faktura  

 anfører  

 afgiftsbeløb eller anden angivelse af, at  

 fakturabeløbet indbefatter afgift, skal indbetale afgiftsbeløbet til told- og  

 skatteforvaltningen.
Det samme gælder, hvis en virksomhed på en faktura  

 anfører  

 afgift med et for stort beløb eller på en faktura over leverancer, hvoraf der  

 ikke skal betales afgift, anfører afgiftsbeløb eller anden angivelse af, at  

 fakturabeløbet indbefatter afgift.
Indbetaling kan dog undlades, hvis fejlen  

 berigtiges  

 over for køberen.
Stk.  

 5.   Ved prisangivelser for varer og ydelser skal det tydeligt  

 tilkendegives, hvis prisen ikke indbefatter afgift efter denne lov. Klagen til Landsskatteretten  

 vedrører spørgsmålet, om selskabet skal afregne moms af de modtagne lejebeløb  

 efter den dagældende momslovs § 52, stk. 3 og 4.
 Selskabets klage til  

 Landsskatteretten vedrører således ikke spørgsmålet, om udlejningen af B er  

 momsfritaget  

 efter momslovens § 13, stk. 1, nr. 8, idet både regionen og selskabet var af  

 den opfattelse, at der var tale om momsfritaget udlejning af fast ejendom.
Selskabet  

 har i forbindelse med udlejningen af B leveret ikke-afgiftspligtige ydelser.  

 På fakturaerne blev det i strid med den dagældende momslovs § 52, stk. 3,  

 anført, at fakturabeløbene indbefattede afgift.
Fejlen er ikke blevet  

 berigtiget over for køberne.
Da selskabet i strid med § 52, stk. 3 har anført, at  

 fakturabeløbene indbefattede afgift, og fejlen ikke er berigtiget over for  

 køberne, skal selskabet indbetale afgiftsbeløbet til de statslige told- og  

 skattemyndigheder.
Det følger af momslovens § 52, stk. 4.
