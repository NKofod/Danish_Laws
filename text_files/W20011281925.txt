Landsskatteretskendelse A klager for indkomståret 1998 over, at den stedlige told- og  

 skatteregion har anset rejseudgifter for ham og ægtefælle for yderligere løn  

 for ham.
Det fremgår af sagen, at klageren, der er direktør og  

 bestyrelsesmedlem i B A/S, der er forhandler af biler, i tiden fra den 9.  

 februar 1998 til den 12. februar 1998 sammen med sin ægtefælle har deltaget i  

 en rejse til Marokko.
Rejsen var et fælles arrangement for alle forhandlere  

 af  

 bilmærket  

    

 i verden og arrangeret af  

 hovedkontoret i Zürich.
 Det er oplyst, at formålet med rejsen var at præsentere en ny  

 model, og at rejsens pris var 9.300 kr. pr. deltager, hvoraf egenbetaling pr.  

 deltager udgjorde 3.437,50 kr. inkl. moms, medens 5.862,50 kr. blev betalt af  

 bilimportøren.
 B A/S har således betalt 6.875 kr. i egenbetaling for to  

 deltagere, medens bilimportøren har betalt 5.862 kr. for klagerens ægtefælle,  

 i  

 alt 12.737 kr., hvilket beløb klagerens skatteansættelse for indkomståret  

 1998  

 er forhøjet med.
 Af program for rejsen fremgår, at deltagere fra Danmark ankom  

 til Marokko mandag den 9. februar 1998.
 Af programmet fremgår endvidere:
 kl. 18.00-18.45 Velkomst cocktailparty på hotellet kl. 18.45 Bustransport til kongrescentret kl. 19.30 Show kl. 20.30 Velkomstmiddag.
Under og til dans efter middagen spiller et  

 danseorkester.
kl. 24.00 Programmet slutter kl. 22.00-24.00 Bustransport til hotel.
Dag 2 - tirsdag den 10. februar 1998 Fra kl. 07.30 Morgenmadsbuffet i restauranterne Individuel tidsplan Introduktion til testkørslen Ved check-in på hotellet modtager De Deres personlige  

 tidsplan.
Husk Deres kørekort! kl. 08.15-10.00 Bustransport til Kongrescentret (fritidstøj  afslappet  let  

 jakke/trøje) Der er en introduktion forud for Deres personlige testkørsel.
Kør med den nye model ud og nyd det interessante og pragtfulde  

 landskab ved foden af Atlas bjergene.
Køreruten findes i bilen.
Undervejs er  

 der forfriskninger.
 Mulighed for yderligere testkørsel efter hjemkomst til hotel.
 Bustransport til hotellet ifølge Deres personlige tidsplan.
ca. kl. 13.00-15.00 Frokostbuffet.
Der serveres frokost ved svimmingpoolen eller i  

 en af restaurterne på hotellet.
 Udflugter.Det er muligt at tage på udflugt i den tid, der er  

 til fri disposition.
 Ved informationsskranken kan De se tiderne på planlagte ture  

 (gratis), og De kan reserve tid til sportsaktiviterne (for egen regning)..
* Sightseeing i Marrakech * Souks (marked) & Djemna el Fna (markedsplads) * Sport (se praktiske oplysninger) kl. 18.45 Bustransport til Borj Bladl (Jakke og slips og varmt overtøj) kl. 19.00 Borj Bladl.
Nyd en marokkansk aften.
Den lokale mad, musik og  

 underholdning vil give Dem en uforglemmelig oplevelse.
kl. 22.00 Bustransport til hotellet kl. 22.15 Hotellets faciliteter vil være til Deres rådighed: Diskotek.  

 Piano Bar Dag 3  onsdag d. 11. februar 1998 Fra kl. 07.00-09.00 Morgenmad.
Morgenmadsbuffet i restauranterne kl. 09.30 Introduktion til udflugt kl. 10.00 Afgang udflugt kl. 13.00 Frokost kl. 17.30 Tilbage på hotellet kl. 20.00 Middag på hotellet Den 12. februar 1998 fremgår af programmet, at der i tiden kl.  

 9.30  11.30 var Bil kick-off møde, at bustransport til  

 lufthavnen fandt sted  

 kl. 14.30 med ankomst til København kl. 21.40.
 Af skrivelse af 6. april 2000 fra bilimportøren til B A/S  

 fremgår:
Forhandlerintroduktion af nye biler På given foranledning skal det hermed oplyses, at  

 forhandlerintroduktioner af en ny bil normalt foregår et sted i Europa for  

 alle  

 europæiske forhandlere med ægtefælle.
Det anses for en selvfølge at alle forhandlere deltager i disse  

 arrangementer, da det er en vigtig forudsætning for at drive en  

 bilforhandling. Den stedlige told- og skatteregion har forhøjet klagerens  

 indkomst med 12.737 kr., idet rejsen ud fra en konkret vurdering af  

 rejseprogrammet  

 må anses for en del af en frirejse.
Omfanget af frirejse i rejseprogrammet  

 anses for svarende til omfanget af egenbetaling i forhold til bruttobeløb.  

 Regionen har vurderet, at egenbetalingen dækker den del af rejsen, der er  

 privat.
Da rejseledsageren ikke har et ansættelsesforhold i selskabet vil  

 bruttobeløbet på 9.300 kr. være et løntillæg til den ansatte uden fradragsret  

 i  

 virksomheden.
Klagerens skattepligtige indkomst er herefter forhøjet med det  

 beløb, som selskabet har betalt for klagerens og ægtefællens deltagelse,  

 6.875  

 kr., og det beløb, som bilimportøren har betalt for ægtefællens deltagelse,  

 5.862 kr., eller i alt 12.737 kr.
 Af told- og skatteregionens sagsfremstilling fremgår, at en  

 region har foretaget en undersøgelse af rejsearrangement, herunder har  

 stillet  

 følgende 4 spørgsmål til bilimportøren:
 Er det fra jeres side et krav at forhandlerne skulle deltage i  

 studierejsen ? Er det fra jeres side et krav at ægtefæller skulle deltage i  

 studierejsen ? I det rejseprogram regionen har modtaget er nævnt et show.
Der  

 bedes kort redegjort for hvilket show der var tale om, samt dets indhold.
På 3. dagen af studierejsen er programsat en udflugt.
I bedes  

 redegøre for udflugtens formål og indhold. Bilimportøren har besvaret de stillede spørgsmål således:
Ref. 1  

    

 Det er ikke et  

 krav fra vores side at forhandlerne deltager i denne introduktion, men det  

 ville da være meget mærkeligt hvis de ikke deltog, da det vedrører deres  

 forretning.
Introduktion af ny bilmodel.
 Ref. 2  

    

 Det er ikke  

 er krav fra vores side at ægtefæller deltager i introduktionen, men mange af  

 ægtefællerne deltager også i den daglige drift af virksomheden.
 Ref. 3  

    

 Nævnte  

 show  

    

 er præsentation af selve bilen med  

 lys og lydshow.
Ref. 4  

    

 Nævnte  

 udflugt var kørsel i meget vanskeligt terræn med 4-hjulstrækker for at bevise  

 deres berettigelse for senere introduktion af denne model i Danmark. Klagerens advokat har nedlagt påstand om, at skatteregionen  

 tilpligtes at anerkende, at der ikke er grundlag for at forhøje ansættelsen  

 af  

 klagerens personlige indkomst i 1998, subsidiært at forhøjelsen skal ske med  

 et  

 mindre beløb.
Advokaten har anført, at rejsen kostede 9.300 kr. pr. deltager,  

 dvs. i alt 18.600 kr. for klageren og hans ægtefælle.
Heraf betalte  

 bilimportøren 11.725 kr., medens B A/S betalte de resterende 6.875 kr.
Af rejseprogrammet fremgår, at de danske deltagere i  

 arrangementet ankom til Marrakech først på eftermiddagen, og at der kl. 19.30  

 var arrangeret show.
Dette var en præsentation på lærred af de nye  

 bilmodeller.  

 Der var udstillet biler, så forhandlerne kunne danne sig et overblik og  

 stille  

 spørgsmål.
Af rejseprogrammet fremgår, at tirsdag den 10. februar 1998  

 skulle bruges til testkørsel.
Denne testkørsel varede hele dagen og foregik  

 således, at forhandlerne valgte biler og kørte en tur, hvorefter forhandlerne  

 kunne bytte biler til en anden bil.
Testkørslerne foregik på de steder, som i  

 rejseprogrammet var angivet som udflugtsmål.
Som det fremgår af  

 rejseprogrammet  

 var der også om aftenen mulighed for yderligere testkørsel efter hjemkomst  

 til  

 hotellet.
Af rejseprogrammet for onsdag den 11. februar 1998 fremgår, at  

 hele dagen var sat af til testkørsel i Atlasbjergene med konkurrerende  

 produkter til bilmærkets nye 4 hjulstrækker.
Arrangementet varede 9 timer.
Af rejseprogrammet for torsdag den 12. februar 1998 fremgår, at  

 deltagerne skulle checke ud af deres hotelværelser mellem kl. 7 og 9 om  

 morgenen.
Der blev holdt afsluttende møde mellem kl. 9.30 og 11.30. Herefter  

 tog deltagerne hjem til Danmark.
Af Ligningsvejledningen 1998, punkt A.B.1.9.19 fremgår, at en  

 lønmodtager ikke er skattepligtig af en studierejse betalt af arbejdsgiveren,  

 hvis der er tale om en studierejse af generel karakter, og rejsen primært  

 tilgodeser arbejdsgiverens interesse.
Klagerens rejse var en studierejse af  

 generel karakter, som primært tilgodeså arbejdsgiverens interesse.
Rejsen,  

 der  

 foregik uden for turistsæsonen, havde alene et underordnet turistmæssigt  

 præg.  

 Det bemærkes, at der var tale om en studierejse af 3 dages varighed, og at  

 langt den største del af tiden gik med introduktion af de nye biler.
 Fra bilimportørens side var det en klar forudsætning, at klager  

 deltog i studierejsen som repræsentant for A/S B, da studierejsen gav  

 klageren  

 mulighed for at blive introduceret for de nye bilmodeller, før de blev sat  

 til  

 salg i Danmark.
 Advokaten har anført, at manglende deltagelse i yderste  

 konsekvens kunne betyde, at forhandlingen af bilmærket blev frataget A/S B.
 Rejsen var arrangeret af bilimportøren, og hverken klageren  

 eller A/S B havde nogen indflydelse på rejsens indhold og destination.  

 Endvidere er klageren ansat direktør uden bestemmende indflydelse på A/S  

 Bs  

 dispositioner.
Introduktion af nye biler samles altid på ét sted, uanset  

 bilmærke.
Arrangementet kan ikke afholdes i Danmark, da der skal være plads  

 og  

 mulighed for at teste bilerne under forskellige forhold, herunder bjergkørsel  

 og hurtigkørsel.
Udelukkende folk med tilknytning til bilmærket var med på  

 turen.
 Sammenfattende var den turistmæssige del af rejsen af et så  

 underordnet omfang, at der ikke skal ske beskatning hos klageren.
Hvis Landsskatteretten finder, at rejsen tillige havde et  

 turistmæssigt præg, og der skal ske beskatning heraf, skal den turistmæssige  

 del af rejsen fastsættes til et beløb, som ligger væsentligt under 3.437,50  

 kr.  

 Rejsen strakte sig over to hele dage, hvor begge dage fra morgen til aften  

 var  

 optaget af introduktionen af de nye bilmodeller.
Skatteregionen har ikke  

 nærmere angivet, på hvilke tidspunkter det turistmæssige islæt var til stede.
For at sætte den begrænsede turistmæssige værdi i relief kan det  

 oplyses, at en chartertur på 1 uge i februar 2001 til Marrakech med hotel og  

 morgenmand beløber sig til ca. 3.850 kr. pr. person.
Og på en sådan rejse har  

 de rejsende vel at mærke fri rådighed over deres tid i rejseperioden.
Klagerens ægtefælles deltagelse i rejsen var klart  

 forretningsmæssigt begrundet, hvilket også fremgår af brev fra bilimportøren.  

 Det er kutyme, at ægtefæller deltager i sådanne arrangementer, da  

 ægtefællerne  

 er med til at skabe et godt socialt miljø og dermed en øget dialog mellem  

 forhandlerne, hvilket styrker erfaringsudvekslingen og etableringen af  

 netværk  

 og kontaktpersoner.
Bilimportøren betalte ca. 2/3 af ægtefællens rejse,  

 medens  

 A/S B betalte den resterende 1/3. Dette viser, at klagerens arbejdsgiver  

 forventede, at klagerens hustru skulle deltage.
Sammenfattende skal der derfor ikke ske beskatning hos klageren  

 af ægtefællens rejse.
I givet fald skal en beskatning dog ligge væsentligt  

 under 9.300 kr.
Som nævnt indeholdt rejsearrangementet alene to hele dage i  

 Marrakech, og disse dage var i al væsentlighed optaget af introduktion af nye  

 bilmodeller. Ægtefællen deltog også i disse arrangementer.
En beskatning på  

 9.300 kr. af en rejse af så begrænset varighed og med introduktion af nye  

 bilmodeller, er ganske urealistisk.
Som nævnt ovenfor koster en charterrejse  

 til Marrakech i februar 2001 ca. 3.850 kr., og beskatningen af ægtefællens  

 rejse må i givet fald ligge væsentligt under dette beløb.
I givet fald kan  

 værdien  

 rimeligvis fastsættes til sparet privat forbrug under rejsen, da ægtefællen  

 på  

 grund af de respektive introduktionsarrangementer under opholdet kun har haft  

 en rejse med ganske begrænset turistmæssig værdi.
Hendes ophold blev i al  

 væsentlighed brugt til at ledsage klageren under diverse arrangementer som  

 led  

 i hans arbejde, hvilket ikke ville være et naturligt indhold under en  

 turistrejse.
Som nævnt er rejsen i al væsentlighed ydet af arbejdsgiveren af  

 hensyn til klagerens arbejde.
Der skal derfor ikke ske nogen beskatning hos  

 klageren, allerede fordi den værdi, som man i givet fald ville kunne beskatte  

 hos klageren, ligger under bagatelgrænsen på 4.000 kr. i 1998 i henseende til  

 ligningslovens § 16, stk. 3, 3. pkt.
 Advokaten har i øvrigt henvist til en skrivelse af 13. april  

 2000 fra klagerens revisionsfirma til told- og skatteregionen.
 Advokaten har over for Landsskatteretten endvidere anført:
 Tak for det modtagne udkast til referat af vores møde den 15.  

 marts 2001. Referatet giver mig anledning til enkelte bemærkninger.
På mødet aftalte vi, at jeg skulle undersøge, om deltagerne i  

 rejsen til Marrakech den 10. februar 1998 tog tilbage til hotellet for at  

 spise  

 frokost, da rejseprogrammet muligvis kunne tolkes således.
Jeg har drøftet  

 spørgsmålet med A, som oplyser, at deltagerne ikke tog tilbage til hotellet  

 for  

 at spise frokost, men at rejsearrangørerne i forbindelse med testkørslen  

 opstillede et telt, hvor man kunne spise sandwich.
I referatet fremgår herefter, at jeg under vores møde skulle  

 have oplyst, at de nævnte udflugter i rejseprogrammet for den 10. februar  

 1998  

 var et alternativ til de deltagere, der ikke havde gidet deltage i  

 testkørslen.  

 Om dette spørgsmål udtalte jeg imidlertid på mødet, at jeg ville undersøge  

 dette nærmere, og A har oplyst, at de nævnte udflugter var et tilbud til  

 deltagerne i forbindelse med busturen hjem fra testkørslen.
Det foregik  

 således, at bussen på hjemturen på et tidspunkt efter kl. 16.00 gjorde holdt  

 ved den gamle bydel i Marrakech, hvor deltagerne herefter kunne gå rundt i  

 ca.  

 1 time.
Af referatet fremgår videre, at det var min opfattelse, at der  

 den 10. februar 1998 også havde været mulighed for testkørsel efter kl.  

 19.00,  

 uanset den i programmet annoncerede marokkanske aften.
Af rejseprogrammet for  

 den 10. februar 1998 fremgår imidlertid direkte, at der efter hjemkomsten til  

 hotellet var mulighed for yderligere testkørsel, hvilket stemmer overens med  

 de  

 oplysninger, som jeg har fået fra A.
Jeg udtalte ikke under mødet, at det  

 blot  

 var min opfattelse, at der havde været mulighed for testkørsel.
 Marokko var valgt som rejsemål af praktiske årsager for at samle  

 testkørsel for bilforhandlere fra hele verden på et sted, og fordi de rette  

 betingelser for testkørsel var til stede i landskabet ved Marrakech.  

 Formentlig  

 blev testkørslen også lagt i Marrakech af økonomiske årsager.
.. Told- og Skattestyrelsen har erklæret sig enig i  

 Landsskatterettens kontorindstilling, hvori det indstilles, at ansættelsen  

 nedsættes med 2.931 kr.
Landsskatteretten finder  

  

 ,  

 henset til det foreliggende rejseprogram, at den omhandlede rejse for  

 klagerens  

 vedkommende må anses for udelukkende at have været erhvervsmæssig.
Retten har  

 herved henset til rejsens begrænsede varighed på i alt 4 dage, hvoraf 2 dage  

 udgjorde transport til rejsemålet.
Der er herefter ikke grundlag for at anse  

 klageren for skattepligtig af den af B A/S afholdte egenbetaling på 3.437,50  

 kr.
Ansættelsen nedsættes herefter på dette punkt med 3.438 kr.
For så vidt angår ægtefællen finder Landsskatteretten, at rejsen  

 har været af ren privat karakter, hvorfor klageren er skattepligtig af den  

 økonomiske værdi af rejsen.
Værdien af det af bilimportøren for ægtefællen  

 betalte beløb, kan ifølge praksis vedrørende gevinstrejser o.lign. ansættes  

 til  

 50 % af rejseudgifterne på 5.862 kr., eller til 2.931 kr., således at værdien  

 af ægtefællens rejse udgør egenbetalingen på 3.438 kr. samt 2.931 kr., eller  

 i  

 alt 6.369 kr.
 Den påklagede ansættelse nedsættes herefter med 3.438 kr.  

 vedrørende rejseudgifterne for klageren samt 2.931 kr. vedrørende ægtefællens  

 rejseudgifter, eller i alt 6.369 kr.
