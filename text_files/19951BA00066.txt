Nr BSF 66 Forslag til folketingsbeslutning om tvangsmæssig medicinsk kastration af  

 voldtægtsforbrydere m.fl.
Fremsat af Pia Kjærsgaard (DF) Kristian Thulesen Dahl (DF) Ole Donner (DF)  

 Poul Nødgaard (DF) den 9. januar 1996 Folketinget opfordrer regeringen til i folketingsåret 1995-96 at fremsætte forslag om ændring af straffeloven med henblik på at tilvejebringe hjemmel til tvangsmæssig medicinsk kastration af personer, der har begået alvorlig sædelighedskriminalitet.
Bemærkninger til forslaget Voldtægtsforbrydelserne er i Danmark gennem meget lang tid blevet stadig  

 grovere, ikke mindst mod mindreårige.
 Forbryderne er ofte ikke førstegangsforbrydere; i mange tilfælde er der  

 tale om gengangere, og derfor har en række eksperter peget på, at medicinsk  

 kastration af de pågældende vil medføre, at den sygelige trang til at begå  

 disse forbrydelser forsvinder.
 Samfundet bør ikke se med blødsødenhed på grove voldtægtsforbrydelser mod  

 specielt mindreårige.
 Justitsministeren lovede i forbindelse med sommerens debat om emnet at  

 komme med konkrete forslag i Folketinget om skærpede sanktioner, men der er  

 intet sket.
 Det er i en årrække blevet stadig mere tydeligt, at de almindelige straffe  

 mod voldtægtsforbrydere og lignende ikke har haft nogen effekt overhovedet,  

 tværtimod er forbrydelserne blevet grovere, og det er specielt gået ud over  

 mindreårige.
Derfor er tiden nu inde til hårdere og effektive straffe.
Medicinsk  

 kastration er den eneste metode til sikring mod disse forfærdelige  

 forbrydelser, der kan have livsvarige følgevirkninger for ofrene.
 Kyniske forbrydere kan og skal ikke beskyttes her i landet; i stedet skal  

 der skrides hårdt og kontant ind, så de sagesløse ofre og deres familier har  

 sikkerhed for, at forbrydelserne ikke gentages.
 Derfor er det forslagsstillernes håb, at der i Folketinget vil vise sig et  

 flertal for forslaget om tvangsmæssig medicinsk kastration.
