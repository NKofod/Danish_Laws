 Førtidspensionsreform -  

 boligstøtteberegning fra 2003 - omregning af boligstøtte i  

 løbet af året - feriepenge mv.
(Til samtlige kommuners boligstøttekontorer, til  

 samtlige sociale nævn og til Kommunedata I/S) Førtidspensionsreform -  

 boligstøtteberegning fra 2003 Folketinget har ved lov nr. 285 af 25. april 2001 vedtaget  

 lov om ændring af lov om social pension og andre love  

 (Førtidspensionsreform). Reformen træder i kraft den 1. januar  

 2003 og omfatter bl.a. ændringer af lov om individuel  

 boligstøtte.
 Socialministeriet har ved skrivelse af 4. april 2001  

 informeret kommunerne om indholdet af reformen.
 Til orientering for boligstøtteforvaltninger m.fl.  

 kan oplyses følgende vedrørende ændringerne af  

 boligstøtteloven:
 ·  

 	Førtidspensionister, der fra 1. januar 2003 tilkendes  

 førtidspension efter de ændrede pensionsregler, vil ikke have  

 ret til boligydelse til pensionister  men i stedet være berettiget til  

 boligsikring.  

 Førtidspensionister, der er tilkendt førtidspension efter de  

 hidtidige pensionsregler, vil fortsat være berettiget til boligydelse,  

 uanset om boligydelse modtages ved udgangen af 2002 eller først  

 søges senere.
 Samtidig er indført en række ændringer  

 i boligsikringsreglerne for førtidspensionister og for stærkt  

 bevægelseshæmmede:
·  

 	For førtidspensionister kan boligsikring ydes også  

 til ejer- og andelsboliger.
Boligsikringen ydes helt eller delvis som  

 lån.
Endvidere er fastsat, at lovens boligsikringsmaksimum på 15  

 pct. af lejen for boligsikringsmodtagere uden børn ikke gælder  

 for førtidspensionister.
·  

 	For stærkt bevægelseshæmmede, der bor i en  

 bolig, der er egnet herfor, kan boligsikring  tilsvarende ydes til ejer- og  

 andelsboliger, og lovens boligsikringsmaksimum på 15 pct. af lejen for  

 boligsikringsmodtagere uden børn gælder ikke.
Endvidere er  

 lovens maksimumbeløb for den leje, der kan ydes boligsikring til, og  

 den boligsikring, der kan udbetales til stærkt  

 bevægelseshæmmede, ophævet for de tilfælde, hvor en  

 stærkt bevægelseshæmmet på grund af sit handicap  

 får anvist en egnet ældrebolig eller almen bolig af kommunen.  

 Herudover gælder fortsat de hidtidige særregler for stærkt  

 bevægelseshæmmede.  

 Reglerne for stærkt bevægelseshæmmede gælder uanset,  

 om den bevægelseshæmmede er førtidspensionist.
De  

 ændrede regler træder i kraft 1. januar 2003.
 Omregning i løbet af året - feriepenge  

 mv.
 På baggrund af forespørgsler fra flere  

 kommuner  kan supplerende til pkt. 14.3.3. i vejledning om individuel  

 boligstøtte supplerende oplyses:
Efter lovens § 8 omfatter husstandsindkomsten  

 primært personlig indkomst og positiv kapitalindkomst.
Der kan som  

 hovedregel ikke ved boligstøtteberegningen se bort fra indkomst, der  

 beskattes i boligstøtteåret.
 I boligstøttelovens § 46 er fastsat, at hvis  

 der i løbet af året sker en forhøjelse af den samlede  

 forventede husstandsindkomst for året på mindst 16.000 kr. i  

 forhold til den hidtil forventede indkomst for året, skal  

 boligstøtten omberegnes med virkning fra begyndelsen af den  

 måned, der følger nærmest efter ændringens  

 indtræden.
Med virkning fra den 1. januar 2000 er i § 46, stk.  

 6, fastsat en særregel for de tilfælde, hvor en  

 boligstøttemodtager som følge af afslutning af et  

 ansættelsesforhold med løn under ferie får  

feriepenge, der beskattes i boligstøtteåret, men  

 først kan udbetales i det efterfølgende år.
Der ses efter  

 § 46, stk. 6, bort fra sådanne feriepenge, der bliver beskattet  

 hos modtageren i boligstøtteåret uden at kunne udbetales i det  

 pågældende år.
Der er ikke herudover foretaget ændringer af  

 reglerne for medregning af feriepenge ved omregning af boligstøtten i  

 løbet af året.
Hvor en boligstøttemodtager som  

 følge af afslutning af et ansættelsesforhold med løn  

 under ferie får feriepenge, der beskattes i  

 boligstøtteåret, og som kan udbetales i  

 boligstøtteåret, indgår disse således som hidtil ved  

 omregning af boligstøtten efter § 46. Det accepteres som hidtil,  

 med hensyn til omregning ved oplysninger i løbet af året om  

 sådanne beløb, at omregning sker fra det tidspunkt, hvor  

 boligstøttemodtageren blev vidende om ændringen (og dermed kunne  

 opfylde sin oplysningspligt overfor boligstøttekontoret), men at  

 beløbet betragtes som vedrørende hele året.
Dette  

 indebærer, at kun en forholdsmæssig del af beløbet  

 indgår i den opsummerede indkomst.
 Bliver en boligstøttemodtager f.eks. den 1.2.2001  

 bekendt med, at der i forbindelse med den pågældendes  

  ophør af et ansættelsesforhold med løn under ferie vil  

 ske beskatning af et beløb på 19.500 kr., hvoraf 1.500 kr. er  

 optjent i 2001 og først kan udbetales fra 1. maj 2002, skal kun 18.000  

 kr. indgå i omregningen af boligstøtten for 2001, idet der ses  

 bort fra de 1.500 kr., der ikke kan udbetales i 2001. Den opsummerede  

 indkomst forøges med 18.000 kr.:12 i 11 måneder, dvs. 16.500 kr.  

 Beregningsgrundlaget pr. 1.2. forøges med 18.000 kr. på  

 årsbasis på grund af de beskattede feriepenge, der kan udbetales  

 i 2001.
Om engangsbeløb såsom legater,  

 fratrædelsesgodtgørelser o.lign., der ikke vedrører en  

 bestemt periode, er med virkning fra 1. januar 2000 fastsat udtrykkeligt i  

 boligstøttelovens § 46, stk. 5, at sådanne beløb  

 medregnes i husstandsindkomsten fra den 1. i den måned, der  

 følger nærmest efter udbetalingstidspunktet, og betragtes som  

 vedrørende den resterende del af året.
Et engangsbeløb  

 skal dog altid medregnes for mindst en måned.
 Bortset fra reglen om, at engangsbeløb altid skal  

 medregnes for mindst en måned, svarer § 46, stk. 5 til hidtidig  

 praksis.
Modtager en boligstøttemodtager et beløb,  

 der indgår i husstandsindkomsten efter lovens § 8, og som ikke  

 vedrører en bestemt periode i boligstøtteåret,  

 indgår beløbet således ved omregning af  

 boligstøtten for den resterende del af året.
Et beløb,  

 der vedrører et tidligere år, men udbetales og beskattes i  

 boligstøtteåret - f.eks. en pensionsydelse eller erstatning  

 vedrørende en periode i et tidligere år - vil herunder  

 indgå som et engangsbeløb ved omregning af boligstøtten  

 på udbetalingstidspunktet, mens beløbet ikke indgår i  

 husstandsindkomsten for det tidligere år.
Hvis derimod et beløb,  

 der vedrører et tidligere år, udbetales i  

 boligstøtteåret men beskattes i det år, udbetalingen  

 vedrører, indgår beløbet i husstandsindkomsten for det  

 tidligere år.
Andre beløb end feriepenge og engangsbeløb  

 som anført, der efter lovens § 8 indgår i  

 husstandsindkomsten, og som beskattes i boligstøtteåret,  

 indgår ved omregning af boligstøtte i løbet af året  

 for den periode, de vedrører.
Kommer der f.eks. i forbindelse med  

 jobskifte 1½ eller 2 måneders løn til beskatning i en  

 måned, indgår den ekstra indkomst som en midlertidig  

  indkomststigning i den pågældende måned.
Det kan f.eks.  

 være tilfældet ved overgang til social pension for personer, der  

 hidtil har modtaget forudbetalt løn/offentlig ydelse, idet  

 sådanne personer i den første måned, hvor der udbetales  

 pension udover den pågældende måneds pension, der udbetales  

 bagud, tillige vil  få forudbetalt en ekstra måneds pension.
