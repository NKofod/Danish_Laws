 Ændrede refusionsregler for  

 flygtninge  

 Mellemkommunal refusion.
Ændrede refusionsregler for flygtninge Ved § 60 i lov om integration af udlændinge i  

 Danmark er der sket en ændring af lov om individuel boligstøtte,  

 idet flygtningerefusionsbestemmelsen i boligtøttelovens § 75, stk. 2,  

 er ophævet fra 1. januar 1999.
 Statsrefusion for boligsikring og boligydelse ydes derfor  

 fra denne dato altid efter hovedreglen i lovens § 75, stk. 1, også  

 når boligstøtten er ydet til en flygtning.
 Reglerne om indskudslån m.v. til flygtninge er  

 uændrede, herunder også reglerne i den gældende § 75, stk.  

 4 om, at staten stiller 100/50 pct. af udlånsbeløbene efter  

 lovens kapitel 11 til kommunernes rådighed.
Mellemkommunal refusion På baggrund af spørgsmål fra flere  

 kommuner kan det vejledende oplyses, at kommunernes pligt til at yde  

 mellemkommunal refusion efter boligstøttelovens § 76, stk. 1 og 2,  

kun gælder, hvor boligstøttemodtageren har en egentlig  

ret efter § 63 i lov om almene boliger samt støttede private  

 andelsboliger m.v. til at få anvist en bolig i en anden kommune  

 efter samme retningslinier, som gælder for den pågældende  

 kommunes egne borgere.
 En sådan ret har kun ældre og personer med  

 handicap og kun i følgende tilfælde:
1.	For at bevare tæt kontakt til nære  

 pårørende 2.	Af religiøse grunde 3.	For at bo i døvemiljø 4.	For at opnå en bolig for besættelsestidens  

 ofre jf. boligstøttevejledningens pkt. 19.4.2.
 Retten gælder kun boliger efter almenboligloven,  

 ældreboliger efter den tidligere ældreboliglov og boliger efter  

 byfornyelsesloven, som er særlig indrettet for ældre personer med  

 handicap.
 Endelig er det en forudsætning for retten til  

 anvisning efter § 63 i almenboligloven, at den pågældende person  

 opfylder betingelserne i såvel tilflytnings- som fraflytningskommunen  

 for at få anvist en almen ældrebolig, jf. almenboliglovens §§ 54,  

 57 og 58.
 I andre tilfælde, hvor en person får anvist en  

 ældre- eller handicapegnet bolig i en anden kommune end den hidtidige  

 opholdskommune, kan mellemkommunal refusion aftales efter  

 boligstøttelovens § 76, stk. 4, hvis kommunerne er enige herom.
Det kan tilføjes, at efter § 63, stk. 2, i  

 almenboligloven kan kommunens og amtsrådets afgørelser om  

 anvisning af ledige boliger efter de nævnte §§ 54, 57 og 58 indbringes  

 for henholdsvis det sociale nævn, som den kommune, hvor boligerne er  

 beliggende, tilhører, og den sociale ankestyrelse.
Nævnet kan  

 tage stilling til om betingelserne i § 63 er opfyldt, og om klageren er  

 blevet behandlet på lige fod med andre ansøgere fra  

 fraflytnings- og tilflytningskommunen.
Der kan ikke klages over den enkelte  

 kommunes anvisningskriterier.
By- og Boligministeriets meddelelser om individuel  

 boligstøtte udsendes til samtlige kommuners  

 boligstøttekontorer, til samtlige sociale nævn og til  

 Kommunedata I/S.
Meddelelserne kan ligeledes findes i ministeriets regelbaser  

 under det statslige EDB-baserede juridiske informationssys  

 tem, Retsinformation.
