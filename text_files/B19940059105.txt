 I medfør af § 9 stk. 6, i lov nr. 509 af 30. juni 1993, jf.  

 lovbekendtgørelse nr. 311 af 25. april 1994, fastsættes:
 § 1.  Ud over de i folkeskolelovens § 9, stk. 1-3, og  

 stk. 7, nævnte fag og emner (valgfag) kan kommunerne tilbyde eleverne på  

 8.-10. klassetrin undervisning i følgende ikke-prøveforberedende fag: Spansk,  

 hverdagsfransk, hverdagstysk, almindelige indvandrersprog og edb.  

 Undervisningen kan tilbydes på et eller flere af disse klassetrin.
 Stk. 2.  Det forudsættes, at undervisningen ikke  

 påbegyndes, førend kommunalbestyrelsen har godkendt en læseplan for de  

 enkelte valgfag, jf. folkeskolelovens § 40, stk. 3, og § 44, stk. 8.
 Stk. 3.  Det skal over for eleverne præciseres, at  

 undervisningen i valgfagene hverdagsfransk og hverdagstysk ikke er  

 prøveforberedende og derfor ikke adgangsgivende til de gymnasiale  

 uddannelser.
 § 2.  I valgfag, hvor der efter folkeskolelovens § 14  

 ikke kan aflægges afsluttende prøve, må elevernes standpunkt ikke udtrykkes  

 ved hjælp af 13-skalaen.
 § 3.  Bekendtgørelsen træder i kraft den 1. august  

 1994.
 Stk. 2.  Bekendtgørelse nr. 167 af 18. marts 1991 om  

 valgfag i henhold til folkeskolelovens § 9 stk. 4, med tilhørende vejledning  

 nr. 41 af 18. marts 1991 ophæves.
