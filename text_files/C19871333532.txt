 Af hensyn til en rationel planlægning af arbejdet ved Statsfrøkontrollen  

 anmodes firmaerne om at oplyse, hvor mange prøver af raps til industribrug  

 der forventes indsendt til kvalitetsanalyse ved Statsfrøkontrollen i  

 efteråret 1987.
Statsfrøkontrollen har gennem årene modtaget et svingende antal prøver af  

 raps til kvalitetsanalyse.
Det har derfor ikke været muligt at forudse, hvor  

 mange prøver vi vil modtage i det enkelte år.
Det gør det vanskeligt at  

 planlægge behovet for arbejdskraft.
For at kunne yde den bedst mulige service  

 inden for rimelige økonomiske rammer, er det derfor nødvendigt at have en  

 realistisk vurdering af prøveantallet, før sæsonen begynder.
I de sidste år har Statsfrøkontrollen henvendt sig til firmaerne for med  

 ovennævnte begrundelse at få et skøn over, hvor mange rapsprøver der  

 forventedes indsendt til Statsfrøkontrollen.
Da det samlede skøn i disse år  

 kom til at ligge tæt på det indsendte antal prøver, har oplysningerne været  

 af stor betydning for planlægningen.
Det er på denne baggrund, at vi igen i  

 år beder Dem have ulejlighed med på vedlagte skema at give et skøn over, hvor  

 mange prøver De forventer at indsende til Statsfrøkontrollen til  

 kvalitetsanalyse i efteråret 1987. Skemaet bedes returneret så snart som  

 muligt.
Det kan oplyses, at priserne er de samme som sidste sæson, d.v.s., at  

 prisen for en kvalitetsanalyse 1, der omfatter undersøgelse for vandindhold,  

 olieindhold i renvarens tørstof, renvare, rent frø, samt olieholdige  

 urenheder og ikke-olieholdige urenheder, vil være kr. 324,-. Prisen på  

 vejledende analyser af glucosinolat- og erucasyreindhold er fastsat til  

 henholdsvis kr. 266,- og kr. 140,-. En vejledende analyse af glucosinolat- og  

 erucasyreindhold kan kun bestilles i forbindelse med indsendelse af  

 rapsprøver til kvalitetsanalyse.
Ovennævnte priser er ekskl. moms.
Når prøverne anmeldes til undersøgelse, kan der ved afkrydsning på  

 anmeldelsesformularen bestilles en omregning af råvaremængde til mængde  

 standardkvalitet med 9 pct. vandindhold, 98 pct. renhed og 40 pct.  

 olieindhold.
Denne omregning foretages uden beregning.
Med venlig hilsen Erik Madsen Bilag 1 til meddelelse 105-87 SÆ-69, MA-55 OPLYSNING OM ANTAL RAPSPRØVER TIL KVALITETSANALYSE VED STATSFRØKONTROLLEN Firma:
Antal rapsprøver, der forventes indsendt til Statsfrøkontrollen i efteråret 1987.
