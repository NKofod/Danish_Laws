Den 24. januar 1999 henvendte patienten sig på en skadestuen, hvor  

 hun blev undersøgt af overlæge D fra  

 øre-næse-halsafdelingen.
Patienten blev herefter primært  

 indlagt på øre-næse-halsafdelingen, men blev af  

 overlægen overflyttet til medicinsk-hæmatologisk afdeling, idet  

 akutte blodprøver gav mistanke om en muligt bagvedliggende blodsygdom  

 (mulig akut leukæmi). Ved undersøgelsen på medicinsk  

 hæmatologisk afdeling blev der fundet derimod forandringer, forenelige  

 med svær infektion, og en  akut CT-scanning af hjernen og halsen viste  

 en stor bylddannelse bag svælgvæggen (abscessus retrofaryngeale).  

 Der blev besluttet akut operation, men i forbindelse med forberedelsen til  

 bedøvelse, bristede bylden, hvorved luftvejen blev blokeret, og der  

 opstod hjertestop.
Patienten blev efterfølgende behandlet i  

 respirator.
Efter aftale med de pårørende blev  

 respiratorbehandlingen afbrudt den 29. januar 1999, hvorefter patienten  

 døde.
 Der blev klaget over, at vagtlægerne og den praktiserende læge  

 og speciallægen i anæstesiologi ikke opdagede, at patienten havde  

 en byld i halsen og iværksatte behandling herfor.
Klage over forsinket diagnostik af byld i  

 svælget Nævnet fandt ikke at kunne kritisere den behandling, patienten  

 modtog af vagtlægerne A, B og C samt af den praktiserende læge og  

 speciallægen i anæstesiologi.
Nævnet lagde herved  

 vægt på, at det sammenfattende ikke kunne lægges til grund,  

 at patienten havde udvist symptomer, der burde have medført, at  

 lægerne foranledigede yderligere undersøgelser, herunder  

 undersøgelser for bylddannelse bag svælgvæggen.
Nævnet fandt endvidere, at overlæge D havde udvist manglende  

 omhu og samvittighedsfuldhed.
Overlæge D burde ved patientens  

 indlæggelse på øre-næse-halsafdelingen have  

 foretaget en nærmere udredning af patientens symptomer.
Nævnet  

 lagde herved vægt på, at de akutte blodprøvesvar den 24.  

 januar 1999 viste en svær betændelsestilstand, samt at patienten  

 havde kliniske tegn på, at betændelsestilstanden var fremskreden  

 med fokus lokaliseret i det hvirvelsøjlenære område.
