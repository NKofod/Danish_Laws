 Herved bekendtgøres lov nr. 315 af 10. juni 1976 om  

 adgangsregulering ved videregående uddannelser med den ændring, som følger af  

 § 11 i lov nr. 217 af 23. april 1986.
 § 1.  Undervisningsministeren bemyndiges til med  

 virkning fra efterårssemestret 1977 at fastsætte regler om adgangsregulering  

 ved universiteter, universitetscentre og højere læreanstalter, der er  

 omfattet af lov om styrelse af højere uddannelsesinstitutioner.  

 Adgangsreguleringen sker på grundlag af en årlig fastsættelse af maksimale  

 optagelsestal for de enkelte uddannelser.
 Stk. 2.  For den lægevidenskabelige kandidatuddannelse  

 kan der fastsættes regler som nævnt i stk. 1 med virkning fra  

 efterårssemestret 1976.
 § 2.  Undervisningsministeren bemyndiges ligeledes til  

 at fastsætte regler om adgangsregulering ved institutioner med videregående  

 uddannelser, der henhører under Undervisningsministeriet og ikke er omfattet  

 af lov om styrelse af højere uddannelsesinstitutioner.
 § 3.  For institutioner med videregående uddannelser  

 uden for Undervisningsministeriets område bemyndiges vedkommende minister til  

 at fastsætte tilsvarende regler om adgangsregulering.
 § 3 a.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.
 § 4.  Loven gælder i forhold til såvel offentlige  

 institutioner som private institutioner, der modtager offentligt tilskud.
 § 5.  Loven træder i kraft ved bekendtgørelsen i  

 Lovtidende.
 § 6.  Loven gælder ikke i forhold til institutioner på  

 Færøerne og Grønland, men kan ved kgl. anordning sættes i kraft for disse  

 landsdele med de afvigelser, som landsdelenes særlige forhold tilsiger.
---- Lov nr. 217 af 23. april 1986 indeholder følgende  

 ikrafttrædelsesbestemmelse:
 Loven træder i kraft den 1. juli 1986.
