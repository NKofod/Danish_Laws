En hustru overtog en bedrift med en tilknyttet basisandel fra sin  

 ægtefælle, der fortsat varetog den daglige drift, fordi hustruen havde  

 arbejde uden for bedriften.
Der blev for afgiftsåret 1988/89 søgt om en  

 supplerende basisandel begrundet i ekstraordinære forhold, herunder  

 kvægsygdom. Ægtefælleoverdragelse kan imidlertid kun sidestilles med  

 etablering og danne grundlag for tildeling af en supplerende basisandel,  

 såfremt hovederhvervskravet er opfyldt med hensyn til arbejdstid og  

 uddannelse.
Da hustruen havde beskæftigelse uden for bedriften ca. 30 timer  

 om ugen, var hovederhvervskravet ikke opfyldt.
 I skrivelse af 8. august 1988 har foreningen for Elly Engelbrecht Pedersen  

 klaget over mælkeudvalgets afgørelse om tildeling af supplerende basisandel  

 (afgiftsfri mælkeleverance) for afgiftåret 1988/89 til  

 ejendommen Smedekærlund 14, 7150 Barrit.
 Det fremgår, at hverken klagegangen eller den klagefrist på 4 uger, der er  

 angivet i § 12, stk 1, i landbrugsministeriets bekendtgørelse nr. 681 af 27.  

 oktober 1987 om tillægsafgift på mælk og mejeriprodukter er blevet fulgt,  

 idet mælkeuvalgets afgørelse af 21. juni 1988 ikke har været indbragt for  

 EF-direktoratet, og som begrundelse herfor henviser husmandsforeningen til  

 ansøgningens karakter.
 Det fremgår af sagen, at Elly Engelbracht Pedersen overtog ejendommen den  

 10. maj 1985 efter sin ægtefælle.
 På daværende tidspunkt blev det påvist paratuberkulose i  

 malkekvægsbesætningen, hvorfor det senere er foretaget en udskiftning af  

 besætningen.
 Det fremgår endvidere, at den daglige drift varetages af ægtefællen,  

 idet Elly Engelbrecht Pedersen har arbejde uden for bedriften ca. 30 t/uge.  

 Endelig anføres det, at såfremt ægteparret efter tvangsauktionen havde valgt  

 at købe en anden ejendom, ville situationen have været anderledes.
Bedriftens basisandel er 176.543 kg mælk, svarende til et  

 tildelingsgrundlag på ca. 196.000 kg mælk.
Der er ansøgt om et forhøjet  

 tildelingsgrundlag på 307.602 kg mælk på grundlag af et planlagt antal  

 årskøer i afgiftsåret 1988/89 på 46 samt en planlagt mælkeydelse på 6.687 kg  

 pr. årsko.
 Ansøgningen om forhøjet tildelingsgrundlag er indsendt med henvisning til  

 ekstraordinære forhold.
 Landbrugsministeriet skal bemærke følgende.
 Ægtefælleoverdragelse kan kun sidestilles med etablering, såfremt en række  

 betingelser er opfyldt, herunder uddannelseskrav og arbejdstidskriterier.
 Da Elly Engelbrecht Pedersen har beskæftigelse uden for bedriften ca. 30  

 timer om ugen, opfylder hun således ikke hovederhvervskravet, og da  

 hovederhvervskravet er en forudsætning for tildeling af en supplerende  

 basisandel, er der ikke på den baggrund begrundelse for at forhøje  

 tildelingsgrundlaget.
 Derfor ville situationen heller ikke have været anderledes, selv  

 om Elly Engelbrecht Pedersen havde købt en anden ejendom.
 Der kan heller ikke foretages en tildeling til fuld kapacitetsudnyttelse  

 som følge af bekæmpelse af paratuberkulose i malkekvægsbesætningen.
 På denne baggrund fastholder Landbrugsministeriet afgørelsen.
 Elly Engelbrecht Pedersen er herfra underrettet om sagens afgørelse.
 P.M.V.
 E.B.
