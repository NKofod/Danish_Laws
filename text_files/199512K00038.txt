Nr LSF 38 Forslag til Lov om ændring af patentloven (Implementering af TRIPS-aftalen  

 m.v.) Fremsat af erhvervsministeren (Mimi Jakobsen) den 11. oktober 1995 Vedtaget ved tredjebehandling den 21. november 1995 Lov nr. 900 af 29/11/1995 § 1 I patentloven, jf. lovbekendtgørelse nr. 587 af 2. juli 1993, foretages  

 følgende ændringer:
 1. § 6, stk. 1, sidste pkt., affattes således:
»Den samme ret til prioritet gælder, selv om ansøgningen om  

 beskyttelse ikke hidrører fra et land, der er tilsluttet konventionen, når en  

 tilsvarende prioritet fra en dansk patentansøgning eller brugsmodelansøgning  

 i kraft af bilateral eller multilateral aftale indrømmes i det land, hvor den  

 tidligere ansøgning blev indleveret, og dette sker på betingelser og med  

 virkninger, der i det væsentlige stemmer overens med konventionen.« 2. I § 13, stk. 1 , udgår », eller på det tidspunkt,  

 da den efter § 14 skal anses for indleveret«.
 3. § 14 ophæves.
 4. § 19, stk. 2 , affattes således:
»Stk. 2. Efter at patentmyndigheden har sendt meddelelse som  

 nævnt i stk. 1, må patentkravene ikke ændres således, at patentbeskyttelsens  

 omfang udvides.« 5. § 46 affattes således:
 »§ 46. Indehaveren af et patent på en opfindelse, hvis  

 udnyttelse er afhængig af et patent eller en registreret brugsmodel, der  

 tilhører en anden, kan opnå tvangslicens til udnyttelse af den ved det  

 sidstnævnte patent beskyttede opfindelse eller den ved  

 brugsmodelregistreringen beskyttede frembringelse, hvis den førstnævnte  

 opfindelse udgør et vigtigt teknisk fremskridt af væsentlig økonomisk  

 betydning.
Stk. 2. Indehaveren af patentet på den opfindelse eller af den  

 registrerede brugsmodel, til hvis udnyttelse der er meddelt tvangslicens i  

 medfør af bestemmelsen i stk. 1, skal på rimelige vilkår kunne opnå  

 tvangslicens til udnyttelse af den anden opfindelse.« 6. § 49, stk. 1, affattes således:
»Tvangslicens må kun meddeles den, som ikke ved aftale har kunnet  

 opnå licens på rimelige vilkår, og som kan antages at være i stand til at  

 udnytte opfindelsen på rimelig og forsvarlig måde og i overensstemmelse med  

 licensen.« 7. § 49, stk. 2, 2. pkt., ophæves.
 8. I § 49 indsættes som stk. 3 og 4:
»Stk. 3. Tvangslicens kan kun overgå til andre sammen med den  

 virksomhed, hvori den udnyttes, eller hvori udnyttelsen var tilsigtet.
For  

 tvangslicens meddelt efter § 46, stk. 1, gælder endvidere, at overdragelse af  

 tvangslicensen skal ske sammen med det patent, hvis udnyttelse er afhængig af  

 et patent eller en registreret brugsmodel, der tilhører en anden.
Stk. 4. Tvangslicens vedrørende halvlederteknologi kan kun  

 meddeles til offentlig ikke-kommerciel udnyttelse eller for at bringe en  

 konkurrencebegrænsende adfærd, som er fastslået ved dom eller administrativ  

 afgørelse, til ophør.« 9. Overskriften til kapitel 10 B affattes således:
 »Supplerende beskyttelsescertifikater«.
 10. § 91, stk. 1 , affattes således:
»Erhvervsministeren kan fastsætte regler, der er nødvendige for  

 anvendelsen her i landet af Det Europæiske Fællesskabs forordninger om  

 indførelse af supplerende beskyttelsescertifikater.« 11. § 91, stk. 3 , affattes således:
»Stk. 3. § 57 om strafansvar for patentindgreb finder  

 tilsvarende anvendelse ved indgreb i den eneret, som et  

 beskyttelsescertifikat som omhandlet i stk. 1 medfører.« 12. I § 91 indsættes som stk. 4:
»Stk. 4. Erhvervsministeren kan efter forhandling med  

 Færøernes og Grønlands hjemmestyre fastsætte bestemmelser om, at de i stk. 1  

 nævnte forordninger om supplerende beskyttelsescertifikater finder anvendelse  

 på Færøerne og Grønland.« § 2 Loven træder i kraft den 1. januar 1996.
§ 3 For ansøgninger indleveret før lovens ikrafttræden finder de hidtidige  

 regler i patentlovens § 13, stk. 1, § 14 og § 19, stk. 2, anvendelse.
§ 4 Stk. 1. Loven gælder ikke for Færøerne og Grønland.
 Stk. 2. Loven kan ved kongelig anordning sættes i kraft for disse  

 landsdele med de afvigelser, som de særlige færøske og grønlandske forhold  

 tilsiger.
Oprindeligt fremsat forslag § 1 I patentloven, jf. lovbekendtgørelse nr. 587 af 2. juli 1993, foretages  

 følgende ændringer:
 1. § 6, stk. 1, sidste pkt., affattes således:
 »Den samme ret til prioritet gælder, selv om ansøgningen om  

 beskyttelse ikke hidrører fra et land, der er tilsluttet konventionen, når en  

 tilsvarende prioritet fra en dansk patentansøgning eller brugsmodelansøgning,  

 i kraft af bilateral eller multilateral aftale, indrømmes i det land, hvor  

 den tidligere ansøgning blev indleveret, og dette sker på betingelser og med  

 virkninger, der i det væsentlige stemmer overens med konventionen«.
 2. I § 13, stk. 1 , udgår: », eller på det tidspunkt,  

 da den efter § 14 skal anses for indleveret«.
 3. § 14 ophæves.
 4. § 19, stk. 2 , affattes således:
»Stk. 2. Efter at patentmyndigheden har sendt meddelelse som  

 nævnt i stk. 1, må patentkravene ikke ændres således, at patentbeskyttelsens  

 omfang udvides.« 5. § 46 affattes således:
 »§ 46. Indehaveren af et patent på en opfindelse, hvis  

 udnyttelse er afhængig af et patent eller en registreret brugsmodel, der  

 tilhører en anden, kan opnå tvangslicens til udnyttelse af den ved det  

 sidstnævnte patent beskyttede opfindelse eller den ved  

 brugsmodelregistreringen beskyttede frembringelse, hvis den førstnævnte  

 opfindelse udgør et vigtigt teknisk fremskridt af væsentlig økonomisk  

 betydning.
Stk. 2. Indehaveren af patentet på den opfindelse eller af den  

 registrerede brugsmodel, til hvis udnyttelse der er meddelt tvangslicens i  

 medfør af bestemmelsen i stk. 1, skal på rimelige vilkår kunne opnå  

 tvangslicens til udnyttelse af den anden opfindelse.« 6. § 49, stk. 1, affattes således:
»Tvangslicens må kun meddeles den, som ikke ved aftale har kunnet  

 opnå licens på rimelige vilkår, og som kan antages at være i stand til at  

 udnytte opfindelsen på rimelig og forsvarlig måde og i overensstemmelse med  

 licensen.« 7. § 49, stk. 2, 2.pkt. ophæves.
 8. I § 49 indsættes som stk. 3 og stk. 4:
»Stk. 3. Tvangslicens kan kun overgå til andre sammen med den  

 virksomhed, hvori den udnyttes, eller hvori udnyttelsen var tilsigtet.
For  

 tvangslicens meddelt efter § 46, stk. 1, gælder endvidere, at overdragelse af  

 tvangslicensen skal ske sammen med det patent, hvis udnyttelse er afhængig af  

 et patent eller en registreret brugsmodel, der tilhører en anden.
Stk. 4. Tvangslicens vedrørende halvlederteknologi kan kun  

 meddeles til offentlig ikke-kommerciel udnyttelse eller for at bringe en  

 konkurrencebegrænsende adfærd, som er fastslået ved dom eller administrativ  

 afgørelse, til ophør.« 9. Overskriften til lovens kapitel 10 B affattes således:
»Supplerende beskyttelsescertifikater« 10. § 91, stk. 1 , affattes således:
»Erhvervsministeren kan fastsætte regler, der er nødvendige for  

 anvendelsen her i landet af Det Europæiske Fællesskabs forordninger om  

 indførelse af supplerende beskyttelsescertifikater.« 11. § 91, stk. 3 , affattes således:
»Stk. 3. § 57 om strafansvar for patentindgreb finder  

 tilsvarende anvendelse ved indgreb i den eneret, som et  

 beskyttelsescertifikat som omhandlet i stk. 1 medfører.« 12. I § 91 indsættes som nyt stk. 4 :
 »Stk. 4. Erhvervsministeren kan efter forhandling med  

 Færøernes og Grønlands hjemmestyre fastsætte bestemmelser om, at de i stk. 1  

 nævnte forordninger om supplerende beskyttelsescertifikater finder anvendelse  

 på Færøerne og Grønland.
§ 2 Loven træder i kraft den 1. januar 1996.
§ 3 For ansøgninger indleveret før lovens ikrafttræden finder de hidtidige  

 regler i patentlovens § 13, stk. 1, § 14 og § 19, stk. 2, anvendelse.
§ 4 »Stk. 1. Loven gælder ikke for Færøerne og Grønland.
Stk. 2. Loven kan ved kongelig anordning sættes i kraft for disse  

 landsdele med de afvigelser, som de særlige færøske og grønlandske forhold  

 tilsiger.« Bemærkninger til lovforslaget Almindelige bemærkninger 1. Indledning Lovforslaget er begrundet i gennemførelsen af overenskomsten om oprettelse  

 af Verdenshandelsorganisationen (WTO), som Danmark ratificerede ved  

 Folketingsbeslutning af 16. december 1994. WTO-overenskomsten skal med tiden  

 erstatte GATT-aftalen fra 1947, men indtil da vil de to aftalekomplekser  

 eksistere uafhængigt af hinanden.
 WTO-overenskomsten trådte i kraft pr. 1. januar 1995. Dette gælder også  

 for den del af overenskomsten, der udgøres af Aftale om Handelsrelaterede  

 Aspekter af Intellektuelle Ejendomsrettigheder (TRIPS-aftalen). Danmark er  

 efter TRIPS-aftalen forpligtet til at gennemføre tilpasningen af landets  

 lovgivning inden udgangen af 1995.
Lovforslaget medfører nogle få ændringer i bestemmelser, der enten  

 udtrykkelig angiver eller klart forudsætter en retstilstand, der afviger fra  

 TRIPS-aftalen.
Endvidere vil der ske ændringer i Patentdirektoratets  

 bekendtgørelse nr. 1193 af 23. december 1992 om patenter og supplerende  

 beskyttelsescertifikater.
Med lovforslaget tilsigtes det af hensyn til regelforenkling at skabe et  

 generelt hjemmelsgrundlag for erhvervsministeren til at fastsætte  

 administrative regler om behandling af supplerende beskyttelsescertifikater,  

 som udfærdiges med hjemmel i forordninger udstedt af Det Europæiske  

 Fællesskab.
Endvidere er der tale om en ophævelse af lovens bestemmelser om  

 løbedagsforskydning.
2. Lovforslagets indhold a.
TRIPS-aftalen TRIPS-aftalen udgør et nyt emne for GATT/WTO-samarbejdet.
Aftalen omfatter  

 med visse mindre undtagelser alle former for såvel eksisterende som nye  

 intellektuelle ejendomsrettigheder.
For patentlovens vedkommende er det  

 TRIPS-aftalens første og anden del, der nødvendiggør tilpasninger af den  

 eksisterende lovgivning.
TRIPS-aftalen fastlægger et sæt minimumsregler.
Det  

 er op til de enkelte medlemslande, om der nationalt skal fastsættes mere  

 restriktive regler.
I aftalens første del opstilles et krav om national behandling som et af  

 aftalens bærende principper med de undtagelser, der tillades i henhold til  

 bl.a.
Pariserkonventionen.
National behandling betyder, at ansøgere og  

 rettighedshavere fra andre medlemslande får samme retsstilling som nationale  

 ansøgere og rettighedshavere.
I forhold til Pariserkonventionen indfører  

 aftalen endvidere mestbegunstigelsesprincippet, som er en betydningsfuld  

 faktor for en styrkelse af beskyttelsen af den intellektuelle ejendomsret.  

 Mestbegunstigelsesprincippet betyder, at alle ansøgere og rettighedshavere  

 hjemmehørende i medlemslande af TRIPS skal nyde samme fordele som ydes  

 rettighedshavere i ethvert andet medlemsland.
 Lovforslaget vil gøre det muligt at anerkende prioritet fra lande, der  

 ikke er tilsluttet Pariserkonventionen, men som har tiltrådt  

 WTO-overenskomsten.
En væsentlig konsekvens af tilslutningen til WTO-overenskomsten fremgår  

 ikke direkte af lovforslaget, men vil komme til at fremgå af en ændring i §  

 120 i Patentdirektoratets bekendtgørelse nr. 1193 af 23. december 1992 om  

 patenter og supplerende beskyttelsescertifikater, hvor der vil ske en  

 udvidelse af landekredsen fra de nuværende EU-lande til hele  

 WTO-medlemskredsen.
Dette er ensbetydende med, at udnyttelse og udøvelse i et  

 andet WTO-medlemsland sidestilles med udøvelse eller udnyttelse her i landet,  

 jf. patentlovens § 45.
Anden del af aftalen indeholder den nærmere regulering af de enkelte  

 delområder under intellektuelle ejendomsrettigheder.
For patenters  

 vedkommende bestemmes det, at patentbeskyttelse inden for næsten alle  

 teknologiområder skal ydes i 20 år.
Det gælder uanset om opfindelsen har  

 lokal oprindelse eller er importeret.
Der er dog visse undtagelser.
Blandt de  

 vigtigste kan nævnes, at parterne stilles frit med hensyn til, hvorvidt de  

 vil tillade, at der udtages patent på biologiske processer og levende  

 organismer, bortset fra mikroorganismer.
I Danmark vil der således fortsat  

 kunne meddeles patent på mikrobiologiske fremgangsmåder og produkter af  

 sådanne fremgangsmåder, men ikke for plantesorter eller dyreracer eller  

 væsentligt biologiske fremgangsmåder til fremstilling af planter eller dyr,  

 jf. patentlovens § 1, stk. 4, 2. pkt.
WTO-aftalen medfører således ingen  

 ændringer i den danske lovgivning på dette område.
I aftalen er endvidere  

 detaljerede betingelser for brugen af patenter uden tilladelse fra  

 rettighedsindehaveren (tvangslicenser).
 Lovforslaget fastsætter og præciserer en række minimumskrav for opnåelse  

 af tvangslicens.
b.
Løbedagsforskydning Bestemmelsen om løbedagsforskydning har været indeholdt i den danske  

 patentlov siden 1967 og har siden været en integreret del af den  

 harmoniserede patentlovgivning i Norden.
De øvrige nordiske lande har endnu  

 ikke ændret reglerne om løbedagsforskydning.
Der forventes lignende  

 initiativer i de øvrige nordiske lande.
Bestemmelsen om løbedagsforskydning foreslås ophævet.
Det sker for at opnå  

 en harmonisering af patentlovens bestemmelser med patentlovgivningen i lande  

 uden for Norden, herunder bestemmelserne i Den Europæiske Patentkonvention,  

 Patent Cooperation Treaty og Pariserkonventionen.
Bestemmelsen om  

 løbedagsforskydning er ikke i modstrid med disse konventioner, men adskiller  

 sig herfra, da lignende regler ikke findes i de internationale bestemmelser  

 og derfor tit giver anledning til forvirring.
Forslaget om afskaffelse af løbedagsforskydning har været behandlet i den  

 nordiske samarbejdsgruppe om patentlovsharmonisering nedsat i marts 1994. På  

 baggrund af en indstilling herfra er det foreslået at ophæve den nuværende  

 regel om løbedagsforskydning.
Med lovforslaget tilsigtes således en  

 harmonisering med patentlovgivningen i andre lande, der ikke har regler om  

 løbedagsforskydning.
Løbedagsforskydning er hidtil blevet brugt, når en ansøger ønsker at ændre  

 i den oprindeligt indleverede ansøgning, bl.a. på baggrund af efterfølgende  

 yderligere forbedringer af opfindelsen, eller fordi ansøgningen i første  

 omgang var mangelfuld.
Reglen åbner mulighed for en sådan udbygning, uden at  

 der derved skal indleveres en ny ansøgning og betales et nyt ansøgningsgebyr.  

 Anvendelsen af reglen medfører, at indleveringsdagen forskydes til det  

 tidspunkt, hvor det nye materiale modtages hos patentmyndigheden.
Reglen har  

 hidtil højst været brugt 10 gange om året.
 En ophævelse af reglen om løbedagsforskydning får den betydning, at  

 ansøgere, der indleverer en mangelfuld ansøgning eller ønsker at ændre i  

 ansøgningen, skal betale et nyt ansøgningsgebyr.
c.
Supplerende beskyttelsescertifikater Den eksisterende bestemmelse om supplerende beskyttelsescertifikater for  

 lægemidler foreslås ændret til en generel bemyndigelsesbestemmelse for  

 erhvervsministeren til at fastsætte administrative regler om behandling af  

 supplerende beskyttelsescertifikater, herunder fastsættelse af gebyrer,  

 særskilte undtagelsesbestemmelser fra forordningerne m.v.
 Fremtidige vedtagelser af forordninger inden for området kræver herefter  

 ikke ændring af patentlovens § 91. Bestemmelsen tilsigter således at lette og  

 forenkle proceduren i forhold til Folketinget og administrationen for så vidt  

 angår den administrative regeludstedelse i forbindelse med vedtagelse af  

 forordninger udstedt af Det Europæiske Fællesskab.
 Det forventes, at bestemmelsen, foruden lægemidler, vil finde anvendelse i  

 forbindelse forslag til forordning om supplerende beskyttelsescertifikat for  

 plantebeskyttelsesmidler, der forventes vedtaget i løbet af første halvdel af  

 1996.
3. Høring Lovforslaget har været forelagt Justitsministeriet,  

 Undervisningsministeriet, Sundhedsministeriet, Udenrigsministeriet,  

 Landbrugs- og Fiskeriministeriet, Indenrigsministeriet, Finansministeriet,  

 Miljø- og Energiministeriet, Ministeriet for kulturelle anliggender,  

 Konkurrencerådet, Dansk Forening for Industriens Patentingeniører, De Danske  

 Patentagenters Forening, Dansk Patent- og Varemærkeforening af 1953, Dansk  

 Forening til Industriel Retsbeskyttelse, Dansk Ingeniørforening,  

 Ingeniør-Sammenslutningen, Advokatrådet, Dansk Industri, Håndværksrådet,  

 Landbrugsraadet, Arbejderbevægelsens Erhvervsråd, Dansk Arbejdsgiverforening,  

 Det Danske Handelskammer, Akademiet for de tekniske videnskaber, Dansk  

 Forening til Fremme af Opfindelser, Landsorganisationen i Danmark, formanden  

 for Det Rådgivende Udvalg for Industriel Ejendomsret professor dr. jur.  

 Mogens Koktvedgaard.
4. Administrative og økonomiske konsekvenser Lovforslaget medfører, at der i Patentdirektoratet skal foretages mindre  

 administrative omlægninger og edb-tilpasninger.
Interne instrukser skal  

 omredigeres, og der skal foranstaltes en intern og ekstern  

 informationsvirksomhed vedrørende ændringen.
 Lovforslaget vil i øvrigt ikke have administrative eller statsfinansielle  

 konsekvenser.
5. Lovforslagets erhvervsøkonomiske konsekvenser Lovforslaget forventes ikke umiddelbart at have erhvervsøkonomiske  

 konsekvenser.
Eventuelt fremtidige EU-forordninger om supplerende  

 beskyttelsescertifikater kan imidlertid, på grund af patenttidsforlængelsen  

 og den deraf følgende manglende konkurrence i denne periode, give forhøjede  

 priser for brugerne.
6. Forholdet til EU Lovforslaget indebærer, at der ved anvendelsen af fremtidige  

 EU-forordninger om supplerende beskyttelsescertifikater i Danmark,  

 umiddelbart gennem en generel bemyndigelse til erhvervsministeren, kan  

 udstedes administrative bestemmelser.
Forslaget medvirker derfor til en  

 smidiggørelse og lettelse af proceduren for anvendelse af EU's forordninger  

 om supplerende beskyttelsescertifikater i Danmark.
Bemærkninger til de enkelte bestemmelser Til § 1 Til nr. 1 Bestemmelsen vedrører adgangen til opnåelse af prioritet.
Herved kan en  

 ansøger få noteret samme indleveringsdag for en ansøgning i Danmark, som  

 ansøgeren har fået i det første land, hvor ansøger har indleveret en  

 tilsvarende ansøgning.
 Ændringen er en tilpasning til TRIPS-aftalens art. 1(3) og art. 2(1).  

 Endvidere opnås fuld overensstemmelse mellem den danske bestemmelse og Den  

 Europæiske Patentkonvention art. 87(5).
 Hidtil har kun Pariserkonventionen haft regler om gensidig prioritet.  

 Efter TRIPs-aftalen udvides anerkendelsen af prioritet fra lande, der ikke er  

 tilsluttet Pariserkonventionen, men som har tiltrådt WTO-overenskomsten.
Forslaget medfører endvidere en præcisering af de hidtidige betingelser  

 for anerkendelse af prioritet.
Der kræves nu udtrykkeligt en bilateral eller  

 multilateral aftale om anerkendelse af prioritet.
Samtidig kræves delvis  

 overensstemmelse mellem lovgivningen i det land, hvorfra prioritet kræves og  

 bestemmelserne i Pariserkonventionen. jf.
TRIPs-aftalens art 2, stk. 1.  

 Samtidig kræver TRIPS-aftalens art. 2, stk. 1, overensstemmelse mellem  

 lovgivningen i det land, hvorfra prioritet kræves og bestemmelserne i  

 Pariserkonventionens art. 1-12 og 19. Se fodnote 1).
 Den nærmere gennemførelse af TRIPS-aftalens implementering med hensyn til  

 prioritet vil ske ved udstedelse af en bekendtgørelse, jf. patentlovens § 6,  

 stk. 2.
1) Pariserkonventionen stiller for patenters vedkommende krav om regler om  

 prioritet og om national behandling.
Desuden indeholder konventionen regler  

 om tvangslicens pga. manglende udøvelse.
Endvidere stilles krav til regler om  

 betalingsfrister for patentafgifter.
Medlemslandene skal desuden have  

 undtagelsesregler for skibe, fly og motorkøretøjer, der midlertidigt opholder  

 sig på deres territorium.
For indehavere af fremgangsmådepatenter gælder, at  

 de skal kunne håndhæve deres fremgangsmådepatent overfor importerede  

 produkter, som er fremstillet ved en fremgangsmåde, der er genstand for  

 patent.
Endelig skal hvert medlemsland være i besiddelse af en national  

 myndighed for immaterialrettigheder.
Til nr. 2 Bestemmelsen foreslås delvist ophævet som følge af den foreslåede ændring  

 i nr. 3.
Til nr. 3 Den nuværende bestemmelse om løbedagsforskydning foreslås ophævet.
Efter bestemmelsen om løbedagsforskydning kan patentansøgeren ændre sin  

 ansøgning i op til 6 måneder fra indleveringsdagen uden at skulle betale et  

 nyt ansøgningsgebyr.
Indleveringsdatoen forskydes herefter til tidspunktet  

 for indlevering af ændringen.
Anmodning om at benytte reglerne om  

 løbedagsforskydning kan kun jf. § 14, stk. 2, fremsættes i en periode på 2 år  

 fra indleveringsdagen.
 Patentansøgere, der opnår en indleveringsdato på baggrund af patentlovens  

 regler om løbedagsforskydning, risikerer at prioriteten ikke kan anerkendes,  

 eller at det skaber forvirring, når anerkendelsen skal gennemføres i lande  

 uden for Norden, idet der ikke findes regler svarende til de danske regler om  

 løbedagsforskydning uden for Norden.
 Med lovændringen tilsigtes en harmonisering med patentlovgivningen i andre  

 lande, der ikke har regler om løbedagsforskydning.
Det bemærkes, at private ansøgere samt mindre virksomheder ofte indgiver  

 en patentansøgning uden brug af en professionel patentfuldmægtig.
Dette kan  

 indebære, at ansøger senere ser sig nødsaget til at ændre i den oprindelige  

 ansøgning.
Ved indlevering af ændringsansøgningen skal der betales et nyt  

 ansøgningsgebyr.
Ophævelsen af bestemmelsen om løbedagsforskydning kræver  

 derfor større omhu og omtanke før ansøgning indgives, hvis ansøger vil undgå  

 ekstraomkostninger.
Patentdirektoratet vil gøre opmærksom herpå i sit  

 orienteringsmateriale.
 I overgangsbestemmelserne til lovforslaget fastsættes regler om  

 løbedagsforskydning for patentansøgere, der har søgt om patent før lovens  

 ikrafttræden, idet de i en periode på 2 år fra indleveringsdagen jf. den  

 hidtidige § 14, stk. 2, er berettiget til at fremsætte begæring om  

 løbedagsforskydning.
Til nr. 4 Henvisningen til § 14 udgår som følge af, at § 14 om løbedagsforskydning  

 ophæves.
Bestemmelsen er i øvrigt uændret.
Til nr. 5 Forslaget er en konsekvens af TRIPS-aftalens art. 31(l), nr. (i) og (ii).
Forslaget vedrører udstedelse af afhængighedslicenser.
Ved udstedelse af  

 en afhængighedslicens opnår en indehaver af et patent (2. patentet), hvis  

 udnyttelse er afhængig af udnyttelse af et patent eller en brugsmodel, der  

 tilhører en anden (1. patentet), at der kan opnås tvangslicens til denne  

 udnyttelse.
En betingelse er dog at 2. patentet udgør et vigtigt teknisk  

 fremskridt af væsentlig økonomisk betydning.
Samtidig skal indehaveren af 1.  

 patentet på rimelige vilkår kunne opnå tvangslicens til udnyttelse af 2.  

 patentet (krydslicens). Domstolene fastlægger, hvad der skal forstås ved  

 rimelige vilkår ved udstedelse af krydslicens, jf. patentlovens § 50.
 Forslaget repræsenterer i forhold til den hidtil gældende regel en  

 præcisering af betingelserne for opnåelse af afhængighedslicens.
Til nr. 6 I den hidtil gældende danske bestemmelse om opnåelse af tvangslicens har  

 det ikke været en betingelse, at tvangslicensansøgeren forudgående har søgt  

 at opnå frivillig licens fra rettighedsindehaveren for det danske marked.  

 Ifølge TRIPS-aftalens art. 31(b) kræves for at opnå tvangslicens, at  

 tvangslicensansøgeren forgæves har forsøgt at opnå en licens på almindelige  

 og rimelige vilkår og inden for en rimelig tid.
Det har derfor været  

 nødvendigt, at tilføje dette til de almindelige betingelser for opnåelse af  

 tvangslicens.
Til nr. 7 Forslaget er en konsekvensændring af lovforslagets § 1, nr. 8.  

 Bestemmelsen i § 49, stk. 2, 2. pkt. , findes herefter i § 49, stk. 3,  

 1. pkt..
Til nr. 8 Forslaget i stk. 3 er en konsekvens af TRIPS-aftalens art. 31(l),  

 herunder særligt nr. (iii).
 Forslaget vedrører overdragelse af afhængighedslicenser, som meddeles i  

 medfør af patentlovens § 46.
 Ved overdragelse af tvangslicenser er det i patentlovens § 49, stk. 2, 2.  

 pkt., en betingelse, at licensen overdrages sammen med den virksomhed, hvori  

 den blev udnyttet, eller hvori udnyttelse var tilsigtet.
 TRIPS's aftalens art. 31(l), nr. (iii), stiller yderligere det krav ved  

 overdragelser af en tvangslicens, der berører afhængighedslicensen, at  

 tvangslicensen kun må overdrages sammen med det patent, det knytter sig til -  

 det såkaldte 2. patent.
Forslaget i stk. 4 er en konsekvens af bestemmelsen i  

 TRIPS-aftalens art. 31(c). De hidtil gældende bestemmelser om tvangslicens  

 forudsætter, at tvangslicens kan meddeles til forskellige former for  

 erhvervsmæssig udnyttelse, afhængig af hvilken type tvangslicens, der  

 meddeles.
Det har således hidtil været en klar forudsætning, at en  

 tvangslicens ville indebære en erhvervsmæssig udnyttelse.
For så vidt angår  

 tvangslicenser til udnyttelse af rettigheder, der involverer  

 halvlederteknologi, fastsætter art. 31(c) imidlertid, at tvangslicens kun må  

 meddeles til offentlig ikke-kommerciel udnyttelse.
Endvidere er det fundet nødvendigt eksplicit at medtage den del af  

 bestemmelsen, der vedrører konkurrencebegrænsende adfærd.
Efter denne del af  

 bestemmelsen kan tvangslicens til udnyttelse af rettigheder, der involverer  

 halvlederteknologi, meddeles med henblik på, at en konkurrencebegrænsende  

 adfærd, der er fastslået ved dom eller administrativ afgørelse, bringes til  

 ophør.
 Baggrunden for bestemmelsen i TRIPS-aftalens art. 31(c), er de særlige  

 forhold, der gør sig gældende for halvlederteknologi-produkter.
Sidste led af bestemmelsen i art. 31(c) kom først ind i aftaleteksten  

 under de afsluttende forhandlinger af Uruguay-runden.
Tilføjelsen blev  

 vedtaget på ministerplan, som led i det samlede kompromis, og skyldes en  

 amerikansk frygt for en ikke kontrollerbar anvendelse af tvangslicenser på  

 halvlederprodukter.
Danmark er forpligtet til efter TRIPS-aftalen at indføje  

 bestemmelsen i art. 31(c) i den danske lovgivning.
 Hvis en tvangslicens meddeles for at afhjælpe konkurrenceforvridende  

 hindringer, er medlemsstaterne imidlertid ikke forpligtet til, at opfylde  

 betingelserne i TRIPS-aftalens art. 31(b) og (f). Ifølge TRIPS-aftalens art.  

 31(b) kræves der for at opnå tvangslicens, at tvangslicensansøgeren forgæves  

 har forsøgt at opnå en frivillig licens, før der kan meddeles tvangslicens.  

 TRIPS-aftalens art. 31(f) kræver at tvangslicens hovedsagelig udnyttes med  

 henblik på udnyttelse på hjemmemarkedet.
Til nr. 9 Bestemmelsen foreslås ændret som følge af den foreslåede ændring i nr. 10.
Til nr. 10 I 1992 vedtog EF-ministerrådet en forordning om indførelse af et  

 supplerende beskyttelsescertifikat for lægemidler.
Forordningen trådte i  

 kraft den 2. januar 1993. Som en konsekvens af vedtagelsen blev patentloven  

 ændret ved lov nr. 1057 af 23. december 1992, hvorved der blev indsat en  

 konkret bemyndigelsesbestemmelse til erhvervsministeren til at fastsætte  

 administrative gennemførelsesbestemmelser.
Efterfølgende er der blandt EU's medlemslande konstateret et flertal for  

 vedtagelse af en lignende forordning om et supplerende beskyttelsescertifikat  

 for plantebeskyttelsesmidler jf.
KOM(94)579. I lighed med forordningen for  

 lægemidler kræves der et hjemmelsgrundlag i patentloven for at udstede  

 administrative anvendelsesbestemmelser, f.eks. vedrørende behandlingen af  

 certifikaterne, specifikke undtagelsesbestemmelser fra forordningen og  

 hjemmel for gebyropkrævning.
 For at lette og forenkle den fremtidige anvendelse af forordninger om  

 supplerende beskyttelsescertifikater i Danmark, i forhold til Folketinget og  

 administrationen, foreslås det at indføre en generel bemyndigelsesbestemmelse  

 til erhvervsministeren.
 Administrative bestemmelser fastsat i henhold til lovforslagets  

 bemyndigelsesbestemmelse vil, i det omfang det er muligt, ske efter de samme  

 retningslinier, som de nuværende bestemmelser om supplerende  

 beskyttelsescertifikater for lægemidler er opstillet efter.
Til nr. 11 Bestemmelsen foreslås ændret som følge af den foreslåede ændring i nr. 10.  

 Bestemmelsen er ellers uændret i forhold til tidligere.
Til nr. 12 Bestemmelsen foreslås indsat for at give mulighed for, at  

 EU'forordningerne om supplerende beskyttelsescertifikater finder tilsvarende  

 anvendelse på Færøerne og Grønland.
Til § 2 Af hensyn til Danmarks forpligtelser i henhold til TRIPS-aftalen om  

 tilpasning af landets love inden udgangen af 1995 foreslås det, at loven  

 sættes i kraft den 1. januar 1996.
Til § 3 Ansøgere, der har indleveret patentansøgning før lovens ikrafttræden kan  

 benytte reglerne om løbedagsforskydning i op til 2 år fra indleveringsdatoen  

 uden at blive belastet med øgede ansøgningsgebyrer, jvf. den hidtidige § 14,  

 stk. 2.
Derfor foreslås det, at ansøgere der har handlet i tillid til de  

 eksisterende regler i patentloven, og som har indleveret en patentansøgning  

 før lovens ikrafttræden, stadig kan benytte de hidtidige regler om  

 løbedagsforskydning.
På denne måde undgås, at ansøgere der på grund af reglen  

 om løbedagsforskydning ikke har kalkuleret med øgede ekstraomkostninger  

 efterfølgende belastes økonomisk.
Til § 4 Loven gælder ikke for Færøerne og Grønland, men kan senere sættes i kraft  

 ved kongelig anordning.
Forslagets nr. 9, 10 og 11, forudsætter vedtagelse af  

 fremtidige EU-forordninger om supplerende beskyttelsescertifikater.
Færøerne  

 og Grønland er ikke medlemmer af EU, og dermed ikke underlagt  

 EU-bestemmelser.
Med lovforslaget er der dog åbnet mulighed for, at  

 ændringerne i nr. 9,10 og 11, kan sættes i kraft ved kongelig anordning på  

 Færøerne og Grønland, såfremt der måtte være ønske herom.
