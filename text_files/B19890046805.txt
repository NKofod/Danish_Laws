 I medfør af §§ 13 og 14 i lov om statens fremskaffelse af jord og udlån  

 til jordbrugsmæssige formål m.m., jf. lovbekendtgørelse nr. 61 af 14. februar  

 1983 fastsættes:
§ 1.  Lån efter den nævnte lov skal sikres med  

 betryggende panteret i ejendommen, med oprykkende prioritet efter de  

 hæftelser, som påhviler ejendommen.
Lånene skal normalt være sikret inden for  

 110 pct af ejendommens kontantejendomsværdi ved den senest foreliggende  

 offentlige vurdering (almindelige vurdering, årsomvurdering, årsregulering).
Automatisk tilbagerykning § 2.  Lån efter den nævnte lov i ejendomme beliggende  

 helt i landzone, bortset fra lån efter lovens § 2, nr. 4, og §§ 3-5, rykker  

 ved optagelse af lån ydet af realkreditinstitutterne tilbage, i det omfang  

 restgælden på de foranstående lån og restgælden på statslånet ikke tilsammen  

 overstiger 90 pct. af ejendommens kontantejendomsværdi ved den senest  

 foreliggende offentlige vurdering (almindelige vurdering, årsomvurdering,  

 årsregulering).
Stk. 2.  Ved opgørelsen i henhold til stk. 1 af  

 restgælden på de foranstående lån lægges kontantværdien af disse låns  

 nominelle restgæld til grund.
Pantebrevet skal ved indleveringen til  

 tinglysning ledsages af en opgørelse af kontantværdien fra et  

 realkreditinstitut, en bank eller en sparekasse, og opgørelsen skal omfatte  

 samtlige foranstående lån.
Opgørelsen skal være foretaget på grundlag af de  

 af Realkreditrådet inden for 2 måneder forud for indleveringen til  

 tinglysning udsendte retningslinier herfor, og opgørelsen skal være påført  

 vedkommende realkredit- eller pengeinstituts indeståelse for opgørelsens  

 rigtighed.
Den nævnte opgørelse kan lægges til grund ved tilbagerykning af  

 statslån efter stk. 1.
Stk. 3.  Bestemmelserne om automatisk tilbagerykning  

 ophæves i de tilfælde, hvor det ved dispensation godkendes, at lån overtages  

 af nye ejere, der ikke har jordbrug som væsentligste erhverv.
Endvidere kan  

 ophævelse af bestemmelserne om automatisk tilbagerykning stilles som  

 betingelse i tilfælde, hvor Kongeriget Danmarks Hypotekbank og  

 Finansforvaltning godkender ændringer af lånevilkårene, herunder pantets  

 udstrækning.
Tilbagerykning i henhold til tilladelse § 3.  Hvor omstændighederne, herunder låneformålet og  

 vilkårene for de foranstående lån tilsiger det, kan Kongeriget Danmarks  

 Hypotekbank og Finansforvaltning efter ansøgning tillade, at lån efter den  

 nævnte lov med en restgæld på mindst 40.000 kr. i ejendomme i landzone rykker  

 tilbage for lån ydet af realkreditinstitutterne i videre omfang end angivet i  

 § 2.
 § 4.  Bekendtgørelsen træder i kraft den 15. august  

 1989.
