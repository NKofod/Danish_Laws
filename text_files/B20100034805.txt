Bekendtgørelse om ændring af bekendtgørelse om måletekniske kontrolbestemmelser for ikke-automatiske vægte (Ændring af regler for overensstemmelsesvurdering og -attestering mv.) § 1 I bekendtgørelse nr. 1143 af 15. december 2003 om måletekniske kontrolbestemmelser for ikke-automatiske vægte, som ændret ved bekendtgørelse nr. 809 af 28. juli 2008, foretages følgende ændringer:
 1. Indledningen affattes således:
»I medfør af § 15, stk. 1, og § 22, stk. 4, i lov nr. 602 af 24. juni 2005 om erhvervsfremme, som ændret ved lov nr. 364 af 13. maj 2009, fastsættes efter bemyndigelse:« 2. I § 5, stk. 2, § 8, stk. 1, 2 og 3, og § 12, stk. 1, ændres »Den Danske Akkrediterings- og Metrologifond« til: »Sikkerhedsstyrelsen«.
 3. § 13, stk. 1, ophæves.
 Stk. 2 bliver herefter stk. 1.
 4. I § 14, stk. 1, udgår »Den Danske Akkrediterings- og Metrologifond og«.
§ 2 Bekendtgørelsen træder i kraft den 1. april 2010.
