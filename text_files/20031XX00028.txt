Skriftlig fremsættelse (9. oktober 2003) Finansministeren  

  

 (Thor Pedersen):
 Herved tillader jeg mig for Folketinget at fremsætte:
 Forslag til lov om  

 offentlige betalinger m.v.
(Lovforslag nr.
L 38).
 Lovforslaget har til formål at gøre offentlig betalingsforvaltning  

 nemmere for myndigheder såvel som virksomheder og borgere.
 Lovforslaget består af tre initiativer: a) NemKonto, b)  

 NemBetalinger, c) indførelse af mindstekrav til den offentlige  

 betalingsforvaltning.
De fleste har i dag en konto i et pengeinstitut.
Blandt  

 personer over 18 år er det mindst 98 pct.
 Lovforslaget indebærer, at borgere og virksomheder blandt  

 deres pengeinstitutkonti skal udvælge og angive et kontonummer (en  

 NemKonto),  

 hvortil det offentlige kan foretage udbetalinger.
Borgeren og virksomheden skal fremover ikke komme med  

 yderligere kontioplysninger til offentlige myndigheder, hvis man ønsker alle  

 offentlige udbetalinger indsat på NemKontoen.
Der er i øvrigt fortsat  

 mulighed  

 for udbetaling til et andet kontonummer end NemKontoen.
Borgere og virksomheder uden en pengeinstitutkonto vil  

 ligeledes fremover få offentlige udbetalinger via pengeinstituttet (evt.  

 posthuset). Det benævnes NemBetalinger.
Der er tale om mere skræddersyede  

 løsninger for udbetalinger til grupper i en særlig situation, f.eks. ved stor  

 gæld eller voldelig adfærd.
Som følge af NemKonto og NemBetalinger kan offentlige  

 udbetalinger fremover overføres elektronisk konto-til-konto.  

 Offentlige  

 udbetalinger ved checks kan hermed afskaffes, og kontantkasser begrænses.
For  

 så vidt de tilbageværende kontantkasser lægges der op til et øget samarbejde  

 på  

 tværs af myndighederne.
 Lovforslaget fremmer endvidere en øget digitalisering  

    

  

 af betalingsforvaltningen.
Det vedrører f.eks. de mindst 18 millioner  

 leverandørfakturaer, som det offentlige modtager hvert år, med en  

 gennemsnitlig  

 håndteringsomkostning på 54 kr., jf. analyse udført af konsulentfirmaet KPMG.  

 Virksomhederne kan vælge mellem at overgå til elektronisk fakturering eller  

 at  

 fortsætte med at fremsende papirbårne leverandørfakturaer.
Papiret skal så  

 adresseres til centralt scanningsbureau, hvorfra det videresendes elektronisk  

 til myndigheden.
For mindre og mellemstore virksomheder er udgiften til  

 scanning gratis.
Med baggrund i KPMGs analyse skønnes initiativet at indebære  

 en mindreudgift, som efter indfasning over nogle år kan udgøre op til 800-900  

 mio. kr. årligt for det offentlige under ét.
Systemerne for NemKonto og  

 NemBetalinger samt elektroniske leverandørfakturaer etableres i løbet af  

 2004/2005, og engangsudgiften hertil skønnes at udgøre ca. 115 mio. kr.
 Ifølge Økonomi- og Erhvervsministeriets virksomhedspanel  

 indebærer lovforslaget en administrativ lettelse for virksomhederne på  

 300-400  

 mio. kr. årligt.
 Nogle virksomheder forventes at ville overgå til elektronisk  

 fakturering og derfor foretage engangsinvesteringer på ca. 200-300 mio. kr.  

 Disse virksomheder vil samtidig kunne opnå ekstra administrativ besparelse i  

 forhold til håndteringen af de ikke-offentlige kundeforhold.
 Som led i lovforslaget overflyttes bestemmelserne om én  

 afregningskonto i lov om bemyndigelse til optagelse af statslån til  

 nærværende  

 forslag til en samlet lov for offentlige betalinger m.v.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
