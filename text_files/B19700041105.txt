 I medfør af § 22, stk. 2, i lov nr. 218 af 27. maj 1970 om mønstre  

 fastsættes:
 § 1.  Mønsterankenævnet behandler klager over de i  

 mønsterlovens § 21 omhandlede afgørelser truffet af direktoratet for patent-  

 og varemærkenævnet, herunder klager over direktoratets afgørelser om notering  

 i tilfælde, hvor en eller flere ansøgere på samme dag har indleveret  

 ansøgninger om registrering af 2 eller flere mønstre, som ikke væsentligt  

 adskiller sig fra hinanden, og afgørelser vedrørende spørgsmålet om identitet  

 mellem indleveret afbildning og model vedrørende samme mønster.
 Stk. 2.  Klage indgives til mønsterankenævnet,  

 København.
 § 2.  Klagen skal være underskrevet af klageren eller  

 hans fuldmægtig og i sidstnævnte tilfælde være ledsaget af fuldmagt, hvis  

 gyldig fuldmagt ikke allerede foreligger i sagen.
 Stk. 2.  I klagen skal angives:
 Stk. 3.  Ønsker klageren at indgive et yderligere  

 indlæg, skal mønsterankenævnet give ham en frist hertil.
 Stk. 4.  Afvises klagen, tilbagebetales klageafgiften.
§ 3.  Er klage ikke rettidigt indgivet, klageafgift  

 ikke rettidigt betalt, er klageren ikke rette klager, eller er  

 mønsterankenævnet ikke rette myndighed, skal klagen afvises.
Klageren skal  

 dog først have lejlighed til at udtale sig inden for en af ankenævnet fastsat  

 frist.
Stk. 2.  Er bestemmelserne i § 2, stk. 1 og 2, ikke  

 iagttaget, skal klageren opfordres til at afhjælpe mangelen inden for en af  

 ankenævnet fastsat frist.
Undlader klageren at afhjælpe mangelen, skal klagen  

 afvises.
Består mangelen i, at bestemmelserne i § 2, stk. 2, ikke er  

 iagttaget, skal klagen dog optages til behandling, hvis dette er muligt.
 § 4.  Har klageren en modpart, skal denne straks  

 underrettes om, at klage er indkommet.
 Stk. 2.  Hvis klagen ikke afvises, skal et eksemplar af  

 klagen med tilhørende bilag og yderligere indlæg, der måtte være indgivet af  

 klageren, tilstilles modparten, der skal have lejlighed til inden for en af  

 ankenævnet fastsat frist at fremkomme med skriftlige bemærkninger til klagen.
 Stk. 3.  Modpartens svar skal være underskrevet af ham  

 selv eller hans fuldmægtig og i sidstnævnte tilfælde være ledsaget af  

 fuldmagt, hvis en gyldig fuldmagt ikke allerede foreligger.
 Stk. 4.  Modpartens svar med tilhørende bilag skal  

 tilstilles klageren til underretning.
 § 5.  Begærer en part i øvrigt frist til at fremkomme  

 med yderligere skriftlige indlæg i sagen, afgør formanden for  

 mønsterankenævnet, om der foreligger tilstrækkelig begrundelse for at  

 imødekomme begæringen.
 Stk. 2.  Indkommer der nye indlæg, skal disse til  

 underretning tilstilles andre, som er part i sagen.
 § 6.  Sagsbehandlingen ved mønsterankenævnet er  

 skriftlig, jfr. dog § 8.
 § 7.  Formanden for mønsterankenævnet skal drage  

 omsorg for, at sagen oplyses så udførligt, som dens beskaffenhed kræver, og  

 kan i dette øjemed træffe beslutning om yderligere skriftlig forberedelse.
Stk. 2.  Der kan indhentes skriftlig udtalelse fra  

 direktoratet for patent- og varemærkevæsenet eller fra særlige sagkyndige.  

 Sådanne udtalelser skal tilstilles parterne, der skal have lejlighed til  

 inden for en af nævnet fastsat frist at ytre sig skriftligt herom.
Indkommer  

 der et nyt indlæg, skal dette tilstilles andre, som er part i sagen, til  

 underretning.
 § 8.  Mønsterankenævnet kan bestemme, at mundtlig  

 forhandling med parterne skal finde sted, hvis hensynet til sagens oplysning  

 tilsiger det, eller hvis en part begærer det.
 § 9.  Mundtlig forhandling er offentlig, medmindre  

 mønsterankenævnet efter forhandling med parterne træffer anden afgørelse.
 § 10.  Vil en part under mundtlig forhandling ændre  

 sin påstand, eller vil han påberåbe sig nye anbringender, kan  

 mønsterankenævnet nægte ham adgang hertil, medmindre det findes  

 undskyldeligt, at ændret påstand eller nye anbringender ikke tidligere er  

 fremkommet.
 Stk. 2.  Bevisførelse, der ikke tidligere er angivet,  

 kan ved mundtlig forhandling kun tillades, når ankenævnet finder, at  

 bevisførelsen kan være af betydning for sagen.
 Stk. 3.  Tillader ankenævnet, at en part ændrer sin  

 påstand eller påberåber sig nye anbringender eller fører nyt bevis, kan  

 sagens behandling udsættes, hvis en part begærer det.
§ 11.  Mønsterankenævnet træffer afgørelse efter  

 mundtlig rådslagning.
Er der under rådslagning delte meninger, skal der  

 foretages afstemning.
 § 12.  Mønsterankenævnet træffer afgørelse i sagen ved  

 en af grunde ledsaget kendelse, der underskrives af formanden.
 Stk. 2.  Har der været forskellige meninger under  

 afstemningen, skal de med angivelse af grunde og konklusion optages i  

 kendelsen.
 § 13.  Mønsterankenævnet kan efter at have hørt  

 parterne berigtige fejl, som måtte forekomme i afgørelsen, når fejlene angår  

 ord, navne eller tal eller alene er af formel karakter.
 § 14.  Bekræftet afskrift af mønsterankenævnets  

 kendelse skal i anbefalet brev sendes til en part eller dennes fuldmægtig.  

 Bekræftet afskrift af kendelsen skal endvidere sendes til direktoratet for  

 patent- og varemærkevæsenet, der træffer de foranstaltninger, som ankenævnets  

 afgørelse giver anledning til.
 § 15.  Denne bekendtgørelse træder i kraft den 1.  

 oktober 1970.
 Handelsministeriet, den 24. september  

 1970.
 Knud Thomsen.
 /Hagen Jørgensen.
