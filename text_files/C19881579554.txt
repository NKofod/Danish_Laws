Apotekerne er i henhold til § 11, stk. 1, i lov om apoteksvirksomhed  

 forpligtet til at fremstille magistrelle lægemidler.
I medfør af § 2, i loven  

 kan Sundhedsstyrelsen fritage en apoteker for denne forpligtelse.
 Af lovbemærkningerne fremgår det, at det normalt vil være en betingelse  

 for fritagelse, at apoteket - ved at indgå aftale med et andet apotek om  

 levering - sikrer sig, at ordinerede magistrelle lægemidler fortsat kan  

 ekspederes.
 Nedenfor redegøres for, under hvilke forudsætninger Sundhedsstyrelsen er  

 indstillet på at meddele fritagelse for pligten til fremstilling af  

 magistrelle lægemidler.
Sundhedsstyrelsen vil som betingelse stille, at det apotek, som ønsker at  

 blive fritaget for pligten til magistrel lægemiddelfremstilling, indgår en  

 kontrakt om levering af magistrelle lægemidler med et andet apotek.  

 Sundhedsstyrelsen vil ikke stille særlige betingelser med hensyn til  

 udformningen af sådanne kontrakter.
Sundhedsstyrelsen ønsker dog, at det af  

 kontrakten fremgår, hvilke typer magistrelle lægemidler leveringsaftalen  

 drejer sig om samt hvilken leveringstid, der er aftalt.
Af hensyn til  

 befolkningens rimelig lette adgang til forsyning med lægemidler, herunder  

 også magistrelle lægemidler, finder Sundhedsstyrelsen, at de magistrelle  

 lægemidler normalt bør kunne leveres i løbet af 1 døgn.
 For så vidt angår prisfastsættelse af de magistrelle lægemidler ved salg  

 til forbrugerne, gælder de af Sundhedsministeriet fastsatte bestemmelser  

 herom, jfr. kapitel 2 i bekendtgørelsen om beregning af apotekernes priser  

 ved salg til forbrugerne af lægemidler, hvis forhandling er forbeholdt  

 apoteker.
Sundhedsstyrelsen er opmærksom på, at produktionen af visse typer  

 magistrelle lægemidler allerede i en årrække for en væsentlig del har været  

 varetaget af nogle få apoteker, som har specialiseret sig heri.
Det gælder  

 bl.a. tablet-, injektions- og infusionspræparater.
Sundhedsstyrelse vil  

 indtil videre ikke stille krav om, at denne del af det magistrelle  

 lægemiddelsortiment omfattes af en kontraktordning.
Det bemærkes, at lægemidlerne forudsættes fremstillet indenfor  

 apotekerbevillingens rammer.
Ansvaret for kvaliteten af de magistrelle  

 lægemidler påhviler det apotek, som har fremstillet lægemidlet.
Det  

 fremstillende apotek skal således emballere og mærke det magistrelle  

 lægemiddel i overensstemmelse med bestemmelserne i Sundhedsstyrelsens  

 bekendtgørelse om forbrugerpakninger af magistrelle lægemidler.
Det kan oplyses, at Sundhedsstyrelsen agter at optage drøftelser med  

 Danmarks Apotekerforening vedrørende tilrettelæggelsen af den fremtidige  

 magistrelle lægemiddelproduktion på landets apoteker.
Sundhedsstyrelsen agter  

 endvidere at underrette Sundhedsministeriet om udviklingen vedrørende den  

 magistrelle lægemiddelproduktion.
 Eventuelle spørgsmål vedrørende denne skrivelse kan rettes til  

 Apotekskontoret, Sundhedsstyrelsens Lægemiddelafdeling.
 P.D.V.
