I medfør af §§ 28 og 29 i lov nr. 814 af 21. december 1988 om husdyrsygdomme fastsættes:
 § 1.  Forinden et dyr slås ned som led i offentlig  

 sygdomsbekæmpelse, skal dyret ved Veterinærdirektoratets foranstaltning  

 takseres af 3 med husdyravl inden for den pågældende dyreart fortrolige  

 personer, hvoraf Veterinærdirektoratet udpeger de to og ejeren af dyret den  

 ene.
 Stk. 2.  Dyrenes værdi bestemmes efter deres tilstand  

 ved nedslagningen, dog således at der ikke tages hensyn til den sygdom eller  

 mistanke herom, der har foranlediget nedslagningen.
 I værdien fradrages ved udbetaling værdien af dyret i aflivet tilstand.
 § 2.  Udgifter til de til påbudt desinfektion og  

 rensning anvendte kemiske midler godtgøres af Veterinærdirektoratet.
 § 3.  Erstatning for foder, æg, mælk og lignende  

 animalske produkter, der destrueres som led i offentlig sygdomsbekæmpelse,  

 ydes med de pågældende produkters almindelige handelsværdi.
 § 4.  Bekendtgørelsen træder i kraft den 1. januar  

 1990.
