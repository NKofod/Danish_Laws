Ligestillingsnævnets afgørelse J.nr.
E. 2.2.77 En kommunes praksis vedrørende hvilke af flere børn, der kan opnå pasningsplads i nærheden af deres hjem, fandtes ikke i strid med ligestillingsloven. ¬¬Klageren, en kvinde, klagede over en kommunes praksis, hvorefter et barns alder er afgørende for, hvilke af flere børn, der kan opnå pasningsplads i nærheden af deres hjem.
Klageren mente, at kommunen havde udøvet forskelsbehandling på grund af køn, når barnets far udnyttede sine muligheder for at afholde orlov fuldt ud, idet dette efter klagerens opfattelse medførte, at barnet typisk var yngre end de børn, hvis moderen havde udnyttet hele orlovsperioden.
Nævnet fandt ikke, at indklagedes praksis var i strid med ligestillingsloven.
