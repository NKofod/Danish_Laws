Direktoratets bekendtgørelse nr. 1161 af 21. december 1995 indeholder nærmere regler om overgang til, udtræden af og genindtræden i efterlønsordningen.
Der er her knyttet en række bemærkninger til bekendtgørelsens bestemmelser.
Overgang til efterløn Til § 1:
 Efterløn kan tidligst ydes fra det tidspunkt, hvor kassen har modtaget en  

 skriftlig anmodning fra medlemmet.
 I forbindelse med ansøgning om efterløn skal medlemmet udfylde en særlig  

 blanket, der udleveres af arbejdsløshedskassen.
 Da medlemmet på overgangstidspunktet skal opfylde betingelserne for ret  

 til dagpenge eller modtage overgangsydelse eller delefterløn, skal  

 ansøgningen være modtaget i kassen, inden retten til dagpenge eller  

 overgangsydelse bortfalder, eller inden en måned efter at retten til  

 delefterløn bortfalder.
 Det bemærkes, at et fuldtidsforsikret medlem, som overgår til efterløn fra  

 overgangsydelse eller delefterløn, på overgangstidspunktet skal  

 opfylde de almindelige betingelser i arbejdsløshedsforsikringslovens § 75 d,  

 stk. 1, for at modtage efterløn som fuldtidsforsikret.
 Et medlem, der er omfattet af en af ordningerne efter lovens tidligere §  

 55, stk. 3 eller 6, om dagpengeperioder med ret til fradragsfri  

 arbejdsindtægter, kan udtræde af ordningen for at overgå til efterløn.
 Til § 2:
Et medlem skal som udgangspunkt opfylde betingelserne for ret til dagpenge  

 for at kunne overgå til efterløn.
På overgangstidspunktet skal medlemmet  

 således bl.a. være berettiget til dagpenge efter  

 arbejdsløshedsforsikringslovens § 55 og stå til rådighed for arbejdsmarkedet.
Direktøren for arbejdsløshedsforsikringen kan, jf. direktoratets  

 bekendtgørelse om rådighed og selvforskyldt ledighed, give tilladelse til, at  

 et medlem, der har begrænset sin rådighed for arbejdsmarkedet til  

 sæsonarbejde, kan overgå til efterløn, selv om et pålagt krav om arbejde  

 efter manglende rådighed ikke er opfyldt.
Det er samtidig en forudsætning, at  

 medlemmet opfylder de øvrige betingelser for at overgå til efterløn.
Bestemmelsen i stk. 1 finder ikke anvendelse på medlemmer, der modtager  

 overgangsydelse eller delefterløn.
Det indebærer, at et medlem kan overgå fra  

 overgangsydelse eller delefterløn til efterløn, selv om pågældende ikke står  

 til rådighed for arbejdsmarkedet, fx på grund af sygdom.
 Et medlem, der er omfattet af en af ordningerne efter lovens tidligere §  

 55, stk. 3 eller 6, om dagpengeperioder med ret til fradragsfri  

 arbejdsindtægter, eller som ønsker at overgå til efterløn direkte fra en  

 periode med orlov efter lov om orlov, er dog ikke af den årsag afskåret fra  

 at overgå på grund af manglende rådighed.
 Bestemmelsen skal i øvrigt ses i sammenhæng med § 3.
 Kommunale hverv, medlemmer af Folketinget eller regeringen mv.
 Kravet om ret til dagpenge indebærer, at et medlem ikke kan overgå til  

 efterløn, hvis den pågældende udøver kommunalt hverv som borgmester eller  

 rådmand som fuldtidsbeskæftigelse, eller hvis den pågældende er medlem  

 af Folketinget, regeringen eller Europa-Parlamentet.
 Derimod hindrer kommunalt hverv som deltidsbeskæftiget udvalgsformand ikke  

 medlemmets overgang til efterløn.
Arbejdskonflikt Et medlem, der på det ønskede overgangstidspunkt ikke er  

 dagpengeberettiget på grund af en arbejdskonflikt, kan ikke overgå til  

 efterløn, så længe konflikten varer.
 Til § 3:
 I bestemmelsen opregnes en række tilfælde, hvor medlemmet på trods af  

 manglende ret til dagpenge, overgangsydelse eller delefterløn kan overgå til  

 efterløn.
 I de i stk. 1 nævnte tilfælde kan der udbetales efterløn fra  

 overgangstidspunktet.
 Hvis overgang til efterløn sker i en periode, hvor medlemmet på grund af  

 en almindelig eller effektiv karantæne ikke har ret til dagpenge,  

 overgangsydelse eller delefterløn, kan der ikke udbetales efterløn, før  

 karantænen er udstået.
 Til § 4:
 Hovedbetingelsen for overgang til efterløn er, at medlemmet skal have  

 forladt arbejdslivet, jf. arbejdsløshedsforsikringslovens § 75 a, stk. 1.  

 Blandt de øvrige betingelser er kravet i lovens § 75 b, stk. 1, nr. 3, om, at  

 medlemmet på overgangstidspunktet skal opfylde betingelserne for ret til  

 dagpenge eller modtage dagpenge efter § 55, stk. 4, overgangsydelse eller  

 delefterløn.
Det er derfor ikke muligt at overgå til efterløn i en række tilfælde, hvor  

 der udbetales erstatning, godtgørelse eller løn for en periode indtil udløb  

 af et opsigelsesvarsel.
Ligeledes er det ikke muligt at overgå til efterløn i  

 en periode på ventepenge eller rådighedsløn efter tjenestemandsloven.
 For at præcisere i hvilke situationer, udbetaling af løn og lignende  

 ydelser er til hinder for overgang til efterløn, uanset at der ikke udføres  

 faktisk arbejde, er der fastsat regler herom i § 4.
 Stk. 1.  - Løn, rådighedsløn mv.
 Bestemmelsen vedrører blandt andet udbetaling af løn for en periode, hvor  

 medlemmet er fritstillet (fx i en opsigelsesperiode), udbetaling af  

 rådighedsløn efter tjenestemandslovens § 32, og udbetalinger efter  

 sømandslovens § 18 mv.
 Medlemmet kan således ikke overgå til efterløn i den periode, som  

 udbetalingen af ydelserne skal dække.
 Dette gælder uanset, om der er tale om løbende udbetalinger eller  

 udbetaling af et engangsbeløb.
 Det er uden betydning, at medlemmet ikke udfører faktisk arbejde i  

 perioden.
 Stk. 2.  - Udbetalinger, der erstatter løn mv.
Bestemmelsen præciserer, at beløbets benævnelse ikke er afgørende for, om  

 medlemmet kan overgå til efterløn.
Det afgørende er derimod, om det udbetalte  

 beløb kan anses for at træde i stedet for løn mv. i en periode.
Erstatning for tabt arbejdsfortjeneste Dette kan fx være tilfældet, hvor en arbejdsgiver ikke har overholdt det  

 gældende opsigelsesvarsel, og hvor arbejdsgiveren ved en fagretlig sag  

 pålægges at betale den ansatte en erstatning for tabt arbejdsfortjeneste  

 eller indgår et forlig herom.
»Fratrædelsesgodtgørelse« Det kan endvidere være tilfældet i situationer, hvor en virksomhed ønsker  

 at afskedige en eller flere medarbejdere, og der i den forbindelse indgås en  

 aftale mellem virksomheden på den ene side og de pågældende medarbejderes  

 repræsentanter på den anden side, om at medarbejderen(ne) selv siger op og  

 eventuelt accepterer et kortere opsigelsesvarsel, og at der i forbindelse med  

 ophøret skal udbetales en »godtgørelse« til de(n) medarbejder(e),  

 der fratræder.
 Ved vurderingen af om det beløb, der udbetales, vil være til hinder for  

 medlemmets overgang til efterløn, er det af afgørende betydning, om det  

 varsel, virksomheden normalt skal give i forbindelse med en afskedigelse, er  

 blevet overholdt.
Hvis arbejdsgiverens opsigelsesvarsel er overholdt, er udbetalingen ikke  

 til hinder for, at medlemmet overgår til efterløn.
Er dette derimod ikke  

 tilfældet, fx fordi det aftales, at medarbejderen selv siger sin stilling op,  

 vil det udbetalte beløb være omfattet af bestemmelsen.
Det samme vil være tilfældet, hvis enkeltpersoner indgår sådanne aftaler  

 med deres arbejdsgivere.
Bestemmelsen omfatter således både kollektive  

 og individuelle aftaler.
 Hvis et tjenestemandsansat medlem bliver omfattet af en  

 fratrædelsesordning og i denne forbindelse får udbetalt en  

 fratrædelsesgodtgørelse svarende til løn for en periode, der er længere end  

 arbejdsgiverens varsel ville have været, og arbejdsgiveren ud over løn i  

 opsigelsesperioden ville have været forpligtet til at udbetale rådighedsløn i  

 op til 3 år fra fratrædelsen, hvis medlemmet var blevet afskediget, kan  

 medlemmet dog først overgå til efterløn efter udløbet af den periode, som  

 godtgørelsen dækker.
 Fratrædelsesgodtgørelse, der udbetales efter funktionærlovens § 2 a og § 2  

 b, eller godtgørelser, der svarer hertil, har ingen betydning for overgangen  

 til efterløn.
Konsekvenser for retten til at overgå til efterløn Som udgangspunkt kan medlemmet ikke overgå til efterløn før udløbet af det  

 opsigelsesvarsel, der ville have været fra arbejdsgiverens side, hvis  

 medlemmet var blevet afskediget på almindelig vis.
 Hvis det udbetalte beløb imidlertid kun svarer til løn i en kortere  

 periode end det gældende opsigelsesvarsel, kan medlemmet dog overgå til  

 efterløn efter udløbet af denne kortere periode.
 Bestemmelsen betyder desuden, at medlemmet ikke kan overgå til efterløn i  

 en periode, for hvilken der udbetales ydelser fra Lønmodtagernes Garantifond  

 eller godtgørelse i henhold til arbejdsløshedsforsikringslovens § 102 a, stk.  

 2, jf. lovens kapitel 5 a.
 Beløb, der udbetales ud over det, der svarer til løn i arbejdsgiverens  

 opsigelsesvarsel, har ikke indflydelse på retten til at overgå til efterløn.
Eksempler Stk. 3.  - Løbende udbetalinger /  

 engangsudbetalinger Bestemmelsen fastslår, at både løbende udbetalinger og engangsudbetalinger  

 kan være til hinder for overgangen til efterløn.
 Det er som hovedregel ikke afgørende, hvordan beløbene beskattes.
 Det er ligeledes uden betydning, om et engangsbeløb udbetales direkte til  

 medlemmet eller fx indbetales til en pensionsordning for medlemmet.
Efterlønnens størrelse Til § 5:
 Et medlem kan højst modtage efterløn med et beløb (trin 1), der svarer til  

 medlemmets dagpenge beregnet efter arbejdsløshedsforsikringslovens § 51, stk.  

 1, jf. § 47 eller § 70, eller udbetalt efter § 51, stk. 5. Beløbet kan højst  

 udbetales indtil udløbet af den periode, hvor medlemmet ville være berettiget  

 til dagpenge efter lovens § 55, stk. 5, 1. pkt., jf. stk. 6.
 Om indplacering samt længde og forbrug af dagpengeperioden henvises til  

 direktoratets bekendtgørelse om beskæftigelseskrav, dagpengeperiode og  

 aktivperiode (med tilhørende vejledning).
Efter arbejdsløshedsforsikringslovens § 75 d, stk. 3, og § 75 e, stk. 2,  

 sidestilles delpensionsperioder med perioder på efterløn.
Perioden på trin 1  

 afkortes derfor med alle tidligere delpensionsperioder.
 Perioder med delefterløn afkorter derimod ikke perioden, hvor der kan  

 modtages efterløn på trin 1.
 Et medlem, der ikke får udbetalt efterløn på grund af fradrag for  

 feriegodtgørelse optjent før overgangen, skal have satsskiftedatoen udskudt  

 med det tilsvarende antal dage, jf. stk. 3. Det gælder også i de tilfælde,  

 hvor feriegodtgørelsen er så lille, at der suppleres med efterløn efter  

 reglerne i direktoratets bekendtgørelse om arbejdes og indtægters betydning  

 for efterlønnens størrelse.
 Fra udløbet af perioden på trin 1 (satsskiftedatoen) kan efterlønnen højst  

 udgøre 82 % af højeste dagpenge efter arbejdsløshedsforsikringslovens § 47  

 eller § 70 (trin 2). Hvis medlemmets individuelt beregnede sats er lavere end  

 82 % af højeste dagpenge, fortsætter medlemmet på den hidtidige sats.
 Til et medlem, der overgår til efterløn fra en periode med dagpenge efter  

 lovens § 55, stk. 4, eller fra overgangsydelse, ydes efterløn i hele  

 efterlønsperioden med et fast beløb på 82 % af højeste dagpenge efter  

 arbejdsløshedsforsikringslovens § 47 eller § 70.
 Til § 6:
Medlemmer, som For medlemmer, som har modtaget efterløn eller delpension inden det  

 fyldte 63. år, gælder de almindelige regler om satsskifte, jf. stk. 2.
Medlemmer, som er overgået til delefterløn før det fyldte 63. år, kan  

 anvende 63 års reglen, hvis betingelsen om mindst 2 års dagpengeret er  

 opfyldt på tidspunktet for overgang til efterløn.
Arbejde i  

 delefterlønsperioden medregnes ikke ved optjening af dagpengeret, jf.  

 arbejdsløshedsforsikringslovens § 75 s.
Overgang efter en periode med delpension Et medlem, som er overgået til delpension efter den 29. februar  

 1992, og som ved overgangen var fyldt 63 år, er berettiget til efterfølgende  

 at modtage efterløn på trin 1 i hele efterlønsperioden, hvis medlemmet på  

 tidspunktet for overgang til delpension ville være berettiget til  

 dagpenge i mindst 2 år.
Det gælder uanset, om medlemmet overgår direkte til  

 efterløn, eller om der efterfølgende har været en arbejdsperiode eller en  

 ledighedsperiode uden delpension.
Genindtræden Et medlem, som ved første overgang til efterløn opfyldte betingelserne i  

 stk. 1 for at få efterløn med den individuelle sats i hele efterlønsperioden,  

 bevarer denne ret ved senere genindtræden, selv om betingelserne i stk. 1  

 ikke er opfyldt på genindtrædelsestidspunktet.
Udtræden af efterlønsordningen Til § 7:
 Udgangspunktet er, at et medlem, der påtager sig lønarbejde, straks  

 ved arbejdets begyndelse skal give kassen meddelelse, hvis arbejdet må  

 påregnes at ville overstige det tilladte timetal inden for kalenderåret, hvad  

 enten der er tale om 200 timers grænsen, det forholdsmæssigt reducerede  

 timetal i overgangsåret, eller det større antal arbejdstimer, som medlemmet  

 eventuelt har fået tilladelse til.
 Hvis medlemmet derimod først efterfølgende kan se, at lønarbejdet bliver  

 af større omfang end det tilladte, skal meddelelsen gives på dette tidspunkt,  

 jf. stk. 3.
 Bestemmelsen om vedvarende selvstændig virksomhed, jf. stk. 2, nr.  

 2, gælder uanset arbejdets omfang.
 Et medlem, der har fået tilladelse til at drive selvstændig virksomhed  

 inden for 200 timers grænsen, skal dog først udtræde af efterlønsordningen,  

 når medlemmet kan forudse, at arbejdet vil overskride de tilladte 200 timer.
 Medlemmet kan ligeledes uden at skulle udtræde af efterlønsordningen drive  

 mindre jordbrug efter reglerne om arbejde i efterlønsperioden.
 Et medlem, der påbegynder arbejde i ægtefællens selvstændige  

 virksomhed, anses for at være vendt tilbage til arbejdslivet og har  

 dermed pligt til at udtræde af efterlønsordningen, jf. stk. 2, nr. 3. Denne  

 regel finder anvendelse, uanset om medlemmet på grund af arbejdet må  

 betragtes som selvstændig erhvervsdrivende eller som lønmodtager, jf.  

 direktoratets bekendtgørelse om optagelse i en arbejdsløshedskasse for  

 selvstændige erhvervsdrivende.
 Til § 8:
 Bestemmelsen opregner de tilfælde, hvor retten til efterløn bortfalder,  

 uden at dette skyldes tilbagevenden til arbejdslivet.
Nr. 1. - Medlemmets død Ved bortfald af efterlønsretten på grund af medlemmets død ydes  

 efterlønnen til og med dagen for dødsfaldet.
Nr. 2. - Social pension For et medlem, der overgår til ydelser efter lov om social pension eller  

 tilsvarende udenlandsk lovgivning, bortset fra invaliditetsydelse på grund af  

 hørehandicap, suspenderes udbetalingen af efterløn enten fra den første måned  

 efter ansøgningsdatoen eller fra det tidspunkt, hvor pensionen ifølge  

 kommunens oplysning tidligst kan få virkning.
 Vedrørende de nærmere regler om suspensionen henvises til direktoratets  

 bekendtgørelse om retten til dagpenge, efterløn, overgangsydelse og  

 delefterløn i forbindelse med social pension.
Genindtræden i efterlønsordningen Til § 9:
 Som udgangspunkt er efterlønsordningen et engangstilbud.
 Et medlem, der er udtrådt af efterlønsordningen efter den 29. februar  

 1992, har dog ret til en gang at genindtræde, hvis medlemmet er udtrådt,  

fordi pågældende er vendt tilbage til arbejdsmarkedet.
 Medlemmet kan således ikke genindtræde i efterlønsordningen, hvis  

 pågældende er udtrådt af andre årsager, fx på grund af svigsslettelse.
Det er en betingelse for genindtræden, at medlemmet er dagpengeberettiget  

 på genindtrædelsestidspunktet, herunder at medlemmet er til rådighed for  

 arbejdsmarkedet.
Rådighedsvurderingen skal som udgangspunkt foretages i  

 overensstemmelse med retningslinierne i direktoratets bekendtgørelse om  

 rådighed og selvforskyldt ledighed med tilhørende vejledning.
 Et medlem, der er omfattet af en af ordningerne i lovens tidligere § 55,  

 stk. 3 eller 6, om dagpengeperioder med ret til fradragsfri arbejdsindtægter,  

 er ikke af den årsag afskåret fra at genindtræde i efterlønsordningen på  

 grund af manglende rådighed.
 Der stilles ikke krav om, at arbejdskravet i henhold til  

 arbejdsløshedsforsikringslovens § 53 skal være opfyldt.
 Medlemmet skal skriftligt ansøge arbejdsløshedskassen om genindtræden, som  

 tidligst kan ske på det tidspunkt, hvor kassen har modtaget ansøgningen.
Delefterløn Et medlem kan kun en gang overgå direkte til delefterløn fra efterløn, jf.  

 arbejdsløshedsforsikringslovens § 75 p, stk. 1. Et medlem kan således en gang  

 udtræde for at gå på delefterløn og derefter genindtræde i  

 efterlønsordningen, selv om medlemmet tidligere er genindtrådt i  

 efterlønsordningen efter udtræden på grund af arbejde, jf. stk. 1.
 Til § 10:
 Et medlem, som i den første efterlønsperiode har fået udbetalt efterløn  

 som deltidsforsikret, har under visse betingelser mulighed for ved  

 genindtræden at modtage efterløn som fuldtidsforsikret.
 Det gælder, hvis medlemmet inden for de sidste 10 år før genindtrædelsen  

 har været fuldtidsforsikret i mindst 5 år, deraf mindst 26 uger umiddelbart  

 før genindtrædelsen i efterlønsordningen.
 Af bestemmelsens stk. 2 fremgår, at perioder med fuldtidsforsikring i den  

 første efterlønsperiode dog ikke kan medregnes til opfyldelse af dette krav.  

 Derimod kan delefterlønsperioder med fuldtidsforsikring medregnes.
 Til § 11:
 Ved bestemmelsen sikres det, at et medlem, som tidligere har fået udbetalt  

 efterløn som fuldtidsforsikret, også ved genindtræden kan modtage efterløn  

 som fuldtidsforsikret.
 Det er dog en forudsætning, at medlemmet enten har bevaret sin status som  

 fuldtidsforsikret eller igen bliver fuldtidsforsikret forud for  

 genindtrædelsen.
 Et medlem, der tidligere har fået udbetalt efterløn som fuldtidsforsikret  

 og har været deltidsforsikret i en delefterlønsperiode, har kun ret til  

 efterløn som fuldtidsforsikret, hvis medlemmet ved genindtræden i  

 efterlønsordningen opfylder betingelserne i arbejdsløshedsforsikringslovens §  

 75 d.
Genindtræden efter periode med delpension Et medlem, der på grund af delpension i udtrædelsesperioden er overgået  

 til deltidsforsikring, kan uden at opfylde beskæftigelseskravet for  

 fuldtidsforsikring genindtræde i efterlønsordningen som fuldtidsforsikret,  

 hvis Til § 12:
Efter § 5, stk. 1, kan et medlem højst modtage efterløn på trin 1 indtil  

 det tidspunkt, hvor medlemmets dagpengeret efter lovens § 55, stk. 5, 1.  

 pkt., jf. stk. 6, udløber.
Fra dette tidspunkt (satsskiftedatoen) kan  

 efterlønnen højst udgøre 82 % af højeste dagpenge efter  

 arbejdsløshedsforsikringslovens § 47 eller § 70 (trin 2).
 Hvis medlemmet udtræder af efterlønsordningen efter  

 satsskiftedatoen, kan efterløn ved genindtræden højst udgøre 82 % af højeste  

 dagpenge, jf. stk. 1.
 Hvis medlemmet udtræder inden satsskiftedatoen, kan medlemmet ved  

 genindtræden få efterløn med den individuelle sats i et tidsrum, der svarer  

 til resten af den periode, hvor medlemmet ville være berettiget til efterløn  

 med den individuelle sats, hvis medlemmet ikke var udtrådt af  

 efterlønsordningen, jf. stk. 2 og 3. Dette gælder også tilfælde, hvor  

 medlemmet har modtaget delefterløn i udtrædelsesperioden.
 Udgangspunktet er således, at der i relation til tidspunktet for  

 satsskifte ses bort fra udtrædelsesperioden.
Det bemærkes dog, at perioder med dagpenge, perioder, der er nævnt i  

 lovens § 55, stk. 6, og perioder med delpension under udtræden ligestilles  

 med perioder med efterløn.
Herved forkortes den periode, hvor medlemmet efter  

 genindtræden kan oppebære den individuelle sats, jf. stk. 3, 2. og 3.  

 punktum.
 Arbejde under udtræden forlænger ikke den periode, hvor medlemmet efter  

 genindtræden kan modtage efterløn med den individuelle sats.
Ny beregning af efterlønssats Det afgøres efter de almindelige beregningsregler, om der som følge af  

 medlemmets arbejde i udtrædelsesperioden skal foretages ny beregning af  

 medlemmets individuelle sats ved genindtræden i efterlønsordningen.
Hvis et medlem er overgået til efterløn efter at have modtaget ydelser i  

 perioden efter lovens § 55, stk. 4, eller fra overgangsydelse og derfor er  

 overgået til efterløn direkte på 82 % satsen, udgør efterlønnen ved  

 genindtræden stadig 82 % af højeste dagpenge.
Det gælder også, hvis medlemmet  

 under sin udtræden har haft arbejde, som efter de almindelige  

 beregningsregler ville have medført, at der skulle beregnes en ny  

 dagpengesats, jf. stk. 5.
 Til § 13:
 Bestemmelsen medfører for eksempel, at medlemmet ikke må arbejde i de  

 første 5 uger efter genindtrædelsen i efterlønsordningen, og at reglerne om  

 begrænsning af arbejdet til højst 200 timer sammenlagt pr. kalenderår finder  

 tilsvarende anvendelse efter genindtræden i efterlønsordningen.
 Ifølge bestemmelsens stk. 2 må et medlem højst arbejde 200 timer  

 sammenlagt i efterlønsperioderne i et kalenderår, hvor medlemmet både  

 udtræder og genindtræder i efterlønsordningen.
 Det bemærkes, at bestemmelsen i direktoratets bekendtgørelse om arbejde i  

 efterlønsperioden vedrørende forholdsmæssig reduktion af de tilladte 200  

 arbejdstimer kun gælder første gang, et medlem overgår til efterløn.
Overgangsordninger Til § 14:
 Bestemmelsen i stk. 1 er en konsekvens af de særlige overgangsregler, der  

 blev fastsat ved arbejdsmarkedsreformen pr. 1. januar 1994. Den skal sikre,  

 at ingen medlemmer bliver dårligere stillet i overgangsperioden.
 For såkaldte »overgangspersoner« er derfor fastsat en særlig  

 metode til opgørelse af ledighedsperioder, der ligger forud for 1. januar  

 1994.
 Bemærk, at beregningen af periodens længde i stedet kan foretages efter de  

 almindelige regler, hvis dette stiller medlemmet bedre.
 Et medlem, der er overgået til efterløn før 1. januar 1994, fortsætter på  

 trin 1 indtil den satsskiftedato, der var beregnet efter de dagældende  

 regler, jf. stk. 2.
 Et medlem, der er overgået til efterløn i tiden fra den 1. januar 1994 til  

 den 31. december 1995, fortsætter på trin 1 indtil den satsskiftedato, der  

 var beregnet efter de dagældende regler, jf. stk. 3.
