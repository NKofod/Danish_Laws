 I henhold til kgl. resolution af 1. december 1987 har Danmark ratificeret  

 en af Den Internationale Arbejdskonference i Geneve den 25. juni 1985  

 vedtagen konvention nr. 160 om arbejdsmarkedsstatistik.
 Konventionen har følgende ordlyd:
Konvention nr. 160 KONVENTION OM ARBEJDSMARKEDSSTATISTIK Den Internationale  

 Arbejdsorganisations generalkonference, der er sammenkaldt i Geneve af Det Internationale Arbejdsbureaus  

 Styrelsesråd, og som den 7. juni 1985 er trådt sammen til sin 71. samling, og som har besluttet at vedtage visse forslag med henblik på revision af  

 konventionen angående statistik over løn og arbejdstid, 1938, (nr. 63),  

 hvilket spørgsmål er optaget som 5. punkt på samlingens dagsorden, og som finder, at disse forslag skal tage form af en international  

 konvention, vedtager i dag den 25. juni 1985 følgende konvention, der betegnes  

 konventionen om arbejdsmarkedsstatistik, 1985.
I.
Almindelige bestemmelser Artikel 1 Enhver medlemsstat, der ratificerer denne konvention forpligter sig til  

 regelmæssigt at indsamle, bearbejde og offentliggøre grundlæggende  

 arbejdsmarkedsstatistik, der efterhånden skal udvides til - under hensyntagen  

 til de til rådighed stående ressourcer - at omfatte følgende områder:
Artikel 2 Ved udarbejdelse eller revision af begreber, definitioner og metoder, der  

 anvendes i forbindelse med indsamling, bearbejdning og offentliggørelse af  

 statistik i henhold til denne konvention, skal medlemsstaterne tage hensyn  

 til de seneste normer og retningslinjer, der er udarbejdet under Den  

 Internationale Arbejdsorganisations auspicier.
Artikel 3 Ved udarbejdelse eller revision af begreber, definitioner og metoder, der  

 anvendes i forbindelse med indsamling, bearbejdning og offentliggørelse af  

 statistik i henhold til denne konvention, skal de repræsentative  

 arbejdsgiver- og arbejdstagerorganisationer, hvor sådanne findes, høres med  

 henblik på at overveje deres behov og sikre deres samarbejde.
Artikel 4 Intet i denne konvention pålægger pligt til at offentliggøre eller meddele  

 oplysninger, som kunne resultere i afsløring på nogen måde angående  

 informationsvej, vedrørende en enkelt statistisk enhed, som for eksempel en  

 person, en husstand, en virksomhed eller et foretagende.
Artikel 5 Enhver medlemsstat, der ratificerer denne konvention forpligter sig til  

 hurtigst muligt at underrette Det Internationale Arbejdsbureau om  

 offentliggjort statistik, der er udarbejdet i medfør af konventionen, og om  

 oplysninger vedrørende offentliggørelse heraf, særlig Artikel 6 Detaljerede beskrivelser af kilder, begreber, definitioner og metoder, der  

 anvendes i forbindelse med indsamling og bearbejdning af statistik i medfør  

 af denne konvention skal - II.
Grundlæggende arbejdsmarkedsstatistik Artikel 7 Løbende statistik vedrørende den erhvervsaktive befolkning, beskæftigelse,  

 arbejdsløshed, hvor den findes, samt, om muligt, synlig underbeskæftigelse,  

 skal udarbejdes på en sådan måde, at den er repræsentativ for hele landet.
Artikel 8 Statistik vedrørende den erhvervsaktive befolknings struktur og fordeling  

 skal udarbejdes på en sådan måde, at den er repræsentativ for hele landet,  

 med henblik på detaljerede analyser og anvendelse som referencedata.
Artikel 9 1. Løbende statistik vedrørende gennemsnitlige  

 lønninger og gennemsnitlig arbejdstid (faktiske arbejdstimer eller betalte  

 timer) skal udarbejdes på en sådan måde, at den dækker alle vigtige  

 kategorier af arbejdstagere og alle vigtige erhverv, og på en sådan måde, at  

 den er repræsentativ for hele landet.
 2. Hvis hensigtsmæssigt, skal der udarbejdes statistik  

 vedrørende lønsatser og normal arbejdstid omfattende vigtige  

 stillingskategorier eller stillingsgrupper inden for vigtige erhverv og på en  

 sådan måde, at den er repræsentativ for hele landet.
Artikel 10 Statistik vedrørende lønstruktur og -fordeling skal udarbejdes for  

 arbejdstagere inden for vigtige erhverv.
Artikel 11 Statistik vedrørende lønomkostninger skal udarbejdes for vigtige erhverv.  

 Om muligt, skal denne statistik svare til oplysningerne om beskæftigelse og  

 arbejdstid (faktiske arbejdstimer eller betalte timer) inden for samme  

 område.
Artikel 12 Forbrugerpristal skal beregnes med henblik på at måle ændringer i tidens  

 løb i priserne for varer og tjenester, der er repræsentative for  

 forbrugsmønstret for betydelige befolkningsgrupper eller hele befolkningen.
Artikel 13 Statistik vedrørende husstandenes udgifter eller, hvis hensigtsmæssigt,  

 familiernes udgifter, og, om muligt, husstandenes indkomster eller, hvis  

 hensigtsmæssigt, familiernes indkomster skal udarbejdes for alle typer og  

 størrelser af private husstande eller familier, og på en sådan måde, at den  

 er repræsentativ for hele landet.
Artikel 14 1. Statistik vedrørende arbejdsskader skal udarbejdes  

 på en sådan måde, at den er repræsentativ for hele landet og, om muligt,  

 omfatte alle erhverv.
 2. Så vidt muligt, skal statistik vedrørende  

 erhvervssygdomme udarbejdes for alle erhverv og på en sådan måde, at den er  

 repræsentativ for hele landet.
Artikel 15 Statistik vedrørende arbejdskonflikter skal udarbejdes på en sådan måde,  

 at den er repræsentativ for hele landet, og, om muligt, omfatte alle erhverv.
III.
Accept af forpligtelser Artikel 16 1. Enhver medlemsstat, der ratificerer denne  

 konvention, skal, i medfør af de almindelige forpligtelser, der er nævnt i  

 kap.
I, påtage sig forpligtelserne i henhold til konventionen med hensyn til  

 en eller flere artikler i kap.
II.
2. Enhver medlemsstat skal i sin ratifikation angive  

 den artikel eller de artikler i kap.
II med hensyn til hvilke, den påtager  

 sig forpligtelserne i henhold til denne konvention.
3. Enhver medlemsstat, der har ratificeret denne  

 konvention, kan efterfølgende meddele generaldirektøren for Det  

 Internationale Arbejdsbureau, at den påtager sig forpligtelser i henhold til  

 konventionen med hensyn til en eller flere artikler i kap.
II, som ikke  

 allerede var angivet i dens ratifikation.
Disse meddelelser skal have  

 gyldighed som ratifikation fra datoen for deres indgivelse.
4. Enhver medlemsstat, der har ratificeret denne  

 konvention, skal i den rapport vedrørende konventionens gennemførelse, der  

 afgives i henhold til artikel 22 i Den Internationale Arbejdsorganisations  

 statut, oplyse, hvorledes situationen er med hensyn til dens lovgivning og  

 praksis vedrørende de spørgsmål, der er omfattet af de artikler i kap.
II,  

 med hensyn til hvilke, den ikke har påtaget sig forpligtelser i henhold til  

 konventionen, samt i hvilket omfang konventionens bestemmelser er gennemført  

 eller påtænkes gennemført for så vidt angår disse spørgsmål.
Artikel 17 1. Enhver medlemsstat kan i starten begrænse omfanget  

 af den statistik, der er omhandlet i den eller de artikler i kap.
II med  

 hensyn til hvilke, den har påtaget sig forpligtelser i henhold til  

 konventionen, til særlige kategorier af arbejdstagere, økonomiske sektorer,  

 erhverv eller geografiske områder.
2. Enhver medlemsstat, der begrænser omfanget af  

 statistikken i medfør af denne artikels stk. 1., skal i den første rapport,  

 den afgiver i henhold til artikel 22 i Den Internationale  

 Arbejdsorganisations statut, anføre, hvilken eller hvilke artikler i kap.
II,  

 som begrænsningen gælder, samt karakteren af og begrundelsen for en sådan  

 begrænsning, og skal i efterfølgende rapporter oplyse, i hvilket omfang det  

 har været muligt eller påtænkes at udvide anvendelsesområdet til at omfatte  

 andre kategorier af arbejdstagere, økonomiske sektorer, erhverv eller  

 geografiske områder.
3. Efter høring af de berørte repræsentative  

 arbejdsgiver- og arbejdstagerorganisationer kan en medlemsstat ved en  

 erklæring, der afgives til generaldirektøren for Det Internationale  

 Arbejdsbureau hvert år i den måned, der følger efter datoen for denne  

 konventions ikrafttræden, indføre efterfølgende begrænsninger vedrørende det  

 tekniske omfang af den statistik, der er omfattet af den eller de artikler i  

 kap.
II med hensyn til hvilke, den har påtaget sig forpligtelser i henhold  

 til konventionen.
Sådanne erklæringer træder i kraft et år efter datoen for  

 indregistreringen.
Enhver medlemsstat, der indfører sådanne begrænsninger,  

 skal i dens rapporter vedrørende gennemførelsen af konventionen, der afgives  

 i henhold til artikel 22 i Den Internationale Arbejdsorganisations statut,  

 give de oplysninger, der er nævnt i denne artikels stk. 2.
Artikel 18 Denne konvention reviderer konventionen angående statistik over løn og  

 arbejdstid, 1938.
IV.
Afsluttende bestemmelser Artikel 19 De officielle ratifikationer af denne konvention skal sendes til Det  

 Internationale Arbejdsbureaus generaldirektør til registrering.
Artikel 20 1. Denne konvention er kun bindende for de medlemmer  

 af Den Internationale Arbejdsorganisation, hvis ratifikationer er blevet  

 indregistreret hos generaldirektøren.
 2. Den træder i kraft et år efter den dato, da to  

 medlemsstaters ratifikation er blevet indregistreret hos generaldirektøren.
 3. Derefter træder konventionen i kraft for hver  

 enkelt medlemsstat et år efter at dens ratifikation er blevet registreret.
Artikel 21 1. Enhver medlemsstat, der har ratificeret denne  

 konvention, kan opsige den efter ti års forløb fra datoen for konventionens  

 første ikrafttræden ved afgivelse af en erklæring, der sendes til Det  

 Internationale Arbejdsbureaus generaldirektør til registrering.
Opsigelsen  

 får først virkning 1 år efter datoen for registreringen.
 2. Enhver medlemsstat, der har ratificeret denne  

 konvention, og som ikke inden 1 år efter udløbet af den i stk. 1 omhandlede  

 tiårsperiode gør brug af den i denne artikel hjemlede opsigelsesret, er  

 bundet i yderligere ti år og kan derefter opsige konventionen ved udløbet af  

 hver tiårsperiode på de i denne artikel fastsatte betingelser.
3. Efter høring af de berørte repræsentative  

 arbejdsgiver- og arbejdstagerorganisationer kan en medlemsstat, der har  

 ratificeret denne konvention, efter udløbet af en femårsperiode fra den dato,  

 hvor konventionen først træder i kraft, ved en erklæring, der afgives til  

 generaldirektøren for Det Internationale Arbejdsbureau, tilbagekalde sin  

 accept af konventionens forpligtelser, for så vidt angår en eller flere af  

 artiklerne i kap.
II, forudsat at den fortsat påtager sig disse  

 forpligtelser, for så vidt angår mindst en af disse artikler.
En sådan  

 tilbagekaldelse træder først i kraft et år efter datoen for registreringen.
4. Enhver medlemsstat, der har ratificeret denne  

 konvention, og som ikke inden et år efter udløbet af den i denne artikels  

 stk. 3 omhandlede femårsperiode gør brug af den i dette stykke hjemlede  

 tilbagekaldelsesret, er bundet af de artikler i kap.
II, med hensyn til  

 hvilke den har påtaget sig forpligtelser i henhold til konventionen, i  

 yderligere fem år og kan derefter tilbagekalde sin accept af disse  

 forpligtelser ved udløbet af hver femårsperiode på de i denne artikel  

 fastsatte betingelser.
Artikel 22 1. Det Internationale Arbejdsbureaus generaldirektør  

 skal underrette alle medlemmer af Den Internationale Arbejdsorganisation om  

 registreringen af alle de ratifikationer og opsigelser, han modtager fra  

 organisationens medlemmer.
 2. Samtidig med at generaldirektøren underretter  

 organisationens medlemmer om registreringen af ratifikation nummer to, skal  

 han gøre dem opmærksom på konventionens ikrattrædelsesdato.
Artikel 23 Det Internationale Arbejdsbureaus generaldirektør skal i medfør af artikel  

 102 i De Forenede Nationers pagt sende udførlige oplysninger om alle  

 ratifikationer og opsigelser, han har registreret i henhold til  

 bestemmelserne i de foranstående artikler, til De Forenede Nationers  

 generalsekretær til registrering.
Artikel 24 Når Det Internationale Arbejdsbureaus Styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af denne konvention samt overveje ønskeligheden af at sætte  

 spørgsmålet om en hel eller en delvis revision af den på konferencens  

 dagsorden.
Artikel 25 1. Dersom konferencen vedtager en ny konvention, der  

 helt eller delvis reviderer denne konvention, skal, medmindre andet måtte  

 være bestemt i den nye konvention:
 2. Denne konvention forbliver under alle  

 omstændigheder i kraft i den foreliggende form og med det foreliggende  

 indhold for de medlemsstater, som har ratificeret den, men som ikke har  

 ratificeret den reviderede konvention.
Artikel 26 Den engelske og franske version af denne konventions tekst er lige  

 autentiske.
Konventionen trådte i kraft den 24. april 1988.
 Danmarks ratifikationsinstrument deponeredes hos ILO den 22. januar 1988,  

 hvorefter konventionen i medfør af artikel 20, stk. 3, for Danmarks  

 vedkommende er trådt i kraft den 22. januar 1989. Ved deponeringen er der  

 taget forbehold med hensyn til konventionens anvendelse for Færøerne og  

 Grønland.
 Konventionen er foruden af Danmark ratificeret af: Australien, Cypern, El  

 Salvador, Finland, Italien, Mexico, Norge, San Marino, Schweiz, Spanien,  

 Storbritannien, Sverige, Tjekkoslovakiet og Østrig.
