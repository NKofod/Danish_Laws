Nr BSF 7 Forslag til folketingsbeslutning om økonomisk mere lige vilkår for  

 adoption af udenlandske børn og reagensglasbefrugtning m.v.
Fremsat af Kofod-Svendsen (KRF) Lysholm Christensen (KRF) Glønborg (KRF)  

 Inger Stilling Pedersen (KRF) den 25. oktober 1988 Folketinget pålægger regeringen at fremsætte lovforslag om økonomisk mere lige vilkår for de forældre, der adopterer et udenlandsk barn, og dem, der bliver behandlet med henblik på reagensglasbefrugtning.
 Lovforslaget skal udarbejdes efter følgende retningslinjer:
 1. Par, der bliver behandlet med henblik på reagensglasbefrugtning eller  

 lignende, betaler et vist beløb, f.eks. 10.000 kr., for første behandling og  

 yderligere f.eks. 10.000 kr., hvis behandlingen resulterer i et levendefødt  

 barn.
 2. Forældre, der adopterer et udenlandsk barn, ydes et tilskud til  

 udgifterne i forbindelse med adoptionen på et vist beløb, f.eks. 15.000 kr.
Bemærkninger til forslaget Adoption af udenlandske børn koster afhængigt af land og krav til  

 adoptanterne ikke under 35.000 kr.
Herudover stilles i nogle tilfælde i  

 tillæg krav om lange ophold i modtagerlandet.1) Der er ofte tale om børn, som  

 er adopteret fra østasiatiske lande.
Omkostningerne i forbindelse med  

 adoptionen afholdes af adoptanterne.
Derimod er reagensglasbefrugtning gratis for forældrene.
Hver behandling  

 koster ca. 15.000 kr.2) Hvert par tilbydes 3 behandlinger.
Knap hver fjerde  

 kvinde bliver gravid, ikke sjældent med tvillinger.
Af den grund bliver  

 gennemsnitsprisen for en graviditet 150.000-160.000 kr.
På grund af  

 overhyppighed af tvillinger og trillinger bliver beløbet pr. barn mindre.
Det er rimeligt, at forældre betaler et vist beløb for at få foretaget en  

 sådan behandling, f.eks. 10.000 kr. for første behandling og yderligere  

 10.000 kr., hvis behandlingen resulterer i et levendefødt barn.
Der behandles  

 i dag 170-180 par om året på Rigshospitalet,3) og dertil kommer behandlinger  

 i Odense, Ålborg og Århus. 500 danske par er på venteliste.
Det er svært at sige, hvor grænsen går for, hvor mange par der årligt kan  

 ønske at få foretaget behandling med henblik på reagensglasbefrugtning, måske  

 500 - måske flere, når behandlingen bliver mere kendt.
Amtskommunerne har  

 skønnet, at et generelt tilbud om reagensglasbefrugtning vil koste dem 45  

 mio. kr.4) Efter det ovenfor skitserede forslag vil brugerbetaling indbringe  

 ca. 1/3 af beløbet.
Brugerbetalingen skal også omfatte de nye behandlingsmetoder, der måtte  

 træde i stedet for eller supplere reagensglasteknikken.
Der tænkes her f.eks.  

 på den nye GIFT-metode, hvorved æg og sædceller indføres i kvindens  

 æggeleder, hvor befrugtningen sker.3) Denne metode skønnes at ville koste  

 13.000-15.000 kr. pr. behandling.
Det samlede antal adoptioner har i de senere år været mellem 1.200 og  

 1.500 årligt.
I 1987 var adoptionstallet 1.282, hvoraf 649 var  

 familieadoptioner.
Af de adopterede børn var 537 udenlandsk fødte.6) Det er  

 de udenlandske børn, som er dyre.5) Antallet af adoptioner har generelt været faldende fra 1973-75, hvor  

 antallet lå omkring 1.800 årligt, og frem til 1983, hvor antallet nogenlunde  

 har stabiliseret sig mellem 1.200 og 1.500 adoptioner, hvoraf ca. halvdelen  

 er familieadoptioner.
Antallet af de udenlandske adoptioner svinger en del  

 fra år til år.
Igennem 1980'erne er der i gennemsnit adopteret ca. 570  

 udenlandske børn årligt.
Der kan derfor godt gives f.eks. 15.000 kr. i  

 tilskud til adoption af et udenlandsk barn.
Det er forslagsstillernes  

 hensigt, at betalingen for reagensglasbefrugtning m.v. så vidt muligt skal  

 dække udgifterne til tilskud til forældre, der adopterer udenlandske børn.
 Kildehenvisninger:
 1) De af Justitsministeriet godkendte adoptionsorganisationer.
 2) Forbrugerrådets blad Tænk, nr. 4, maj 1988.
 3) Berlingske Tidende den 14. april 1988.
 4) Kristeligt Dagblad den 21. december 1987.
 5) Befolkning og valg 1988: 7, 14. juni 1988 (Statistiske Efterretninger,  

 Danmarks Statistik).
 6) Danmarks Statistik.
