 (Til de skattelignende myndigheder).
 Hoslagt fremsendes eksemplarer af bekendtgørelse nr. 621 af 20. december  

 1974 af lov om nedslag i skatteansættelsen for renteindtægter m.v.  

 Lovbekendtgørelsen erstatter lovbekendtgørelse nr. 550 af 12. december 1969.
 I den nye lovbekendtgørelse har man indarbejdet de ændringer af lov om  

 nedslag i skatteansættelsen for renteindtægter m.v., der er gennemført ved  

 lov nr. 563 af 27. november 1974.
 Nærværende cirkulære indeholder en redegørelse for de ved ændringsloven af  

 27. november 1974 foretagne ændringer af lov om nedslag i skatteansættelsen  

 for renteindtægter m.v.
1. Efter ændringsloven forhøjes den i § 3, stk. 2,  

 indeholdte indkomstgrænse, hvor aftrapning af det maksimale nedslagsbeløb på  

 3.500 kr. begynder, fra 22.000 kr. til 30.000 kr.
Forhøjelsen får virkning  

 fra og med indkomståret 1974.
 Da nedslagsbeløbet nedsættes med 50 kr. for hver fulde 100 kr., hvormed  

 den skattepligtige indkomst overstiger 30.000 kr., betyder det, at adgangen  

 til at opnå nedslag bortfalder, når den skattepligtige indkomst udgør 37.000  

 kr. eller derover.
2. I ændringsloven er det endvidere bestemt,at den  

 fornævnte indkomstgrænse på 30.000 kr. for fremtiden skal reguleres efter den  

 ved lov nr. 506 af 2. oktober 1974 gennemførte affattelse af  

 udskrivningslovens § 4, dvs. på samme måde som personfradraget i  

 kildeskatteloven.
Efter bestemmelsen vil indkomstgrænsen blive reguleret  

 efter Danmarks Statistiks timelønsindeks for industriens arbejdere, der har  

 den gennemsnitlige timeløn for 1972=100. Reguleringen foretages på grundlag  

 af timelønsindekset for marts måned i året forud for det år, for hvilket  

 skatten udskrives.
Senere revisioner af dette indekstal tages ikke i  

 betragtning.
Indkomstgrænsen forhøjes eller nedsættes med 2,1 pct. for hver  

 fulde 3 points udsving i timelønsindekset i forhold til et indekstal på  

 141,9. Det herved fremkomne beløb afrundes opad til nærmeste kronebeløb, der  

 kan deles med 100.
 Da indekstallet for marts måned 1974 netop udgjorde 141,9, betyder det, at  

 der tidligst kan blive tale om indeksregulering af beløbsgrænsen med virkning  

 for indkomståret 1976 på grundlag af timelønsindekset for marts måned 1975.
 Det bemærkes, at den måde, på hvilken den fornævnte aftrapning af  

 nedslagsbeløbet finder sted, vil medføre, at indeksreguleringen af  

 beløbsgrænsen på 30.000 kr. også påvirker den indkomstgrænse på 37.000 kr.,  

 hvor retten til nedslag bortfalder helt.
 Finansministeriet, den 20. december  

 1974.
Hans P.
Gøtrik.
/ B.
Helsted.
