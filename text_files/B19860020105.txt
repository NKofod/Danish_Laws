 I medfør af § 8 i lov om realkreditinstitutter, jfr. lovbekendtgørelse nr.  

 367 af 1. august 1985, som ændret ved lov nr. 579 af 19. december 1985 og lov  

 nr. 133 af 19. marts 1986, og § 2 f i lov om indeksregulerede realkreditlån,  

 jfr. lovbekendtgørelse nr. 317 af 1. juli 1983, som ændret ved lov nr. 247 af  

 6. juni 1985 og lov nr. 133 af 19. marts 1986, fastsættes:
Ansøgning og udbetaling § 1.  Ansøgning om jordbrugslån indsendes til det  

 långivende realkreditinstitut eller Dansk Landbrugs Realkreditfond, herefter  

 benævnt instituttet.
Ansøges tillige om afdragsbidrag, skal ansøgningen  

 vedlægges et særligt af Boligstyrelsen udarbejdet oplysningsskema, jfr. bilag  

 1.
 Stk. 2.  En statsautoriseret eller registreret revisor  

 eller en af de af Jordbrugsdirektoratet udpegede særlige sagkyndige skal  

 attestere rigtigheden af de på oplysningsskemaet anførte oplysninger.
 Stk. 3.  Udgifter forbundet med oplysningsskemaets  

 udfyldelse og attestation efter stk. 2 afholdes af ansøger.
 § 2.  Instituttet træffer beslutning om ydelse af  

 jordbrugslån, herunder jordbrugslån med afdragsbidrag.
 Stk. 2.  Instituttet kan ikke afgive tilbud om  

 jordbrugslån med afdragsbidrag, før instituttet har modtaget det særlige  

 oplysningsskema og har konstateret, at det er sådan udfyldt og attesteret  

 inden for de seneste tre måneder, at det kan danne grundlag for instituttets  

 afgørelse af, hvorvidt ansøger opfylder betingelserne for at få jordbrugslån  

 med afdragsbidrag.
 Stk. 3.  Instituttets lånesag skal indeholde kopi af det  

 attesterede oplysningsskema, kopi af samtlige lånetilbud samt kopi af  

 udbetalingsskema.
 Stk. 4.  Instituttet sender senest samtidig med  

 udbetaling af lån meddelelse herom samt kopi af ansøgers oplysningsskema til  

 Jordbrugsdirektoratet.
 Stk. 5.  Yder instituttet jordbrugslån med  

 afdragsbidrag, uden at betingelserne herfor er opfyldt, kan Boligstyrelsen  

 bestemme, at jordbrugslånet forfalder til indfrielse, og at instituttet  

 tilbagebetaler allerede ydede afdragsbidrag til statskassen.
 Stk. 6.  Har låntager i forbindelse med ansøgning om  

 jordbrugslån med afdragsbidrag afgivet urigtige oplysninger, kan  

 Boligstyrelsen bestemme, at jordbrugslånet forfalder til indfrielse, og at  

 låntager skal tilbagebetale allerede ydede afdragsbidrag til statskassen.
 § 3.  Afdragsbidrag ydes med virkning fra  

 jordbrugslånets optagelse og udbetales bagud i tilknytning til de terminer,  

 der er fastsat i pantebrevene.
 Stk. 2.  Afdragsbidrag udbetales direkte til det  

 pågældende institut på grundlag af en specificeret opgørelse fra instituttet.
Jordbrugslån med afdragsbidrag til indfrielse af indestående prioriteter § 4.  Jordbrugslån med afdragsbidrag til indfrielse af  

 indestående lån kan ikke ydes til selskaber, stiftelser, foreninger o.lign.
 § 5.  Til ansøgers husstand, jfr. 2 c, stk. 1, nr. 4  

 og 6, og stk. 2, nr. 3 og 5, i lov om indeksregulerede realkreditlån,  

 henregnes ansøger, dennes ægtefælle eller samlever samt hjemmeboende børn  

 under 18 år.
§ 6.  Ved opgørelsen af ansøgers og dennes husstands  

 arbejdsindsats, jfr. § 2 c, stk. 1, nr. 4, og stk. 2, nr. 3, i lov om  

 indeksregulerede realkreditlån, kan alene medregnes arbejde, der udføres på  

 bedriften.
Arbejde, der udføres på bedriften af andre end ansøger og dennes  

 husstand, medregnes ikke.
 Stk. 2.  Kravet om væsentlig personlig arbejdsindsats,  

 jfr. § 2 c, stk. 1, nr. 4, i lov om indeksregulerede realkreditlån, anses for  

 opfyldt, såfremt mindst to tredjedele af den for den pågældende bedrifts  

 produktion nødvendige arbejdsindsats udføres af ansøger og dennes husstand.
 Stk. 3.  Ydelse af jordbrugslån med afdragsbidrag efter  

 § 2 c, stk. 1, i lov om indeksregulerede realkreditlån, er envidere betinget  

 af, at ansøger og dennes husstand højst arbejder 500 timer om året uden for  

 bedriften.
§ 7.  For at jordbrug kan anses som ansøgers  

 hovederhverv, jfr. § 2 c, stk. 2, nr. 3, i lov om indeksregulerede  

 realkreditlån, kræves, § 8.  Den gennemsnitlige skattepligtige indkomst, jfr.  

 § 2 c, stk. 1, nr. 5, og stk. 2, nr. 4, i lov om indeksregulerede  

 realkreditlån, opgøres som et simpelt gennemsnit af de slutlignede  

 skattepligtige indkomster for de tre seneste regnskabsår.
 Stk. 2.  Den i stk. 1 anførte gennemsnitlige  

 skattepligtige indkomst må ikke overstige 60 pct. af gennemsnittet af de for  

 de tre år, jfr. § 2 c, stk. 3, i lov om indeksregulerede realkreditlån,  

 fatsatte indkomstgrænser.
 § 9.  De i § 2 c, stk. 3, i lov om indeksregulerede  

 realkreditlån nævnte indkomstgrænser udgør for 1982 127.000 kr., for 1983  

 135.000 kr., for 1984 141.000 kr. og for 1985 148.000 kr.
 Stk. 2.  Den indkomstgrænse (referenceindkomsten), der  

 skal anvendes for 1986 og senere år, fastsættes af landbrugsministeren og  

 offentliggøres i Statstidende.
 Stk. 3.  Hvis ansøger ikke har kalenderåret som  

 regnskabsår, anvendes de i stk. 1 og 2 nævnte indkomstgrænser for det  

 kalenderår, hvori det pågældende regnskabsår afsluttes.
 § 10.  Tilskud efter lov nr. 222 af 26. april 1973 om  

 støtte til modernisering af jordbrugsbedrifter, som ændret ved lov nr. 234 af  

 26. maj 1982, og efter lov nr. 530 af 16. november 1983 om  

 rentesaneringsydelse til landbruget m.v. bortfalder for den resterende  

 tilskudsperiode, hvis restgælden for de lånebeløb, som har dannet grundlag  

 for beregning af tilskuddet indfries i forbindelse med optagelse af  

 jordbrugslån, hvortil der ydes afdragsbidrag.
 Stk. 2.  Indfries kun en del af restgælden i stk. 1 i  

 forbindelse med optagelse af jordbrugslån, hvortil der ydes afdragsbidrag,  

 eller er der tidligere foretaget ekstraordinær indfrielse af de i stk. 1  

 nævnte lån, bortfalder kun en forholdsmæssig del af tilskuddet for den  

 resterende tilskudsperiode, svarende til den i forbindelse med  

 omprioriteringen indfriede restgælds relative andel af den restgæld, der ved  

 normal låneafvikling ville have resteret på indfrielsestidspunktet.
Jordbrugslån med afdragsbidrag til investeringer § 11.  Jordbrugslån med afdragsbidrag kan kun ydes til  

 finansiering af investeringer, hvis dette ikke strider mod de i Rådets  

 forordning (EØF) 797/85 indeholdte eller i medfør af denne forordning  

 fastlagte bestemmelser.
 § 12.  Jordbrugslån med afdragsbidrag kan ikke ydes  

 til finansiering af en investering i malkekvægsektoren, hvis investeringen  

 bringer antallet af malkekøer op på mere end 40 køer pr. heltidsbeskæftiget  

 og mere end 40 køer pr. bedrift, jfr. dog § 16, stk. 4.
 Stk. 2.  Overskrides grænsen i stk. 1, kan der ikke ydes  

 jordbrugslån med afdragsbidrag til nogen del af investeringen i  

 malkekvægssektoren.
 Stk. 3.  Medfører en investering i malkekvægssektoren,  

 at produktionskapaciteten forøges, er ydelse af jordbrugslån med  

 afdragsbidrag til denne investering endvidere betinget af, at der foreligger  

 tilsagn om tildeling af en basisandel (mælkekvote), der muliggør den efter  

 investeringen forudsatte mælkeproduktion.
§ 13.  Jordbrugslån med afdragsbidrag kan kun ydes til  

 finansiering af den del af en investering i svinesektoren, der bringer  

 antallet af slagtesvinepladser op på 500 pr. bedrift.
En plads til en årsso  

 svarer til 6,5 slagtesvinepladser.
 Stk. 2.  For ansøgninger om jordbrugslån med  

 afdragsbidrag modtaget i instituttet efter 31. december 1986 nedsættes det i  

 stk. 1 nævnte antal slagtesvineplader til 400.
 Stk. 3.  Ydelse af jordbrugslån med afdragsbidrag til  

 investering i svinesektoren er endvidere betinget af, at mindst 35 pct. af  

 det foder, som svinene forbruger, efter investeringens gennemførelse kan  

 avles på bedriften.
 § 14.  De i § 12 og § 13 nævnte begrænsninger gælder  

 kun ved investeringer, hvor der sker en forøgelse af produktionskapaciteten i  

 den pågældende sektor.
§ 15.  Jordbrugslån med afdragsbidrag kan ikke ydes  

 til investeringer inden for æg- og fjerkræsektoren.
Dette gælder dog ikke  

 investeringer, der er en nødvendig følge af forpligtelser eller krav, som  

 offentlige myndigheder har pålagt med henblik på miljøbeskyttelse og  

 -forbedring, når disse investeringer ikke medfører en udvidelse af  

 produktionen.
 § 16.  Foreligger der tilsagn om tilskud til  

 investeringer efter anden lovgivning, kan der ikke ydes jordbrugslån med  

 afdragsbidrag til finansiering af disse investeringer.
 Stk. 2.  Uanset stk. 1, kan der i tilfælde, hvor der  

 foreligger tilsagn om tilskud til investeringer efter lov om støtte til  

 modernisering af jordbrugsbedrifter eller efter lov om støtte til forbedring  

 af strukturen og effektiviteten i jordbruget, ydes jordbrugslån med  

 afdragsbidrag til den del af investeringerne, som omfatter opførelse, om- og  

 tilbygning af avlsbygninger, flytning af avlsbygninger i offentlighedens  

 interesse og grundforbedring.
 Stk. 3.  Ved investeringer i avlsbygninger forstås  

 investeringer, som er afskrivningsberettigede efter §§ 18 og 19 i lov om  

 skattemæssig afskrivning.
 Stk. 4.  Ydes der jordbrugslån med afdragsbidrag efter  

 stk. 2, forhøjes det i § 12, stk. 1, anførte antal malkekøer pr. bedrift til  

 60 køer eller, hvis der på bedriften er over 1,5 heltidsbeskæftiget, til det  

 hidtidige antal malkekøer med tillæg af 15 pct.
§ 17.  Summen af investeringer finansieret med  

 jordbrugslån med afdragsbidrag og af investeringer, hvortil der efter anden  

 lovgivning er ydet støtte, og som er gennemført efter 30. september 1985 kan  

 ikke inden for en periode på 6 år overstige § 18.  Den i § 17 nævnte ECU er defineret i Rådets  

 forordninger (EØF) om regningsenhedens værdi og om fastsættelse af de  

 omregningskurser, der skal anvendes i landbrugssektoren.
 § 19.  Med henblik på overholdes af de i Rådets  

 forordning (EØF) 797/85 fastsatte begrænsninger for støtte beregner  

 Boligstyrelsen årligt nutidsværdien af summen af de fremtidige statslige  

 afdragsbidrag for et nyoptaget jordbrugslån.
Jordbrugslån med afdragsbidrag til første erhvervelse og køb af  

 suppleringsjord § 20.  Ved køb af suppleringsjord, jfr. 2 d i lov om  

 indeksregulerede realkreditlån, forstås køb af jordarealer med henblik på  

 matrikulær sammenlægning af arealerne med en landbrugsejendom.
 § 21.  Ved første erhvervelse af en landbrugsejendom,  

 som nævnt i § 2 d i lov om indeksregulerede realkreditlån, forstås  

 erhvervelse af en bevaringsværdi ejendom, jfr. stk. 2, af en person, der ikke  

 tidligere har ejet en sådan ejendom.
Stk. 2.  Ved en landbrugsejendom, som udgør en  

 bevaringsværdig driftsenhed, jfr. § 2 d i lov om indeksregulerede  

 realkreditlån, forstås en landbrugsejendom, som Medregning af driftsinventar og besætning i udmålingsgrundlaget § 22.  Jordbrugslån og samtidigt optagne lån efter lov  

 om realkreditinstitutter kan ydes inden for en grænse på 70 pct. af  

 ejendommens værdi i fri handel, inklusive friværdien af ejendommens  

 driftsinventar og besætning.
Disse kan dog tilsammen ikke indgå i  

 låneudmålingen med et beløb, der er større end halvdelen af værdien af  

 ejendommens jord og bygninger.
Ejerskifte § 23.  Jordbrugslån indestår ved ejerskifte, men der  

 skal ske refinansiering efter § 4, stk. 14, i lov om indeksregulerede  

 realkreditlån.
 Stk. 2.  Pantebrevet skal indeholde oplysning om, at  

 kontantlånsrenten ændres i overensstemmelse med markedsvilkårene på  

 refinansieringstidspunktet, og at restløbetiden kan forlænges til 301/2 år  

 ved refinansiering efter stk. 1.
Klage § 24.  Klage over instituttets afgørelse om ydelse af  

 afdragsbidrag kan indbringes for Boligstyrelsen inden 4 uger efter  

 meddelelsen om afgørelsen.
 Stk. 2.  Til brug for Boligstyrelsens behandling af  

 klagen kan indhentes en udtalelse fra Jordbrugsdirektoratet.
 Tilsyn m.v.
§ 25.  Senest samtidig med afgivelse af tilbud om  

 ydelse af jordbrugslån med afdragsbidrag indberetter instituttet oplysninger  

 om den konkrete lånesag, som anført i bilag 2, til et af Boligministeriet  

 etableret administrativt EDB-system.
For jordbrugslån uden afdragsbidrag samt  

 for samtidigt ydede lån efter lov om realkreditinstitutter skal indberetning  

 finde sted senest samtidig med lånets effektuering.
Indberetningen sker efter  

 retningslinier fra Tilsynet med Realkreditinstitutter.
 Stk. 2.  Instituttet indberetter endvidere oplysning om  

 dato for effektuering af lånet, eventuelle senere ekstraordinære indfrielser  

 af lånet samt andre oplysninger efter retningslinier fra Tilsynet med  

 Realkreditinstitutter.
 Stk. 3.  I lånesager, hvor instituttets værdiansættelse  

 overstiger den senest ansatte offentlige ejendomsværdi med tillæg af en  

 procentsats, der afspejler den gennemsnitlige prisudvikling konstateret i  

 perioden efter den seneste offentlige ejendomsvurdering, skal instituttet  

 efter retningslinier fra Tilsynet med Realkreditinstitutter indberette  

 årsagen hertil.
Stk. 4.  Udgifter forbundet med instituttets  

 indberetninger til EDB-systemet afholdes af instituttet.
Udgifter forbundet  

 med Tilsynet med Realkreditinstitutters anvendelse af EDB-systemet til brug  

 for tilsynsvirksomhed indgår i de samlede tilsynsudgifter, som afholdes af  

 institutterne efter § 8 i lov om realkreditinstitutter.
Ikrafttrædelse § 26.  Denne bekendtgørelse træder i kraft dagen efter  

 offentliggørelsen i Lovtidende.
