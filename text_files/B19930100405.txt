 I medfør af § 7, stk. 5, § 12, stk. 2, § 14, stk. 6, og § 19 i lov nr. 492  

 af 30. juni 1993 om afgift af ledningsført vand fastsættes:
§ 1.  Hver enkelt kommune kan bestemme, at den  

 afgiftspligtige mængde vand efter lovens § 7, stk. 4, for alle eller en del  

 af de afgiftspligtiges vedkommende i stedet kan udgøres af vandforbruget på  

 ejendommen opgjort efter måler.
Opgørelsen finder sted for den del af  

 forbruget på ejendommen, der vedrører ejendommens beboelse.
Hvis flere  

 boligenheder forsynes fra samme anlæg eller boring, skal de alle være  

 omfattet af målerordningen.
 § 2.  Kommunen fører kontrol med opgørelsen af det  

 afgiftspligtige vandforbrug efter § 1.
 Stk. 2.  Kommunen fastsætter regler om indretning,  

 montering og kontrol af måler hos de afgiftspligtige og om, hvorledes de  

 pågældende skal angive vandforbruget til kommunen.
 Stk. 3.  Kommunen kan træffe afgørelse om, at muligheden  

 for at betale afgift af det målte forbrug, jf. § 1, fremover bortfalder for  

 et anlæg eller boring, såfremt det ved en kontrol konstateres, at en eller  

 flere målere tilknyttet anlægget eller boringen ikke længere opfylder de  

 krav, der er stillet af kommunen.
 § 3.  Kommunen kan opkræve et administrationsgebyr,  

 der dog ikke må overstige udgifterne, herunder kontroludgifterne, ved  

 ordningen.
 § 4.  Kommunerne afregner afgift opkrævet i  

 kalenderåret til den lokale told- og skatteregion senest den 15. december i  

 det samme kalenderår.
§ 5.  Told- og Skattestyrelsen kan fastsætte krav til  

 indretningen og monteringen af teknisk måleudstyr i virksomheder, der er  

 registreret efter loven, herunder krav om, hvilken type måler der skal  

 anvendes.
Indtil der er fastsat sådanne krav, kan de statslige told- og  

 skattemyndigheder kontrollere, at en virksomheds måleudstyr er i  

 overensstemmelse med de krav, der er fastsat i virksomhedens  

 vandforsyningsregulativ.
 § 6.  Bekendtgørelsen træder i kraft den 1. januar  

 1994.
