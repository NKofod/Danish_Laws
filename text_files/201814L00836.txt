Betænkning afgivet af Skatteudvalget den 14. marts 2019 Betænkning over Forslag til lov om ændring af lov om kuldioxidafgift af visse energiprodukter, lov om afgift af elektricitet og forskellige andre love (Nedsættelse af elafgiften for liberale erhverv og EU-retlig tilpasning af visse miljø- og energiafgifter) [af skatteministeren (Karsten Lauritzen)]:
1. Ændringsforslag Skatteministeren har stillet 3 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 2 Af skatteministeren, tiltrådt af udvalget:
 1) Efter nr. 2 indsættes som nyt nummer:
»01. I § 11, stk. 20, ændres »jf. stk. 2, 2. pkt.« til: »jf. stk. 2.«« [Konsekvensrettelse som følge af lovforslagets § 2, nr. 1] Til § 6 2) I det under nr. 1 foreslåede § 11, stk. 4, 2. pkt., ændres »efter stk. 3 og 4« til: »efter stk. 1«.
[Rettelse af henvisningsfejl] Til § 9 3) I stk. 2 ændres »2 og« til: »2, 01 og«.
[Konsekvensændring som følge af ændringsforslag nr. 1] Bemærkninger Til nr. 1 I lovforslagets § 2, nr. 1, foreslås det at ophæve § 11, stk. 2, 1. pkt., i lov om afgift af elektricitet, hvorefter 2. pkt. bliver 1. pkt.
 § 11, stk. 20, i lov om afgift af elektricitet indeholder en henvisning til § 11, stk. 2, 2. pkt.
 Det foreslås derfor at ændre henvisningen, så der ikke henvises til § 11, stk. 2, 2. pkt., men til § 11, stk. 2, som efter forslaget kun vil indeholde ét punktum.
Til nr. 2 I lovforslagets § 6, nr. 1, foreslås det, at skatteministeren bemyndiges til at fastsætte nærmere regler om, at virksomheder ikke kan opnå tilbagebetaling efter § 11, stk. 3 og 4, i lov om afgift af spildevand, når de ikke opfylder de til enhver tid gældende betingelser for at modtage statsstøtte.
 Støtteordningen fremgår imidlertid ikke af § 11, stk. 3 og 4, i lov om afgift af spildevand, men af § 11, stk. 1, i lov om afgift af spildevand.
 Det foreslås på denne baggrund at rette henvisningsfejlen, så der henvises til § 11, stk. 1.
Til nr. 3 I ændringsforslag nr. 1 foreslås det at foretage en konsekvensrettelse som følge af lovforslagets § 2, nr. 1.
 Det følger af lovforslagets § 9, stk. 2, at lovforslagets § 2, nr. 1, har virkning fra den 1. januar 2023.
 Det foreslås på denne baggrund, at lovforslagets § 9, stk. 2, ændres, så konsekvensrettelsen i ændringsforslag nr. 1 også har virkning fra den 1. januar 2023.
4. Udvalgsarbejdet Lovforslaget blev fremsat den 6. februar 2019 og var til 1. behandling den 21. februar 2019. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Høringssvar Et udkast til lovforslaget har inden fremsættelsen været sendt i høring, og skatteministeren sendte den 19. december 2018 dette udkast til udvalget, jf.
SAU alm. del  bilag 98. Den 6. februar 2019 sendte skatteministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Dennis Flydtkjær (DF) Hans Kristian Skibby (DF) Kim Christiansen (DF) Jan Rytkjær Callesen (DF) Mikkel Dencker (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Carsten Kissmeyer (V) Joachim B.
Olsen (LA) nfmd.
May-Britt Kattrup (LA) Anders Johansson (KF) Ane Halsboe-Jørgensen (S) Jens Joel (S) Daniel Toft Jakobsen (S) Jesper Petersen (S) Mattias Tesfaye (S) Peter Hummelgaard Thomsen (S) Lea Wermelin (S) fmd.
Rune Lund (EL) Pelle Dragsted (EL) Julius Graakjær Grantzau (ALT) René Gade (ALT) Andreas Steenberg (RV) Lisbeth Bech Poulsen (SF) Jacob Mark (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
