 Efter bestemmelsen i § 11, stk. 5, i bekendtgørelse af 23. september 1947  

 af lov om vedligeholdelse af kirker og kirkegårde m.v., jfr. § 20, stk. 2, i  

 kgl. anordning af 11. april 1953 om vedligeholdelse af og tilsyn med  

 kirkebygninger m. v., skal sager angående ændret ophængning af kirkeklokker,  

 omstøbning af disse, anskaffelse af nye klokker eller lignende indgribende  

 foranstaltninger altid forelægges ministeriet.
Da de erfaringer, der er indvundet efter udfærdigelsen af ministeriets  

 cirkulære af 15. maj 1957 om affattelse af orgeltilbud m.v., har gjort det  

 klart, at en tilsvarende fastlæggelse af retningslinjer for affattelse af  

 tilbud vedrørende levering og istandsættelse af kirkeklokker m.v. ville være  

 meget ønskelig, har ministeriets konsulent i sager angående kirkeklokker,  

 organist Hans Nyholm i samarbejde med ministeriets tidligere konsulent i de  

 nævnte sager, professor Aksel Andersen udarbejdet en betænkning vedrørende  

 dette spørgsmål.
På grundlag af denne betænkning, der har været forelagt de  

 kgl. bygningsinspektører og nationalmuseet, fastsætter ministeriet herved  

 følgende retningslinjer for affattelse af tilbud vedrørende levering og  

 istandsættelse af kirkeklokker m.v.:
I.
Tilbud på levering af nye klokker.
 Tilbudet, der skal være udformet som et specificeret pristilbud og  

 betegnet som sådant, må indeholde nøjagtige oplysninger om følgende forhold  

 og være ledsaget af det nedenfor omtalte materiale:
 1. Leverandørens, klokkestøberfirmaets og  

 armaturfremstillerens navn og hjemsted.
 2. Slagtone, diameter forneden, højde med og uden  

 krone samt vægt (med eller uden knebelophæng).
 Det må godtgøres, at der ved valg af størrelse, slagtone og ringekadence  

 er taget hensyn til kirkens og klokketårnets størrelse og beliggenhed, til  

 allerede værende klokker i kirken og til andre klokker inden for hørevidde.
 Klokkerne skal normalt være oktavklokker med molterts og med nøjagtigt  

 sammenfaldende prim- og slagtone.
Tonen må være rolig og klar, uden svævninger eller stød.
Klangen må være  

 af god musikalsk kvalitet, fuldttonende, med en til klokkens størrelse  

 svarende styrke, og med efterklangstider svarende til klokkens diameter.
 Klokkens afstemning skal for samtlige i det følgende nævnte partialtoners  

 vedkommende ske i relation til tonerne i en i ligesvævende temperatur  

 fastlagt halvtoneskala, normalt baseret på kammertonen a' med 440 hz.  

 Klokkens overoktav skal være afstemt til absolut renhed, således at der ved  

 kontroltonemåling foretaget ved 16(grd) C ved hjælp af justerede,  

 indstillelige stemmegafler og/eller med »Strobotuner« eller andet  

 tilsvarende elektrisk frekvensmåleapparat ingen målelige afvigelser findes  

 fra den ønskede tone; for nedennævnte partialtoner tolereres følgende  

 maksimale negative eller positive afvigelser fra absolut renhed, her opgivet  

 i sekstendedele af tempereret halvtoneafstand:
 Ved kontroltonemåling med stemmegafler regnes med en målenøjagtighed på  

 +/- 1/32 halvtone; ved måling med »Strobotuner« med +/- 2 pct.  

 Måleudstyr med ringere målenøjagtighed må ikke anvendes.
 3. Klokkemalmens legering.
 Alle ringeklokker skal være fremstillet af malm, der skal bestå af 78-80  

 pct. kobber og 20-22 pct. tin med en tolerance for andre bestanddele på 2  

 pct., dog højst 1 pct. bly.
 Den færdigstøbte klokke må ikke udvise støbetekniske fejl som porøsiteter,  

 revner, slaggehuller etc., så lidt som godset må være efterbehandlet ved  

 hjælp af udspartlinger, overlodninger, svejsninger eller lignende.
Klokken må ikke inden første kontrolsyning overfladebehandles, bortset fra  

 rensning efter støbningen ved sandskuring, slibning eller lignende.
Såfremt  

 anden aftale ikke foreligger, skal klokken ved afleveringen fremtræde med ren  

 overflade, slebet eller sandskuret, (men ikke sandblæst), uden fernisering,  

 broncering, oxydering eller lignende.
 Afstemning af klokken må ske ved afdrejning eller afslibning på klokkens  

 inderside, og skal udføres, så indgrebene ikke skæmmer klokkens udseende.
 4. Kronens udformning.
 Kronens hanke skal være placeret således, at de hver optager en  

 forholdsmæssig andel af belastningen under alle faser af klokkens udsving  

 under ringning.
 I særlige tilfælde kan den klassiske hankekrone udelades eller erstattes  

 med anden form for krone.
 5. Udsmykninger og inskriptioner.
Hver enkelt klokke skal forsynes med en indskrift indeholdende den  

 pågældende kirkes navn, støberens navn og støbeåret.
Denne indskrift skal  

 påstøbes klokken uden beregning.
 Desuden bør der almindeligvis på klokken være en indskrift eller anden  

 udsmykning, der kendetegner klokken som kirkeklokke.
 Forslag til inskription, bilagt skriftprøve, og til udsmykning af klokken,  

 bilagt tegning, må forelægges ministeriet til godkendelse.
 6. Kneblens materiale, udformning og vægt samt  

 knebelophængets udformning og materiale.
 Kneblen skal normalt være smedet samt leveret og tilpasset klokken af den  

 pågældende klokkestøber.
 Knebellejets montering må ikke være synlig uden på klokken og bør være  

 udformet således, at en afbalancering af klokken kan ske ved justering af  

 lejet.
 Anvendes fastspænding ved hjælp af bolte eller lignende ført gennem  

 kronepladen, skal der gives absolut garanti for effektiv isolering og  

 rustsikring.
 Knebellejet må være udformet således, at det sikrer en varig styring af  

 kneblens gang, og kneblen må sikres så effektivt som muligt mod nedstyrtning.
 7. Klokkebommens form og materiale, beslagenes antal,  

 form og udførelse, akslens form og dimension, lejernes art, dimensioner og  

 fabrikat samt lejehusenes udformning, eventuel trækstang eller -hjul med  

 tilhørende reb eller kæde og eventuelle lyd- eller vibrationsdæmpende  

 foranstaltninger mellem knebel og knebelleje, mellem knebelophæng og klokke,  

 mellem klokke og klokkebom og mellem lejer og klokkestol.
Klokkebommen skal normalt fremstilles af ligeåret, fejlfrit og tørt egetræ  

 eller anden egnet træsort.
I mange tilfælde, dog i reglen ikke ved ældre  

 kirker, vil anvendelse af klokkebom af jern kunne tillades.
Vuggebom må kun  

 anvendes i helt specielle tilfælde og kun i forbindelse med balanceknebel.
 Klokkens udsving under ringning skal, hvad enten slyngebom eller vuggebom  

 anvendes, være mindst 70*grd.
Beslagene på en klokkebom af ikke-lamineret træ skal udformes således, at  

 de tillader efterspænding på alle fire leder af klokkebommens tværsnit.
Er  

 klokkebommen af træ, skal der anvendes en gennemgående aksel af stål.
Der kan  

 anvendes sfæriske kugle- eller rullelejer med en beregnet levetid på mindst  

 10.000 timer eller andre lejetyper med tilsvarende holdbarhed, når de i  

 øvrigt skønnes egnet i de enkelte tilfælde.
 Kneblen skal ophænges på en sådan måde, f.eks. i læder, at direkte  

 metallisk kontakt mellem denne og klokken undgås. - Når bommen er af jern,  

 skal der isoleres med træ eller andet egnet materiale mellem klokke og  

 klokkebom.
 8. Den forhåndenværende eller i tilbudet inkluderede  

 klokkestols eller klokkestabels konstruktion, materialer, dimensioner og  

 placering, eventuelle nødvendige ændringer eller reparationer vedrørende den  

 forhåndenværende klokkestol eller -stabel, klokkens (klokkernes) placering i  

 klokkestolen eller klokkestablen, klokkestolens (-stablens) anbringelse på  

 underlaget, eventuel lydisolering mellem klokkestolen og dens fundament,  

 beskrivelse og opmåling af klokkerummet, klokkens (klokkernes) anbringelse i  

 forhold til glamhuller, vægge, loft og gulv, eventuelle nødvendige ændringer  

 i klokkerummets akustiske afskærmning.
 Det må godtgøres, at der ved klokkens placering i klokkerummet og ved  

 rummets akustiske afskærmning er taget sådanne forholdsregler, der befordrer  

 klokkens velklang og (specielt i bymæssige områder) hindrer, at  

 klokkeringning kan virke forstyrrende.
Tilbudet skal derhos være ledsaget af tegninger (format- og  

 målestoksforhold efter Dansk Standard), udvisende samtlige de under punkterne  

 4, 6, 7 og 8 nævnte dele og deres anbringelse.
Der skal endvidere medfølge  

 styrkeberegninger for klokkebommen og levetidsberegninger for klokkebommens  

 lejer (evt. ved henvisning til tidligere opgivelser), beregninger af de  

 vertikale og horisontale kraftpåvirkninger, som klokkestolen skal optage  

 under ringning, og beregning af klokkestolens styrke og stabilitet i relation  

 hertil.
Den nye klokkes og eventuelt allerede værende klokkers  

 egensvingningstal må opgives.
Disse oplysninger må være så udførlige, at  

 kirkens arkitekt eller ingeniør herudfra kan disponere klokkestolens  

 fundament samt beregne faren for resonans mellem tårnets og klokkernes  

 svingningstider.
 De foran omtalte oplysninger, tegninger og beregninger skal dog først  

 tilvejebringes af tilbudsgiveren, når denne fra menighedsrådet  

 (kirkekomiteen) har modtaget meddelelse om, at rådet (komiteen) har vedtaget  

 at indstille tilbudet til godkendelse.
 9. Rustbeskyttelse; imprægnering.
Alle dele af jern eller stål, der er udsat for rustangreb, skal  

 varmgalvaniseres eller gives anden ligeså effektiv rustbeskyttelse.
Alle dele  

 af træ imprægneres på hensigtsmæssig måde.
 10. Prisberegninger og specifikationer.
 Prisen for den samlede leverance skal specificeres således:
a.
Klokkens pris pr. kg malmvægt og ialt.
b.
Eventuel told og andre afgifter.
c.
Pris for inskriptioner, relieffer eller anden ornamentering af klokken,  

 som ikke omfattes af den under I, 5 nævnte inskribering.
d.
Pris på klokkens armatur, bestående af knebel, bom, lejer etc.
e.
Leverings- og montageudgifter, incl. klokkens transport til kirken,  

 ophejsning og klargøring til brug. Ønsker leverandøren assistance under  

 monteringsarbejdet af kirkens ringer eller af håndværkere, som skal betales  

 af kirken, må omfanget af denne assistance præciseres i tilbudet.
f.
Pris på eventuel klokkestol og/eller klokkestabel.
Såfremt anvendelsen  

 af en forhåndenværende klokkestol (-stabel) forudsætter, at der foretages  

 ændring af denne, må det i tilbudet angives, hvilke dele af dette arbejde,  

 herunder også eventuelle ændringer i klokkerum m.v., der er omfattet af  

 tilbudet, og hvilke dele kirken må lade udføre ved egne håndværkere.
g.
Pris på et eventuelt automatisk ringeanlæg, specificeret som anført  

 nedenfor under IV.
h.
Godtgørelse for eventuel overtagelse af kasserede klokker til  

 omstøbning pr. kg malmvægt og i alt (anslået). Kasserede klokker kan kun  

 overtages mod afgivelse af erklæring om, at de ikke vil blive videresolgt  

 eller -givet som kirkeklokker.
 11. Leveringen.
Tilbudet må indeholde angivelse af leveringstidspunktet, regnet fra dagen  

 for tilbudets antagelse til dagen for anlæggets aflevering.
Dagbøder for  

 overskridelse af denne frist kan fastsættes.
I tilfælde af, at eventuelle  

 arbejder ved klokkestol (-stabel) eller i klokkerum, som skal udføres af  

 kirkens egne håndværkere, nødvendigvis må være tilendebragt, forinden  

 leverandørens arbejde på stedet kan påbegyndes, kan han betinge sig, at disse  

 arbejder er afsluttet et nærmere fastsat antal dage inden det opgivne  

 leveringstidspunkt.
 Tilbudet må derhos indeholde en udtrykkelig anerkendelse af, at  

 leverandøren bærer risikoen for hele leverancen, indtil der foreligger en  

 tilfredsstillende godkendelsesattest, jfr. herom nedenfor i afsnit VII.
Jern- eller stålklokker, rørklokker eller elektroniske lydgivere, der  

 efterligner klokkeklang, må ikke anskaffes til nogen kirke.
Ej heller må  

 gengivelse af klokkeringning eller klokkespil ved hjælp af grammofon,  

 båndoptager eller lignende anvendes som erstatning for rigtige klokker.
 Ministeriet træffer i hvert enkelt tilfælde - for ældre klokkers  

 vedkommende i samråd med nationalmuseet - afgørelse om, hvorvidt en kasseret  

 klokke kan afhændes til omstøbning, eller om den skal bevares som et  

 historisk minde, der ophænges eller opstilles på et passende sted - så vidt  

 muligt i eller ved kirken efter ministeriets bestemmelse.
II.
Tilbud på svejsning, ændret ophængning og andre  

 istandsættelsesarbejder vedrørende kirkeklokker og deres tilbehør.
Tilbud på istandsættelse af en kirkeklokke må ud over de under I nævnte  

 oplysninger, som kan have betydning for bedømmelsen af et tilbud på udførelse  

 af et sådant arbejde, jfr. herved særlig punkterne 6-8, indeholde en  

 udførlig, fagmæssig beskrivelse af klokkens oprindelse, tilstand og  

 ophængning m.v. samt art og tilstand af armatur og klokkestol m.v.  

 Beskrivelsen må i fornødent omfang være bilagt tegninger, opmålinger og  

 fotografier, således at tingenes tilstand og de tilbudte arbejder klart og i  

 enkeltheder kan bedømmes.
Endelig må tilbudets prisberegninger være nøje  

 specificerede.
I øvrigt bemærkes, at arbejder bestående i omstøbning, svejsning, ændret ophængning og  

 lignende indgribende foranstaltninger ikke må bringes til udførelse, forinden  

 nærmere forslag er godkendt af ministeriet.
Såfremt en opstået skade kan  

 tænkes hurtigt at forværres, eller ulykker kan befrygtes, må klokken  

 midlertidigt tages ud af brug, indtil en nærmere undersøgelse kan finde sted.
 at der ved gennemførelsen af et mere omfattende istandsættelsesarbejde bør  

 søges bistand hos en kyndig arkitekt og eventuelt en anerkendt  

 klokkesagkyndig.
at en ældre klokke med krone aldrig må drejes på grund af nedslidte  

 slagsteder.
En sådan klokke kan efter omstændighederne påsvejses ny malm i  

 samme legering som klokkens.
En slidt klokke kan dog være af så stor værdi,  

 at påsvejsning af nyt metal eller andre væsentlige indgreb ikke bør  

 foretages.
I sådanne tilfælde bør klokken tages ud af brug og eventuelt  

 erstattes af en ny.
 at en klokke, som hidtil har hængt i lige bom, normalt ikke må ophænges i  

 krumbom (vuggebom).
 at udskiftede dele (knebler, bomme m.v.) ikke uden ministeriets tilladelse  

 må fjernes fra kirken, men skal opbevares i klokketårnet eller et andet  

 passende sted.
at omstøbning af ældre klokker normalt ikke må foretages.
Ved »ældre  

 klokker« forstås i denne forbindelse klokker, der er over 200 år gamle.
 at omstøbning af yngre klokker kun tillades, hvis klokken af de sagkyndige  

 anses for ikke at være af særlig historisk, kunstnerisk eller musikalsk  

 interesse.
III.
Tilbud på levering af klokkespil.
 Ud over de under I omtalte oplysninger, som kan have betydning for  

 bedømmelsen af et tilbud på levering af et klokkespil, må et sådant tilbud  

 indeholde nøjagtige oplysninger om følgende forhold:
 1. Klokkespillets disposition (klokkernes antal samt  

 hver enkelt klokkes slagtone, diameter og vægt).
Vedrørende klokkespillets tonerenhed gælder, at afstemningen såvel mellem  

 klokkerne indbyrdes som af den enkelte klokkes partialtoner skal ske efter de  

 samme regler som foran under I, pkt. 2, for ringeklokker fastsat, dog at der  

 kan være tale om en på forhånd fastlagt progressiv stigning af klokkernes  

 overoktaver gennem spillets højeste oktaver, men i så fald aldrig for nogen  

 klokkes vedkommende over + 10 pct. tempereret halvtoneafstand.
Endvidere  

 gælder for klokkespilsklokkernes partialtoner følgende afstemningstolerancer,  

 her opgivet i hundrededele af tempereret halvtoneafstand:
 Tonemåling af klokkespilsklokker må principielt ske med  

 »Strobotuner« eller andet elektrisk måleudstyr med tilsvarende  

 eller større målenøjagtighed.
 2. Klokkernes knebler og deres ophæng.
 Alle klokker skal være forsynet med styrede, friktionsfrit ophængte  

 knebler.
 3. Klokkestolen, som skal udføres af stål.
 4. Det manuelle spils mekanik.
 Spillemekanismen skal nøje beskrives og vises på tegninger, således at  

 alle mål og konstruktioner fremgår tydeligt, ligesom der i enkeltheder skal  

 gøres rede for materialerne.
 Der må i mekanikken kun forekomme lodrette og vandrette træk.
 5. Spillebordets udformning, disposition og placering.
 Spillebordet skal udføres i overensstemmelse med de internationalt  

 accepterede normer.
 Korrespondancen mellem de enkelte klokker og spillebordets over- og  

 undertaster skal vises.
 Der skal medfølge en praktisk og rummelig nodestol samt en bænk, hvis sæde  

 kan højdeindstilles trinløst.
 6. Spillekabine.
 Såfremt en spillekabine tilbydes, skal dens placering, indretning,  

 elektriske oplysning og eventuelle opvarmning nærmere beskrives og vises på  

 tegninger.
 7. Det automatiske spils type og komponenter.
 Spillemekanismen for det automatiske spil skal være let tilgængelig for  

 udskiftning af bånd etc., og al installation af mekanik og/eller  

 elektromekanik vedrørende det automatiske spil må nøje beskrives med  

 opgivelse af konstruktioner, fabrikata og tekniske data.
 Der må aldrig bores huller i klokkerne for gennemføring af elektriske  

 ledninger.
 Såfremt elektrisk aktiveret spillebord tilbydes, må dets type og funktion  

 beskrives, alle mål opgives og dets anbringelse vises på tegninger.
 8. Fortegnelse over de af klokkespillets klokker, der  

 indgår i det automatiske spil.
 9. Repertoireplan for det automatiske spil.
Tilbudets prisberegninger skal være nøje specificerede.
Iøvrigt bemærkes,  

 at planlæggelsen af et klokkespil bør ske under medvirken af en  

 klokkespilssagkyndig, der er ansvarlig for spillets disposition som  

 musikinstrument, og en kyndig arkitekt, hvem det påhviler at udarbejde  

 nærmere forslag til klokkespillets anbringelse samt overslag over de samlede  

 udgifter til klokkespillets anskaffelse og etablering.
IV.
Tilbud på levering af elektriske ringeanlæg.
Tilbudet skal indeholde oplysning om 1. Klokkerne, ringemaskinerne skal betjene.
 Oplysningerne om klokkerne må gives i samme omfang som krævet i afsnit II.
 Såfremt der findes mangler eller fejl ved klokker, armaturer eller  

 klokkestol (-stabel), må ringeanlægget ikke installeres før mangler og fejl  

 er afhjulpet; tilbud herom, udarbejdet efter forskrifterne i afsnit II, må i  

 så fald ledsage tilbudet om ringeanlæg.
 2. Anlæggets fabrikat og tekniske data.
 Komplet ledningsdiagram med angivelse af ledningsdimensioner samt  

 oplysning om strømforbrug må medfølge.
 3. Anlæggets anbringelse.
Tilbudet må være ledsaget af tegninger, der viser anbringelse af  

 ringemaskiner og tilbehør.
Monteringen skal kunne ske uden indgreb i gammelt  

 mur- og træværk.
 4. Automatisk styring.
 Såfremt ringeanlægget ønskes styret automatisk over et kontaktapparat, må  

 dette kunne afgive impulser, der muliggør udførelse af ringninger med de  

 ønskede klokker til enhver tid og af enhver længde fra et halvt til fem (ti)  

 minutters varighed, og således, at klokkerne ved samtidig ringning med flere  

 klokker kan startes og stoppes successive, og endelig således, at den  

 automatiske ringning kan udføres uden at falde sammen med eventuelle  

 timeslag.
 Det må oplyses, om kontaktapparatet styres af et selvstændigt urværk eller  

 ved tilslutning til et forhåndenværende ur (tårnur). Findes der et tårnur i  

 kirken, bør anlægget, medmindre særlige grunde taler derimod, styres af dette  

 enten direkte eller ved synkronisering af anlæggets urværk med tårnuret.
 Såfremt leverancen omfatter urværk, må dettes fabrikat og tekniske  

 specifikationer, herunder gangnøjagtighed og gangreserve, oplyses.
 5. Automatisk åbning og lukning af glamhullernes lemme  

 eller jalousier.
 Forslag med tilbud, tegninger og beskrivelse vedrørende installation af  

 automatik til åbning og lukning af glamhullernes lemme eller jalousier må  

 ligeledes medfølge.
 6. Foranstaltninger til undgåelse af støj fra  

 ringemaskiner, kædetræk, bedeslagshammer, motorskabe, aggregater til  

 betjening af lemme og andet udstyr til de automatiske anlæg.
 Støjlyde fra det startende eller fungerende anlæg må ikke kunne høres i  

 kirkerummet eller i kirkens (klokketårnets) umiddelbare nærhed.
 Ringeanlægget skal være indrettet således, at klokkerne ved svigtende  

 strømforsyning kan ringes med hånden; de nødvendige dele hertil skal være  

 indbefattet i leverancen.
 Tilbudets prisberegninger må være nøje specificerede.
 De foran under punkterne 1, 2, 3 og 5 nævnte oplysninger, ledningsdiagram  

 og tegninger skal dog først tilvejebringes af tilbudsgiveren, når denne fra  

 menighedsrådet (kirkekomiteen) har modtaget meddelelse om, at rådet  

 (komiteen) har vedtaget at indstille tilbudet til godkendelse.
V.
Betalingsbetingelser m.v.
Skal tilbudssummen erlægges i rater, må det af tilbudet fremgå, på hvilke  

 tidspunkter og under hvilke betingelser de enkelte rater forfalder.
En  

 passende del af tilbudssummen bør i alle tilfælde henstå rentefrit som en  

 garantisum, der forfalder til betaling senest 30 dage efter, at en  

 tilfredsstillende godkendelsesattest, jfr. nedenfor under afsnit VII,  

 foreligger.
 Tages der i tilbudet forbehold om regulering af tilbudssummen som følge af  

 omkostningsstigninger, må det i tilbudet nærmere præciseres, under hvilke  

 omstændigheder sådanne forbehold er virksomme, og hvorledes påberåbte  

 omkostningsstigninger skal dokumenteres.
Regulering af tilbudssummen som følge af stigning i materialepriser vil  

 ikke kunne godtages, såfremt der ved tilbudets antagelse er udbetalt (mindst)  

 1/3 af tilbudssummen.
Omkostningsstigninger, der er indtrådt efter udløbet af  

 den fastsatte leveringstid, vil ikke kunne påberåbes.
 I tilbud vedrørende levering af nye klokker bør det fastsættes, at den  

 leverede klokkes faktiske vægt lægges til grund ved afregningen, dog at  

 regulering kun finder sted for afvigelser på højst 5 pct. fra den i tilbudet  

 opgivne vægt.
 Med hensyn til godtgørelse for overtagelse af kasserede klokker bør det i  

 tilbudet fastsættes, at afregning sker på basis af metalanalyse fra  

 Statsprøveanstalten og kontrolvejning, foretaget af aut. vejer og måler, og  

 således at der regnes med 5 pct. svind ved omstøbningen.
 Aftale om ændring af et godkendt tilbud skal bekræftes skriftligt og  

 forelægges ministeriet til godkendelse.
VI.
Garanti.
 Ethvert tilbud må indeholde en udtrykkelig garantierklæring.
Ved levering af nye klokker og ny klokkestol og ved udførelse af  

 klokkeistandsættelser må der garanteres i mindst 10 år for det udførte  

 arbejde og de anvendte materialer.
Ved levering af klokkespil må der gives en  

 tilsvarende garanti for klokkerne og disses armatur, for klokkestolen samt  

 for alle dele af det mekaniske spil, medens der for alle dele af det  

 automatiske spil og for et eventuelt elektrisk spillebord må garanteres i 5  

 år.
Ved levering af elektriske ringeanlæg må der ligeledes gives en 5-årig  

 garanti.
For mekaniske tårnure må der gives 30 års garanti; for centralure 5  

 års garanti.
 Garantiperioden løber fra det tidspunkt, hvor en tilfredsstillende  

 godkendelsesattest foreligger, jfr. nedenfor i afsnit VII.
Inden for garantiperioden er leverandøren forpligtet til ufortøvet og uden  

 udgift for kirken at afhjælpe enhver mangel eller defekt ved den pågældende  

 leverance.
Denne garantiforpligtelse bortfalder dog, hvis opståede defekter  

 skyldes urigtig behandling, ydre vold eller andre lignende omstændigheder,  

 som leverandøren ikke kan have ansvar for.
 Såfremt leverandøren betinger sin garantiforpligtelse af, at der foretages  

 regelmæssigt tilsyn i garantiperioden ved en af ham udsendt eller godkendt  

 fagmand, må udgifterne ved foretagelse af dette tilsyn nærmere angives i  

 tilbudet.
VII.
Godkendelsesforretning.
Ethvert af de foran under I, III og IV nævnte arbejder samt enhver mere  

 omfattende klokkeistandsættelse skal ved afleveringen synes og godkendes af  

 en anerkendt og uvildig klokkesagkyndig.
Ved afsyningen af klokkespil og  

 større klokkeistandsættelser må desuden den projekterende (tilsynsførende)  

 arkitekt medvirke.
Når et klokkespil til manuel betjening skal afsynes, bør  

 der envidere tilkaldes en uddannet klokkespiller (carilloneur).
 Med hensyn til udpegning af en sagkyndig kontrollant og dennes virksomhed  

 fastsættes herved følgende forskrifter:
 1. Udpegning af en sagkyndig kontrollant skal ske,  

 senest når der er tilgået menighedsrådet (kirkekomiteen) meddelelse om  

 ministeriets godkendelse af tilbudet.
2. Underretning om kontrollantens navn og adresse  

 tilstilles leverandøren i forbindelse med meddelelse om ministeriets  

 godkendelse af tilbudet.
Samtlige sagens akter (approbationsskrivelse,  

 konsulenterklæringer, tilbud, beskrivelse, tegninger, kontrakter og særlige  

 aftaler) skal stilles til rådighed for kontrollanten, så snart han træder i  

 funktion.
 3. Kontrollanten skal, når arbejdet er påbegyndt, have  

 uhindret adgang til i arbejdstiden på værksted eller i støberi at besigtige  

 eller afprøve færdige eller under forarbejdning værende dele af leverancen.  

 Alle besigtigelser og kontroltonemålinger skal foregå i nærværelse af  

 leverandøren (klokkestøberen) eller dennes repræsentant.
 4. Den afsluttende godkendelsesforretning skal finde  

 sted snarest muligt og senest 14 dage efter, at arbejdet af leverandøren er  

 erklæret for afsluttet.
Hvad specielt angår godkendelse af nye klokker (klokkespil) bemærkes, at den første besigtigelse og kontroltonemåling af en ny klokke skal -  

 såfremt kontrollanten skønner det fornødent - finde sted på støberiet inden  

 klokkens afsendelse derfra; denne tonekontrol på støberiet bør som hovedregel  

 ikke undlades, når det drejer sig om mere end to klokker i samme ensemble  

 (til samme kirke).
at kontroltonemåling under alle omstændigheder skal finde sted, inden  

 klokken anbringes i tårn eller klokkestabel, at kontrollanten, inden kontroltonemåling foretages, skal have tilstillet  

 klokkestøberens tonemålinger og øvrige specifikationer vedrørende den  

 nystøbte klokke, at attest fra et autoriseret laboratorium vedrørende indholdet af en  

 malmprøve, som dokumenteres at være udtaget af den pågældende klokke, på  

 forlangende skal tilstilles kontrollanten, og at kontrollanten ligeledes er berettiget til at kræve sig forelagt en  

 autoriseret vægtattest for klokken.
 Ethvert tilbud må indeholde en udtrykkelig anerkendelse af, at  

 leverandøren underkaster sig den af menighedsrådet udpegede kontrollants  

 afgørelse af, hvorvidt arbejdet er udført i overensstemmelse med tilbudet, og  

 at leverandøren, såfremt kontrollanten finder arbejdet mangelfuldt, skal være  

 forpligtet til uden udgift for kirken at afhjælpe de ved afsyningen påviste  

 mangler, samt til - om kontrollanten skønner det nødvendigt, at der afholdes  

 en fornyet synsforretning efter manglernes afhjælpning - at afholde de hermed  

 forbundne omkostninger, herunder udgifter til fornyet kontroltonemåling af en  

 klokke, som leverandøren på grund af manglende tonerenhed eller manglende  

 opfyldelse af andre i tilbudet angivne musikalske kvaliteter har måttet tage  

 tilbage til yderligere afstemning eller eventuelt til omstøbning.
 Når godkendelsesforretningen er afsluttet, må indberetning om det ved  

 forretningen passerede indsendes til ministeriet tillige med et eksemplar af  

 den af kontrollanten afgivne erklæring (godkendelsesattest).
 Et antal eksemplarer af nærværende cirkulære vedlægges til omdeling til  

 provstiudvalgene og kirkebestyrelserne.
 Kirkeministeriet, den 15. juli 1969.
 P.M.V.
 E.B.
 Arne Truelsen.
