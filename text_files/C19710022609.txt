I handelsministeriets cirkulære nr. 147 af 12. november 1953 findes  

 vejledende bestemmelser angående anmeldelser til handelsregistrene.
Da den  

 praksis, der er omtalt i nævnte cirkulære, er ændret på visse punkter,  

 ligesom enkelte spørgsmål ofte giver anledning til tvivl, har  

 handelsministeriet udarbejdet nærværende cirkulære, der SUPPLERER cirkulæret  

 af 12. november 1953.
A.
AD CIRKULÆRET AF 1953, PUNKT 1.
Stk. 1.  Bestemmelserne om virksomhed som translatør,  

 dispachør, mægler, vejer og måler, ejendomsmægler og statsautoriseret  

 revisor, der fandtes i den tidligere næringslov af 28. april 1931, indeholdes  

 ikke i næringslov nr. 212 af 8. juni 1966, men i særlige love.
Der vil  

 fortsat ikke kunne ske anmeldelser af disse virksomheder, og det samme gælder  

 virksomhed som ejendomshandler, auktionsholder, vognmand, registreret revisor  

 eller anden revisionsvirksomhed, apoteker samt virksomhed, der omfattes af  

 lov nr. 121 af 25. marts 1970 om restaurations- og hotelvirksomhed m.v., der  

 har afløst beværterloven.
 Stk. 2.  Bestemmelserne om den i punkt 1, stk. 2, nævnte  

 virksomhed med handel med brugte genstande findes nu i lov nr. 223 af 8. juni  

 1966 om handel med brugte genstande samt pantelånervirksomhed.
Stk. 3.  I punkt 1, stk. 3, er det anført, at  

 ANDELSFORENINGER (såvel produktions- som indkøbs- og salgsforeninger), der  

 omfattes af § 10 i den tidligere næringslov af 28. april 1931, ikke er  

 anmeldelsespligtige, men at de er anmeldelsesberettigede, selv om de er  

 fritaget for at løse næringsbrev.
Løser de næringsbrev, bliver de  

 anmeldelsespligtige.
Stk. 4.  Efter at det i § 1, stk. 2, i næringslov nr.  

 212 af 8. juni 1966 er fastsat, at loven gælder for andelsforeninger i det  

 omfang, deres virksomhed uadtil fremtræder som næringsvirksomhed, er der  

 rejst spørgsmål om, hvorvidt en andelsforening efter erhvervelse af  

 næringsbrev som handlende, håndværker og industridrivende er  

 anmeldelsespligtig, selv om den kun fordeler varer til medlemmer eller kun  

 bearbejder eller sælger medlemmernes produkter.
Handelsministeriet har  

 antaget, at der for sådanne andelsforeninger ikke er pligt til at foretage  

 anmeldelse til handelsregisteret, selv om de er pligtige at løse næringsbrev.  

 Det i cirkulæret af 1953 anførte om, at andelsforeninger, der løser  

 næringsbrev, skal anmeldes til handelsregisteret, tager således kun sigte på  

 tilfælde, hvor de pågældende foreninger driver egentlig næringsvirksomhed,  

 d.v.s. virksomhed uden for medlemmernes kreds.
B.
AD CIRKULÆRET AF 1953, PUNKT 4, 5 og 6.
 Stk. 1.  Det har tidligere været praksis, at  

 INTERESSENTSKABER, der består af en eller flere enkelte personer sammen med  

 et eller flere aktieselskaber eller andre selskaber med begrænset ansvar,  

 således at alle deltagerne hæfter solidarisk og med hele deres formue, kun  

 kunne anmeldes ENTEN efter reglerne for anmeldelse af kommanditselskaber med  

 de fysiske personer som ansvarlige deltagere og aktieselskaberne eller  

 selskaberne med begrænset ansvar som kommanditister ELLER efter reglerne for  

 anmeldelse af selskaber med begrænset ansvar, jfr. cirkulæret af 1953, punkt  

 5, stk. 3, og punkt 6, stk. 3.
 Stk. 2.  Efter fornyet overvejelse er handelsministeriet  

 nået til den opfattelse, at firmaloven ikke er til hinder for, at  

 interessentskaber, der som ansvarlige deltagere har en eller flere personer  

 samt et eller flere aktieselskaber eller andre selskaber med begrænset  

 ansvar, anmeldes til handelsregisteret efter reglerne for anmeldelse af  

 ansvarlige selskaber (handelsregisterets afdeling A). Såfremt det ønskes, vil  

 anmeldelse dog i stedet fortsat kunne finde sted efter reglerne for  

 anmeldelse af kommanditselskaber (afdeling A) eller for anmeldelse af  

 selskaber med begrænset ansvar (handelsregisterets afdeling C).
 Stk. 3.  Interessentskaber, i hvilke alle ansvarlige  

 deltagere er aktieselskaber eller andre selskaber med begrænset ansvar, skal  

 fortsat anmeldes efter reglerne for anmeldelse af selskaber med begrænset  

 ansvar (afdeling C).
 Stk. 4.  KOMMANDITSELSKABER, i hvilke der som ansvarlige  

 deltagere (komplementarer) findes en eller flere personer sammen med et eller  

 flere aktieselskaber eller andre selskaber med begrænset ansvar, vil kunne  

 anmeldes efter reglerne for anmeldelse af kommanditselskaber (afdeling A)  

 eller for anmeldelse af selskaber med begrænset ansvar (afdeling C).
 Stk. 5.  Kommanditselskaber, i hvilke der som ansvarlige  

 deltagere (komplementarer) alene findes et eller flere aktieselskaber eller  

 andre selskaber med begrænset ansvar, vil kun kunne anmeldes efter reglerne  

 for anmeldelse af selskaber med begrænset ansvar (afdeling C).
 Stk. 6.  I handelsregistrets afdeling A vil således kun  

 kunne optages INTERESSENTSKABER OG KOMMANDITSELSKABER, i hvilke der findes  

 mindst een fuldt ansvarlig fysisk person som deltager.
Stk. 7.  Udtræder de fysiske personer af et sådant  

 interessentskab eller kommanditselskab, må firmaet afmeldes af  

 handelsregisterets afdeling A, og firmaet må anmeldes til afdeling C.
Det  

 forudsættes herved, at der efter udtrædelsen er mindst 2 deltagere i firmaet.  

 Er der herefter som ansvarlig deltager alene f.eks. et aktieselskab (og ingen  

 kommanditister), må firmaet afmeldes af handelsregisteret.
Firmaet (navnet)  

 vil eventuelt kunne anmeldes til aktieselskabs-registeret som et bifirma.
 Stk. 8.  Hvis anmeldelse sker til handelsregisterets  

 afdeling A, skal firmaet opfylde forskrifterne i firmalovens § 9, stk. 2 og  

 3. Firmaet skal således altid indeholde navnet på i hvert fald een fuldt  

 ansvarlig fysisk person, som er deltager i selskabet.
Stk. 9.  Hvis anmeldelse sker til handelsregisterets  

 afdeling C, skal firmaet opfylde forskrifterne i firmalovens § 9, stk. 5,  

 således at firmaet skal indeholde et virksomheden betegnende udtryk.
Det må  

 ikke indeholde noget personnavn, medmindre dette findes i navnet på f.eks. et  

 aktieselskab eller en selvejende institution, der er deltager i firmaet, og  

 selskabets (institutionens) hele navn indgår i firmaet.
Firmaet må have en  

 sådan form, at man af dette klart kan se, om der er tale om et  

 interessentskab eller et aktieselskab.
Stk. 10.  Interessentskaber og kommanditselskaber kan,  

 uanset at optagelse sker i handelsregisterets afdeling C, betegnes som  

 interessentskab eller kommanditselskab eller forkortelse herfor, f.eks.
I/S  

 henholdsvis K/S.
Stk. 11.  For så vidt angår bestemmelserne om RETTEN TIL  

 AT TEGNE FIRMAET er det ikke nødvendigt i anmeldelsen at anføre  

 tegningsregelen for aktieselskaber, der er ansvarlige deltagere i selskabet.  

 Det er heller ikke nødvendigt i de tilfælde, hvor tegningsret er tillagt  

 medlemmer af bestyrelse eller direktion i et aktieselskab, der er ansvarlig  

 deltager, at anføre navnene på de pågældende.
Det er tilstrækkeligt, at  

 tegningsregelen for aktieselskaber og navne på bestyrelsesmedlemmer og  

 direktører fremgår af det til aktieselskabs-registeret anmeldte.
Tilsvarende  

 gælder, hvis et aktieselskab anmeldes som prokurist i en virksomhed, der  

 anmeldes til handelsregisteret.
 Stk. 12.  En anmeldelse til handelsregisterets afdeling  

 A - eller til afdeling C i de tilfælde, hvor der ikke findes nogen bestyrelse  

 - af et interessentskab eller kommanditselskab, i hvilket et eller flere  

 aktieselskaber eller andre selskaber med begrænset ansvar deltager sammen med  

 en eller flere personer, skal for så vidt de deltagende selskaber angår være  

 underskrevet af den eller de personer, som er berettiget til at tegne de  

 pågældende selskaber ved egentlig signatur (prokura er ikke tilstrækkelig).  

 Sådanne anmeldelser skal ikke indeholde nogen prøve på, hvorledes de  

 deltagende selskaber tegner firmaet, eller hvorledes de eventuelt tegner  

 firmaet pr. prokura.
Stk. 13.  Har et interessentskab eller et  

 kommanditselskab, der anmeldes til afdeling C, ifølge sine vedtægter en  

 bestyrelse, skal anmeldelsen på sædvanlig måde angive, hvem af bestyrelsens  

 medlemmer der er berettiget til at tegne selskabets firma.
Har et sådant  

 selskab ikke nogen bestyrelse, skal anmeldelsen angive, af hvilke personer  

 eller selskaber firmaet tegnes.
 Stk. 14.  Ved anmeldelse til AFDELING A af et  

 INTERESSENTSKAB, der som ansvarlige deltagere har en eller flere personer  

 samt et eller flere aktieselskaber eller andre selskaber med begrænset  

 ansvar, vil bekendtgørelsen i Statstidende f.eks. kunne formuleres således:
»Under firma »X-købing Trævarehandel v/ Jens Petersen og  

 Co.« drives handel i X-købing kommune.
Jens Søren Petersen af X-købing  

 og »A/S P. og Q.« af Y-købing kommune er de ansvarlige deltagere  

 (og tegner firmaet i forening). (Prokura er meddelt Marie Hansen og Carl  

 Jensen hver for sig)».
 Stk. 15.  Ved anmeldelse til AFDELING A af et  

 KOMMANDITSELSKAB, i hvilket der som ansvarlige deltagere findes en eller  

 flere personer og et eller flere aktieselskaber eller andre selskaber med  

 begrænset ansvar, vil bekendtgørelsen f.eks. kunne formuleres således:
 »Under firma Plastikfabrikken v/ Kaj Larsen og Co.« drives  

 industri i Y-købing kommune af et kommanditselskab, i hvilket Kaj Sofus  

 Larsen af Y-købing og »A/S R. og S.« af X-købing er de ansvarlige  

 deltagere (og tegner firmaet i forening). (Prokura er meddelt......)».
 Opmærksomheden henledes på, at anmeldelsen skal indeholde oplysning om  

 kommanditisternes navne og indskud, men dette må ikke bekendtgøres.
 Stk. 16.  Ved anmeldelse til AFDELING C af et  

 INTERESSENTSKAB, i hvilket alle ansvarlige deltagere er aktieselskaber eller  

 andre selskaber med begrænset ansvar, vil bekendtgørelsen f.eks. kunne  

 formuleres således:
»Under firma »Z-købing Maskinhandel« drives handel med  

 maskiner i Z-købing kommune af et interessentskab (hvis vedtægter er  

 af......). »A/S P. og Q.« af Y-købing og »A/S R. og S.«  

 af X-købing er de ansvarlige deltagere, der med hele deres formue hæfter  

 solidarisk for interessentskabets forpligtelser. (Interessentskabets  

 bestyrelse består af......(samtlige bestyrelsesmedlemmers fulde navn og  

 bopæl).) Interessentskabet tegnes af......(Prokura er meddelt......)  

 Meddelelser til deltagerne skal ikke offentliggøres i pressen.' Stk. 17.  Ved anmeldelse til AFDELING C af et  

 KOMMANDITSELSKAB, i hvilket der som ansvarlige deltagere alene findes et  

 eller flere aktieselskaber eller andre selskaber med begrænset ansvar, vil  

 bekendtgørelsen f.eks. kunne formuleres således:
»Under firma »Ø-købing Møbelfabrik K/S« drives virksomhed  

 med fremstilling af møbler i Ø-købing kommune af et kommanditselskab (hvis  

 vedtægter er af......). For selskabets forpligtelser hæfter »A/S T. og  

 U.« af N-købing med hele dets formue, medens de øvrige deltagere, der i  

 alt har indskudt......kr., kun hæfter med deres indskud. (Selskabets  

 bestyrelse består af......(fulde navn og bopæl).) Selskabet tegnes  

 af......(Prokura er meddelt......) Meddelelser til deltagerne skal ikke  

 offentliggøres i pressen.' Opmærksomheden henledes på, at anmeldelsen skal indeholde oplysning om  

 kommanditisternes navne og indskud.
Når anmeldelse sker efter firmalovens §  

 20, jfr. § 19, skal størrelsen af kommanditisternes indskud bekendtgøres, men  

 man kan undlade at bekendtgøre kommanditisternes navne.
 Stk. 18.  NÆRINGSBREV skal, uanset at anmeldelse sker  

 til handelsregisterets afdeling C, løses af hver enkelt af de ansvarlige  

 deltagere i interessentskabet eller kommanditselskabet.
C.
AD CIRKULÆRET AF 1953, PUNKT 8.
 Den til navnelovens § 8 svarende bestemmelse findes i § 17 i lov nr. 140  

 af 17. maj 1961 om personnavne.
D.
AD CIRKULÆRET AF 1953, PUNKT 11.
 Stk. 1.  I punkt 11, stk. 2 og 3, er nævnt et eksempel,  

 hvorefter firmaet »Søren Jensen«, hvis det overdrages til Peter  

 Hansen, kan fortsættes i formen »Søren Jensens Eftf.« eller  

 »Søren Jensens Eftf. ved Peter Hansen«.
 Det er endvidere nævnt, at firmaet, hvis det senere overdrages til Kaj  

 Madsen, kan fortsættes i formen »Søren Jensens 2. Eftf.« eller  

 »Søren Jensens 2. Eftf. ved Kaj Madsen«.
Stk. 2.  Efter handelsministeriets seneste praksis er  

 firmalovens § 13 ikke anset til hinder for, at et firma, der giver udtryk for  

 et efterfølgerforhold, ved en senere overdragelse fortsættes i en form, der  

 ikke giver udtryk for et yderligere efterfølgerforhold.
I det nævnte eksempel  

 vil firmaet, efter at det er overdraget til Kaj Madsen, således kunne  

 fortsættes i formen »Søren Jensens Eftf.« eller »Søren jensens  

 Eftf. ved Kaj Madsen«, jfr. nedenfor under litra K.
E.
AD CIRKULÆRET AF 1953, PUNKT 15.
Ifølge punkt 15 kan der kun tillægges direktører, bogholdere og kasserere  

 m.v. i selskaber med begrænset ansvar ret til at tegne firmaet ved egentlig  

 signatur, såfremt de pågældende er medlemmer af selskabets bestyrelse.
Efter  

 handelsministeriets seneste praksis vil der dog kunne tillægges en direktør  

 (forretningsfører), der ikke er medlem af bestyrelsen, tegningsret under  

 forudsætning af, at tegningsretten haves i forening med et medlem af  

 bestyrelsen.
Der er i øvrigt intet til hinder for, at der i vedtægterne  

 tillægges en direktør selvstændig tegningsret, men denne tegningsret vil ikke  

 kunne optages i handelsregisteret.
I handelsregisteret vil alene kunne  

 optages meddelelse om prokura for den pågældende.
F.
AF CIRKULÆRET AF 1953, PUNKT 16.
 Opmærksomheden henledes på, at der ikke vil kunne meddeles eneprokura i  

 sparekasser, jfr. § 8, stk. 6, i lov om sparekasser, jfr. lovbekendtgørelse  

 nr. 8 af 15. januar 1960, som ændret ved lov nr. 338 af 24. november 1961.  

 Det skal i øvrigt altid, når der anmeldes prokurister, der ikke kan tegne  

 alene, anføres i forening med hvem, de kan tegne.
G.
AF CIRKULÆRE AF 1953, PUNKT 17.
Uanset at næringsloven af 8. juni 1966 har indført et fælles næringsbrev  

 som handlende, håndværker og industridrivende, bør det, når anmeldelse sker  

 efter firmalovens §§ 17 eller 18, i handelsregisteret alene angives, hvilken  

 virksomhed der drives under det pågældende firma, d.v.s. handel eller  

 håndværk eller industri eller en kombination heraf.
I tilfælde, hvor  

 virksomheden falder ind under området »handel, håndværk eller  

 industridrift«, vil virksomhedens almindelige beskaffenhed kunne  

 indføres i handelsregisteret i overensstemmelse med anmeldelsen uden nærmere  

 prøvelse af afgrænsningen mellem de tre virksomhedsarter.
 H: AD CIRKULÆRET AF 1953, PUNKT 26.
 Opmærksomheden henledes på, at stadfæstelse af ændringer i vedtægterne for  

 sparekasser nu gives af tilsynet med banker og sparekasser.
J.
AD CIRKULÆRET AF 1953, PUNKT 27.
Stk. 1.  Bestemmelserne om GEBYRER findes nu i  

 handelsministeriets bekendtgørelse nr. 275 af 27. november 1957 om takster  

 for anmeldelser m.v. til handelsregistrene.
Opmærksomheden henledes på, at de  

 i bekendtgørelsens § 1, nr. 1-3, fastsætte gebyrer for første anmeldelser  

 også skal betales i tilfælde af, at en virksomhed ønsker tillige at drive  

 virksomhed under et andet navn, jfr. nedenfor under litra M.
Der skal således  

 betales gebyr som for en første anmeldelse for hvert yderligere navn, der  

 ønskes registreret for virksomheden, uanset om flere navne anmeldes samtidig.
Stk. 2.  Opmærksomheden henledes endvidere på, at den i  

 bekendtgørelsens § 6 nævnte lov nr. 288 af 3. juli 1942 om visse gebyrers  

 berigtigelse ved stempelmærker er ophævet ved lov nr. 206 af 21. maj 1969 om  

 retsafgifter.
Der er herefter ikke hjemmel til at foreskrive, at gebyr for de  

 af politikontorerne udfærdigede udskrifter af handelsregistrene skal  

 berigtiges ved stempelmærker, men handelsministeriet har intet at indvende  

 imod, at politikontorerne som en intern foranstaltning anvender stempelmærker  

 ved berigtigelse af gebyrerne.
K.
AD CIRKULÆRET AF 1953, PUNKT 30.
 Stk. 1.  Under punkt 30 j er nævnt en formular, der kan  

 anvendes i tilfælde, hvor et firma ændres, og der derfor skal foretages ny  

 fulstændig anmeldelse, jfr. firmalovens § 21, stk. 3, og cirkulæret af 1953,  

 punkt 23 og 27.
Stk. 2.  I nærværende cirkulære litra D er anført, at et  

 firma, der giver udtryk for et efterfølgerforhold, ved en senere overdragelse  

 kan fortsættes i en form, der ikke giver udtryk for et yderligere  

 efterfølgerforhold.
I det i formularen punkt 30 j nævnte eksempel vil Kaj  

 Madsen således kunne fortsætte firmaet uforandret i formen »Søren  

 Jensens Eftf.«, og der skal derfor, hvis firmaet fortsættes uforandret,  

 ikke foretages ny fuldstændig anmeldelse.
Var Peter Hansen eneindehaver af  

 firmaet »Søren Jensens Eftf.«, og har han overdraget firmaet til  

 Kaj Madsen, kan anmeldelsen om overdragelsen f.eks. formuleres således:  

 »Peter Hansen er udtrådt af firmaet »Søren Jensens Eftf.«,  

 X-købing, i hvilket Kaj Madsen af X-købing er indtrådt som eneste ansvarlige  

 indehaver'.Hvis Kaj Madsen derimod ønsker at fortsætte firmaet »Søren  

 Jensens Eftf.« i formen »Søren Jensens Eftf. ved Kaj Madsen«,  

 skal foretages ny fuldstændig anmeldelse efter formularen i punkt 30 j.
Denne  

 formular vil i øvrigt kunne anvendes i tilfælde, hvor et firma ændres.
L.
MANGLER VED ANMELDELSEN.
Anmeldelser, der ikke opfylder de i firmaloven stillede krav til  

 anmeldelser til handelsregisteret (f.eks. om vitterlighedspåtegning,  

 underskrift, gebyr og lignende), bør i almindelighed optages til behandling,  

 således at anmelderen samtidig skriftligt opfordres til at berigtige sagen  

 inden en angiven frist, f.eks. på en måned.
Er berigtigelse ikke sket inden  

 fristens udløb, vil anmeldelsen kunne afvises, hvilket bl.a. vil kunne have  

 til følge, at prioritetsbeskyttelsen i henhold til registreringen for firmaet  

 går tabt.
M.
FLERE FIRMAER FOR EN VIRKSOMHED.
Stk. 1.  Såfremt en enkeltmand vil anmelde eller et  

 interessentskab vil benytte flere firmaer for sin virksomhed, skal særskilt  

 og fuldstændig anmeldelse for hvert firma indgives til handelsregisteret på  

 det sted, hvor forretningskontoret findes.
Anmeldelsen må ikke indeholde  

 henvisning til de andre firmaer.
Stk. 2.  Såfremt et selskab med begrænset ansvar, en  

 sparekasse eller et kommanditselskab benytter flere firmaer for sin  

 virksomhed, skal anmeldelsen af det almindeligt benyttede firma  

 (»hovedfirmaet«) indgives til handelsregisteret på det sted, hvor  

 forretningskontoret findes.
Anmeldelsen af de øvrige firmaer  

 (»bifirmaer«) indgives til samme handelsregister i formen:  

 »Firmaet »X-købing Andelsvaskeri« af X-købing driver tillige  

 virksomhed under firmaet »X-købing Selvvask«».
I  

 handelsregisteret indføres vedrørende disse andre firmaer intet om  

 virksomhedens art, vedtægternes dato, bestyrelsens medlemmer, disses  

 tegningsret, kapitalen, indskudene, kommanditisterne, hæftelsen og  

 bekendtgørelse til medlemmerne, idet disse oplysninger alene indføres på  

 hovedfirmaets registerblad, da en gentagelse af oplysningerne dels er  

 overflødig og dels vil kunne give et misvisende indtryk om virksomhedens  

 kapital og indskud.
Dette gælder også i tilfælde, hvor det pågældende firma  

 er navnet på en i en anden kreds beliggende forretningsafdeling, som ikke er  

 en under særskilt bestyrelse stående filial, og der skal ikke - som ved  

 anmeldelsespligtige filialer - ske underretning til eller optagelse i  

 handelsregisteret for den kreds, hvor forretningsafdelingen er beliggende.
 Stk. 3.  For så vidt angår sparekasser henledes  

 opmærksomheden på, at der i vedtægterne må være hjemmel til, at sparekassen  

 tillige driver virksomhed under et andet navn.
 Stk. 4.  Et yderligere navn for en virksomhed bør ikke i  

 bekendtgørelsen betegnes som bifirma.
 Stk. 5.  Gebyret for anmeldelse af hvert yderligere navn  

 for en virksomhed vil være det for første anmeldelse fastsatte gebyr, jfr.  

 ovenfor under litra J og cirkulæret af 1953, punkt 27.
N.
OVERFLYTNING AF FIRMA.
 I tilfælde af, at et firma, forudsat bestemmelserne i firmalovens § 10  

 ikke er til hinder herfor, overflyttes fra et handelsregister til et andet,  

 og firmaet er anmeldt i en form, som indehaveren ikke kan anmelde efter  

 bestemmelserne i firmalovens § 9, bør det af bekendtgørelsen i Statstidende  

 fremgå, at anmeldelsen vedrører overflytning af et bestående firma fra et  

 andet handelsregister.
 HANDELSMINISTERIET, DEN 23. DECEMBER  

 1971.
 P.M.V.
 Jens Selmer.
/P.
Thorell.
