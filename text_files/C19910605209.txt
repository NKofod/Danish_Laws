Cirkulære om stillingsstruktur ved teknika Aftale om stillingsstruktur ved teknika Aftale om vederlag til medlemmer af faglige bedømmelsesudvalg Dette cirkulære indeholder reglerne om ansættelsesvilkår under  

 stillingsstrukturen ved teknika.
 Ad § 7.
 Det er ved fastsættelsen af tillægget i § 7 forudsat, at stillinger som  

 ingeniørdocent på tjenestemandsvilkår klassificeres i lr. 37 med et særligt  

 tillæg på 14.700 kr. årligt.
Finansministeriet, Administrations- og Personaledepartementet, den 9. april 1991 P.M.V.
 E.B.
Allan Hurup Petersen PROTOKOLLAT TIL OVERENSKOMST FOR AKADEMIKERE I STATEN Stillingsstruktur ved teknika under Undervisningsministeriet I tilknytning til overenskomst for akademikere i staten aftales følgende  

 bestemmelser for overenskomstansatte lærere ved Ingeniørhøjskolerne, De  

 danske Teknika, der er ansat efter reglerne i Undervisningsministeriets  

 cirkulære af 14. juli 1987 om stillingsstrukturen ved teknika:
 § 1.  Overenskomstansættelse i lærerstillinger,  

 bortset fra ingeniørdocentstillinger, sker som adjunkt eller lektor, afhængig  

 af den foretrukne ansøgers kvalifikationer.
I.
Adjunkter § 2.  Ansættelse som adjunkt sker efter opslag i en  

 adjunkt/lektorstilling og normalt for en 2-årig periode ad gangen, dog højst  

 3 perioder.
Ansættelse kan i særlige tilfælde ske for kortere tidsrum.  

 Derimod kan den samlede ansættelsestid for en adjunkt ikke strækkes ud over 6  

 år i alt.
 Stk. 2.  De anførte ansættelsesperioder er ikke til  

 hinder for, at ansættelsesforholdet bringes til ophør med sædvanligt varsel  

 efter de i overenskomsten fastsatte regler.
 Stk. 3.  Såfremt ansættelsen ikke bør forlænges ved  

 udløbet af 1. og 2. ansættelsesperiode, skal der gives adjunkten underretning  

 herom senest tre måneder forinden.
Stk. 4.  Senest 6 måneder inden udløbet af 4.  

 ansættelsesår skal den adjunkt, der ønsker at overgå til ansættelse som  

 lektor, anmode om at få sine kvalifikationer bedømt.
Bedømmelsen foretages  

 efter de af Undervisningsministeriet fastsatte retningslinier herom.  

 Resultatet af bedømmelsen skal meddeles adjunkten senest 3 måneder efter, at  

 begæring om bedømmelse er fremsat.
 Stk. 5.  I tilfælde, hvor det er begrundet i ganske  

 særlige forhold, herunder sygdom eller barsel, kan ansættelsesperioden  

 forlænges med indtil 1 år efter godkendelse af Undervisningsministeriet.
 Stk. 6.  Er bedømmelsen ikke positiv, og ansættes  

 adjunkten for yderligere en periode på indtil 2 år, kan den pågældende senest  

 6 måneder inden denne periodes udløb fremsætte en anmodning om fornyet  

 bedømmelse efter reglerne i stk. 4. Er heller ikke denne bedømmelse positiv,  

 fratræder adjunkten stillingen uden yderligere varsel ved periodens udløb.
 Stk. 7.  Er bedømmelsen, jf. stk. 4, positiv, overgår  

 adjunkten ved udløbet af ansættelsesperioden til ansættelse som lektor.
Stk. 8.  Såfremt en ansøger til en  

 adjunkt-/lektorstilling har erhvervet sig særlige kvalifikationer af  

 betydning for varetagelsen af stillingen uden dog at være kvalificeret til  

 umiddelbart at kunne ansættes som lektor, kan adjunktansættelse ske for et  

 kortere tidsrum end 2 år og lektorbedømmelsen ske på et tidligere tidspunkt  

 end normalt.
I sådanne tilfælde skal den pågældende dog som hovedregel have  

 haft ansættelse som adjunkt i mindst 1 år, forinden ansættelse som lektor kan  

 finde sted.
 § 3.  Til adjunkter, der ansættes i stillinger efter  

 indførelse af den nye stillingsstruktur, ydes følgende særlige tillæg årlig:
 Ved ansættelsen 19.400 kr.
 Efter 3 års ansættelse 25.000 kr.
 Stk. 2.  Adjunkter, der har haft forudgående  

 beskæftigelse, der er relevant for ansættelsen ved teknika, kan få denne  

 medregnet i tillægsancienniteten.
II.
Lektorer § 4.  Ansættelse som lektor sker uden tidsbegrænsning.  

 Det er ikke en betingelse for ansættelse som lektor, at vedkommende forud har  

 været ansat som adjunkt.
Direkte ansættelse som lektor kan kun ske, når der  

 forinden ansættelsen har fundet en bedømmelse sted med positivt udfald i  

 overensstemmelse med det under § 2, stk. 4, anførte.
§ 5.  Til lektorer, der ansættes i stillinger efter  

 indførelse pr. 1. april 1987 af den nye stillingsstruktur, ydes et særligt  

 tillæg på 37.100 kr. årligt.
Pr. 1. april 1992 forhøjes tillægget til 39.400  

 kr.
§ 6.  En adjunkt-/lektorstilling, der er midlertidigt  

 vakant, kan besættes med vikar.
Sådan ansættelse ophører uden særligt varsel  

 ved udløbet af en på forhånd fastsat periode.
Vikaransættelse som lektor,  

 forudsætter en positiv bedømmelse som anført i § 2, stk. 4.
III.
Ingeniørdocent § 7.  Ved ansættelse på overenskomstvilkår i en  

 stilling som ingeniørdocent, ydes et særligt på 115.500 kr. årligt.
IV.
Ikrafttræden mv.
 § 8.  Ovennævnte bestemmelser finder alene anvendelse  

 for lærere, der ansættes efter stillingsstrukturens iværksættelse pr. 1.  

 april 1997. Lærere ansat før 1. april 1987 bevarer deres hidtidige løn- og  

 ansættelsesvilkår.
 § 9.  De særlige tillæg er anført i grundbeløb pr. 1.  

 oktober 1984.
 § 10.  Protokollatet har virkning fra 1. april 1991.
 Stk. 2.  Samtidig ophæves protokollat af 14. juli 1987  

 mellem Finansministeriet og en række organisationer på akademikerområdet om  

 stillingsstrukturen ved Ingeniørhøjskolerne (Teknika).
 Stk. 3.  Protokollatet kan af de underskrivende parter  

 hver for deres vedkommende opsiges samtidig med overenskomsten efter de i den  

 herom fastsatte regler.
København, den 9. april 1991 Akademikernes Finansministeriet Centraloreganisation P.M.V.
AFTALE MELLEM FINANSMINISTERIET OG AKADEMIKERNES CENTRALORGANISATION TIL MEDLEMMER AF FAGLIGE BEDØMMELSESUDVALG VED TEKNIKA I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 681 af 2. oktober 1986 samt i henhold  

 til § 2, stk. 2, i den mellem Ministeriet for Statens Lønnings- og  

 Pensionsvæsen og tjenestemændenes centralorganisationer indgåede hovedaftale  

 af 27. oktober 1969 aftales følgende:
 § 1.  Aftalen finder anvendelse for institutioner, der  

 er omfattet af protokollat om stillingsstruktur ved teknika.
 § 2.  Til eksterne medlemmer af faglige  

 bedømmelsesudvalg til besættelse af ingeniørdocentstillinger ved  

 Ingeniørhøjskolerne ydes betaling efter sats A i Finansministeriets cirkulære  

 om vederlæggelse af censorvirksomhed med 6 censortimer plus 2 censortimer pr.  

 ansøger.
 Stk. 2.  Der kan dog højst ydes betaling for 37  

 censortimer pr. bedømmelse.
 § 3.  Aftalen har virkning fra 1. april 1991 og kan  

 opsiges af parterne med 3 måneders varsel.
København, den 9. april 1991 Akademikernes Finansministeriet Centralorganisation E.B.
