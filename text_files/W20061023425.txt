Stadfæstelse  

 af Arbejdstilsynets afgørelse om at forlænge efterkommelsesfrist for påbud af  

 sprøjtebokse til manuel vådmaling Arbejdsmiljøklagenævnet har på møde den 26. september  

 2006 taget stilling til klagen fra sikkerhedsrepræsentanterne for de berørte  

 ansatte over Arbejdstilsynets afgørelse af 25. januar 2006 om forlængelse af  

 efterkommelsesfristen for påbud af sprøjtebokse til manuel vådmaling.
Nævnet traf følgende A F G Ø R E L S E Arbejdsmiljøklagenævnet er enigt med Arbejdstilsynet i,  

 at der på tidspunktet for Arbejdstilsynets afgørelse af 25. januar 2006 var  

 grundlag for at imødekomme XX ´s anmodning om at forlænge  

 efterkommelsesfristen  

 til den 1. august 2006.
 Arbejdsmiljøklagenævnet har herved lagt vægt på, at XX  

 kort tid efter Arbejdstilsynets afgørelse af 7. oktober 2005 tog kontakt til  

 en  

 rådgiver og modtog rådgivning fra ***. Der henvises i den forbindelse til  

 rapport af 15. november 2005.
 Arbejdsmiljøklagenævnet har endvidere lagt vægt på, at  

 der på tidspunktet for Arbejdstilsynets afgørelse om fristforlængelse forelå  

 en  

 køreplan for projektets gennemførelse.
 Arbejdsmiljøklagenævnet har noteret sig at nævnte  

 køreplan er blevet revideret, idet projektet ikke som planlagt kan forventes  

 færdig i uge 30 2006, men at projektet først vil kunne ibrugtages i uge 40 i  

 2006.
 Arbejdsmiljøklagenævnet har endvidere noteret sig, at  

 de involverede sikkerhedsrepræsentanter og Arbejdstilsynet ikke har  

 indvendinger mod den nye tidsplan.
 Fristen for at efterkomme påbuddet vil således blive  

 forlænget til den 6. oktober 2006.
 XX skal senest den 13. oktober 2006 melde tilbage til  

 Arbejdstilsynet, hvordan virksomheden har efterkommet påbuddet.
B E M Æ  

 R K N I N G E R  

 T I L  

 S  

 A G E N Til det i klagen anførte, om, at der ikke er sket de  

 store tiltag siden 1994, hvor BST første gang udarbejdede en rapport, som  

 klarlagde hvilke problemer der var, bemærker nævnet, at fristen for  

 efterkommelse af et påbud, herunder eventuelt fristforlængelse tager  

 udgangspunkt  

 i inspektionstidspunktet, og ikke fra, hvor længe manglen har bestået.
Til det i klagen anførte, om, at der opbevares for  

 store mængder maling i malerværkstedet i forhold til lovgivningen, bemærker  

 nævnet, at dette ikke henhører under nævnets kompetence.
Nævnet skal i den  

 forbindelse oplyse, at dette spørgsmål henhører under Brandinspektøren i ***  

 Kommune.
En kopi af afgørelsen er derfor sendt til Brandinspektøren i ***  

 Kommune.
 Arbejdsmiljøklagenævnet finder det imidlertid  

 kritisabelt, at Arbejdstilsynet ikke har foretaget høring af  

 sikkerhedsrepræsentanten  

 for de berørte ansatte inden afgørelsen om fristforlængelsen blev truffet.  

 Arbejdsmiljøklagenævnet finder, at De som sikkerhedsrepræsentant for de  

 ansatte  

 havde krav på at blive hørt forud for afgørelsen af 25. januar 2006 om at  

 forlænge efterkommelsesfristen, jf. forvaltningslovens § 19.
Den manglende partshøring findes imidlertid ikke at  

 have betydning for afgørelsens gyldighed.
Nævnet har herved lagt vægt på, at  

 der efter en gennemgang af sagen, herunder de oplysninger som De er  

 fremkommet  

 med i forbindelse med klagesagen, må lægges til grund, at en korrekt  

 partshøring ikke ville ikke have medført et andet udfald af sagen.
Arbejdsmiljøklagenævnet finder i øvrigt, at  

 Arbejdstilsynets begrundelse ikke lever op til forvaltningslovens krav om  

 begrundelse,  

 jf. forvaltningslovens § 24. Nævnet har herved lagt vægt på, at  

 Arbejdstilsynet ikke har begrundet afgørelsen.
På trods af den væsentlige  

 sagsbehandlingsfejl  

 har nævnet ikke fundet grundlag for at erklære afgørelsen ugyldig, idet de  

 involverede sikkerhedsrepræsentanter ifølge de nu seneste oplysninger ikke  

 har  

 indvendinger imod at fristen er blevet yderligere forlænget.
På klagenævnets  

 vegne XXX Kopi til XXX De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller  

 sagen på følgende måde:
Arbejdstilsynet foretog den 19. juni 2005 screening af  

 XX.
Virksomheden blev på baggrund af arbejdspladsvurderingen udtaget til  

 tilpasset tilsyn, hvilket blev meddelt virksomheden ved brev af den 9. august  

 2005.
 Det tilpassede tilsyn blev i brevet varslet til at  

 finde sted den 8. september 2005.
 Under besøget på virksomheden deltog formand for  

 sikkerhedsudvalget, daglig leder af sikkerhedsarbejdet, arbejdsledere og  

 sikkerhedsrepræsentanter.
 Virksomheden blev placeret som en niveau 3 virksomhed.
Under det tilpassede tilsyn blev det bl.a. konstateret,  

 at der var problemer med ventilationen ved virksomhedens sprøjteboks, hvor en  

 ansat var beskæftiget med sprøjtemaling.
Det var Arbejdstilsynets vurdering,  

 at  

 den indrettede arbejdsplads ikke opfyldte de krav, Arbejdstilsynet stiller  

 til  

 sprøjtebokse, hvorfor det  da de anvendte produkter kun må anvendes i  

 sprøjteboks, kabine eller lukkede anlæg  under inspektionen blev  

 meddelt virksomheden,  

 at man agtede at give påbud om at henlægge arbejdet hertil.
 Efterkommelsesfristen agtedes fastsat til 1. februar  

 2006.
 Da påbudet omhandlede mangelfuld ventilation, jfr.  

 § 10 i Arbejdstilsynets bekendtgørelse nr. 554 af 17. juni 2004 om brug  

 af  

 autoriserede arbejdsmiljørådgivere til løsning af bestemte  

 arbejdsmiljøproblemer  

 (Problempåbud), blev der tillige udstedt påbud om brug af autoriseret  

 rådgiver  

 ved løsningen.
 Påbudet blev med tilsynsrapport den 16. september 2005  

 sendt i høring hos virksomheden.
 Arbejdstilsynet modtog ingen bemærkninger til udkastet,  

 hvorefter udkastet i brev af den 7. oktober 2005 blev sat i kraft som en  

 afgørelse.
Ved brev af den 18. januar 2006 modtog Arbejdstilsynet  

 fra virksomheden anmodning om, at fristen blev forlænget frem til den 1.  

 august  

 2006. Dette blev begrundet med, at virksomheden - efter at have haft rådgiver  

 fra *** på opgaven  behøvede yderligere tid til at vurdere, om  

 kapaciteten  

 samtidig med opfyldelse af påbudet skulle udvides, eller om maleropgaven  

 skulle  

 outsources.
Her ud over ønskede virksomheden at afprøve vandbaseret maling,  

 ligesom virksomheden fandt, at en frist per 1. august 2006 gav mulighed for,  

 at  

 eventuelle ombygninger kunne foretages i sommerferieperioden.
Arbejdstilsynet gav efter behandling af sagen ved brev  

 af den 25.januar 2006 fristforlængelse til den 1. august 2006. Afgørelsen var  

 ledsaget af en klagevejledning.
Arbejdstilsynet foretog ikke forinden  

 fristens  

 forlængelse høring af virksomhedens sikkerhedsrepræsentanter.
Ved brev modtaget den 13. februar 2006 klagede  

 virksomhedens sikkerhedsrepræsentanter over den givne fristforlængelse.  

  2.  

 Arbejdstilsynets afgørelse Arbejdstilsynet traf den 25.  

 januar 2006 følgende afgørelse:
 Fristudsættelse for efterkommelse af påbud om  

 sprøjtebokse til manuel vådmaling (arbejdsmiljøproblem nr. 175451) af 16.  

 september  

 2005 med frist til den 1. februar 2006.
 Ved henvendelse pr. brev den 18. januar 2006 har  

 formand for sikkerhedsudvalget ** og sikkerhedsleder *** på virksomhedens  

 vegne  

 anmodet om at få forlænget efterkommelsesfristen på ovennævnte påbud.
 Arbejdstilsynet forlænger herved efterkommelsesfristen  

 til den 1. august 2006 og tilbagemeldingsfristen til d 8. august 2006.
 Denne afgørelse kan inden 4 uger indbringes for  

 Arbejdsmiljøklagenævnet efter arbejdsmiljølovens § 81.
 Klage indsendes til:
Arbejdstilsynet *** Kopi til brug for berørte sikkerhedsrepræsentanter/ansatte  

 vedlægges. 3. Klagen til  

 Arbejdsmiljøklagenævnet Vedrørende: Klage over  

 fristforlængelse for Sprøjteboks til manuel vådmaling -  

 Arbejdsmiljøproblem  

 nr.: 175451) Undertegnede ønsker hermed at indgive en klage mod  

 fristforlængelse af ovennævnte arbejdsmiljøproblem.
I og med at der ikke er  

 sket de store tiltag/ forbedringer siden 1994 hvor BST, første gang,  

 udarbejdede en rapport som klarlagde hvilke problemer der var.
Ydermere  

 opbevares der for store mængder maling i malerværkstedet i forhold til  

 lovgivningen.
Et af argumenterne for ansøgningen for  

 fristforlængelsen var Forsøg med vandbaseret maling, dette er dog  

 tidligere  

 forsøgt.
Der fandt man at vandbaseret maling ikke egnede sig til de  

 maleropgaver  

 der udføres her i huset.
 En hensigtsmæssig løsning kunne allerede have været  

 fundet og udført hvis interessen var herfor fra XX´ s side, da problemet har  

 været kendt siden 1994. Endvidere har sikkerhedsrepræsentanter ikke været  

 inddraget i evt. overvejelser og mulige løsningsforslag inden ansøgning om  

 fristforlængelse.
 På forhånd tak, vi ser frem til at høre nærmere fra  

 jer.
 Med venlig hilsen.
Sikkerhedsrepræsentanter og berørte ansatte .
4.  

 Arbejdstilsynets udtalelse Arbejdstilsynet har i brev af  

 21. april 2006 udtalt følgende:
Arbejdstilsynet har vurderet, at sagen består af to  

 dele.
Dels om den trufne afgørelse er ugyldig på grund af den manglende  

 partshøring, dels om det var berettiget, at Arbejdstilsynet på det (nu)  

 bestående grundlag meddelte virksomheden fristforlængelse.
Arbejdstilsynet  

 har  

 valgt at dele sagen op i disse to dele, idet bemærkes at klagen alene angår  

 sagens realitet.
 Manglende partshøring.
 Arbejdstilsynet skal  

 indledningsvis beklage, at fristforlængelsen ikke har været forelagt  

 virksomhedens sikkerhedsrepræsentanter til udtalelse, forinden afgørelse blev  

 truffet.
 Arbejdsmiljølovgivningen indeholder ikke regler om  

 inddragelse af sikkerhedsrepræsentanterne ved fristforlængelse, idet der i  

 lovgivningen alene tales om sikkerhedsorganisationen, der består af  

 sikkerhedsrepræsentanter,  

 arbejdsledere og en repræsentant for virksomhedens ledelse som formand.
 Det er ikke angivet noget om, hvem der tegner  

 sikkerhedsorganisationen.
 Det må dog antages, at være i overensstemmelse med  

 arbejdsmiljølovens ånd, og tillige et krav efter forvaltningsloven § 19,  

 at der forinden, der træffes afgørelse i en sag om fristforlængelse sker en  

 høring af de involverede sikkerhedsrepræsentanter/ansatte, idet det må lægges  

 til grund, at de ansatte, der sprøjtemaler, er parter i sagen og at den  

 sikkerhedsrepræsentant, der er valgt af disse ansatte kan repræsentere de  

 ansatte, jfr. også Arbejdsmiljøklagenævnets publikation nr. 2/1999.
 Arbejdstilsynet har efterfølgende holdt møde med  

 klagerne og overvejet de argumenter, der er fremført af klagerne.
Også i forbindelse med remonstrationen har  

 Arbejdstilsynet overvejet klagernes argumenter, og er nået til, at  

 fristforlængelsen ville have været meddelt, selv om klagerens synspunkter  

 havde  

 været kendt på afgørelsestidspunktet.
Den manglende høring har således ikke  

 haft betydning for afgørelsens udfald, da en foretagen partshøring ikke ville  

 have ført til et andet resultat.
Det har givet til resultat, at Arbejdstilsynet har  

 valgt, at fastholde fristforlængelsen på trods af den indgivne klage og på  

 trods af den manglende partshøring.
Arbejdstilsynet betragter således  

 afgørelsen som gyldig.
 Yderligere skal anføres at Arbejdsmiljøklagenævnet har  

 mulighed for, som klageinstans at foretage høring og på denne måde  

 reparere  

 på afgørelsen.
Endelig skal anføres, at det ikke har nogen mening at  

 erklære afgørelsen ugyldig, hvilket alene vil resultere i en ny afgørelse fra  

 Arbejdstilsynet, hvor der er foretaget partshøring.
En afgørelse, som  

 virksomheden herefter kan påklage, således at sikkerhedsrepræsentanterne på  

 denne måde  ufrivillig  kan komme i den situation, at fristen  

 rent faktuelt  

 forlænges yderligere.
 Der henvises i det hele til Arbejdsmiljøklagenævnets  

 afgørelse (J.nr. 1999-10-0018).
 Sagens realitet.
Vedrørende sagens realitet  

 skal Arbejdstilsynet anføre, at virksomheden, efter Arbejdstilsynets  

 vurdering,  

 i perioden fra meddelelse af afgørelsen frem til fristforlængelsen har  

 arbejdet  

 seriøst på at finde en løsning.
Virksomheden har således haft samarbejde med  

 en  

 ekstern konsulent og har modtaget rådgivning fra ***.
 Dette har medført overvejelser om, hvorvidt  

 produktionskapaciteten ved indretning af kabine eller boks skal udvides,  

 eller  

 om man skal opgive at male selv og få arbejdet udført hos en virksomhed, der  

 opfylder  

 reglerne.
 Der pågår tillige overvejelser om, at gå over til  

 mindre skadelige produkter.
 Der er til brug for ansøgning om fristforlængelsen  

 udarbejdet en køreplan for arbejdet med at løse problemet.
 Det er med baggrund heri, at Arbejdstilsynet valgte at  

 give en fristforlængelse fra 1. februar 2006 til 1. august 2006.
 Til de konkrete klagepunkter skal Arbejdstilsynet  

 bemærke følgende:
  

 	  

 Arbejdstilsynet kan  

 alene forholde sig til de faktuelle forhold, der er til stede under  

 Arbejdstilsynets tilsyn på virksomheden.
Arbejdstilsynet forholder sig  

 således  

 ikke til, hvor længe tilstanden har bestået forud for Arbejdstilsynets besøg.  

 Fristen og fristens forlængelse tager udgangspunkt fra inspektionstidspunktet  

 ikke fra, hvor længe manglen har bestået.
  

 	  

 Mængden af maling,  

 der opbevares i malerkabinen, henhører under brandmyndighederne ikke  

 Arbejdstilsynet   

 	  

 Produktudviklingen  

 er i de senere år gået meget stærkt.
Det kan derfor ikke afvises, at det i  

 dag  

 er muligt, at finde et vandbaseret produkt til erstatning for det produkt,  

 virksomheden nu bruger, heller ikke selv om dette har været prøvet for år  

 tilbage   

 	  

 Arbejdstilsynet  

 finder det beklageligt, at sikkerhedsorganisationen ikke har været inddraget  

 i  

 virksomhedens forsøg på at løse problemerne forud for ansøgningen om  

 fristforlængelsen.
Det er Arbejdstilsynets vurdering, at det møde der blev  

 afholdt på virksomheden den 14. marts 2006 under medvirken af Arbejdstilsynet  

 i  

 fremtiden kan bidrage til sikkerhedsorganisationens inddragelse.
Med baggrund i det ovenfor anførte skal Arbejdstilsynet  

 indstille, at Arbejdstilsynets afgørelse om at give virksomheden en  

 forlængelse  

 af fristen til at løse problemerne omkring sprøjteboksen fastholdes. 5. Nyt efter  

 klagen Arbejdsmiljøklagenævnet har i  

 brev af 24. juli 2006 under henvisning til virksomhedens ansøgning af 18.  

 januar 2006 anmodet Arbejdstilsynet om at fremsende kopi af rapport fra ***  

 samt en plan for projektets gennemførelse.
Arbejdstilsynet har herefter i brev af 28. juli 2006  

 fremsendt de ønskede oplysninger.
Arbejdstilsynet har samtidig fremsendt en  

 kopi af en revideret plan for projektets gennemførelse.
 Arbejdsmiljøklagenævnet har i breve af 28. juli 2006  

 fremsendt ovennævnte oplysninger til høring hos henholdsvis virksomheden og  

 sikkerhedsrepræsentanten og anmodet om eventuelle kommentarer senest den 16.  

 august 2006.
Arbejdsmiljøklagenævnet har herefter den 15. august  

 2006 modtaget brev fra virksomhedens sikkerhedsrepræsentanter ved ZZ og YY XX d 11-08-06 Vedr.
Klage over frist forlængelse for Sprøjteboks til  

 manuel vådmaling - (Arbejdsmiljøproblem nr. 175451).
 I forlængelse af tidligere fremsendt klage, vil  

 undertegnede gerne tilføje følgende:
 Årsagen til fremsendelse af klagen var først og  

 fremmest at påpege, at vi ikke på det tidspunkt mente at virksomheden havde  

 nok  

 fokus på at løse det det omtalte problem samt at sikkerhedsrepræsentanterne  

 ikke havde været involveret tilstrækkeligt i processen.
 Siden at klagen blev indsendt har der været en positiv  

 proces, som gør at problemer nu er under løsning på en tilfredsstillende  

 måde.  

 Undervejs har tillidsrepræsentant og medarbejdere været involveret. Der  

 er  

 således intet at udsætte på den igangværende proces.
 Vi føler at have fået det ud af vores klage, som vi  

 ønskede nemlig at gøre opmærksom på en fejl fra virksomheden i det indledende  

 forløb samt sikre at en seriøs behandling af problemet videre hen.
Formålet med klagen har ikke været at anfægte  

 Arbejdstilsynets behandling af sagen. ..
 Sekretariatets kontorrapport af 12. september 2006.
Arbejdstilsynet ved *** oplyste, at Arbejdstilsynet  

 var enig i at fristen blev forlænget til uge 40 i  

 2006. 6. Regler Lov om  

 arbejdsmiljø, jf. lovbekendtgørelse nr. 268 af 18. marts 2005 § 77.  

  

 Arbejdstilsynet kan påbyde, at forhold, der strider mod loven eller mod  

 regler  

 eller afgørelser i medfør af loven, bringes i orden straks eller inden en  

 frist.
Forvaltningsloven,  

 jf. lov nr. 571 af 19. december 1985 § 19.  

  

 Kan en part i en sag ikke antages at være bekendt med, at myndigheden er i  

 besiddelse af bestemte oplysninger vedrørende faktiske omstændigheder, må der  

 ikke træffes afgørelse, før myndigheden har gjort parten bekendt med  

 oplysningerne  

 og givet denne lejlighed til at fremkomme med en udtalelse.
Det gælder dog  

 kun,  

 hvis oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis 1)  

 	  

 det efter  

 oplysningernes karakter og sagens beskaffenhed må anses for ubetænkeligt at  

 træffe afgørelse i sagen på det foreliggende grundlag, 2)  

 	  

 udsættelse vil  

 medføre overskridelse af en lovbestemt frist for sagens afgørelse, 3)  

 	  

 partens interesse i,  

 at sagens afgørelse udsættes, findes at burde vige for væsentlige hensyn til  

 offentlige eller private interesser, der taler imod en sådan udsættelse, 4)  

 	  

 parten ikke har ret  

 til aktindsigt efter reglerne i kapitel 4 med hensyn til de pågældende  

 oplysninger, 5)  

 	  

 den påtænkte  

 afgørelse vil berøre en videre, ubestemt kreds af personer, virksomheder  

 m.v.,  

 eller hvis forelæggelsen af oplysningerne for parten i øvrigt vil være  

 forbundet med væsentlige vanskeligheder, eller 6)  

 	  

 der ved lov er  

 fastsat særlige bestemmelser, der sikrer parten adgang til at gøre sig  

 bekendt  

 med grundlaget for den påtænkte afgørelse og til at afgive en udtalelse til  

 sagen, inden afgørelsen træffes.
 Stk. 3.  

  

 Vedkommende  

 minister kan efter forhandling med justitsministeren fastsætte regler om, at  

 nærmere angivne sagsområder, hvor bestemmelserne i stk. 2, nr. 1 eller  

 5,  

 i almindelighed vil finde anvendelse, ikke skal være omfattet af bestemmelsen  

 i  

 stk. 1.
§ 24.  

  

 En  

 begrundelse for en afgørelse skal indeholde en henvisning til de retsregler,  

 i  

 henhold til hvilke afgørelsen er truffet.
I det omfang, afgørelsen efter  

 disse  

 regler beror på et administrativt skøn, skal begrundelsen tillige angive de  

 hovedhensyn, der har været bestemmende for skønsudøvelsen.
 Stk. 2.  

  

 Begrundelsen skal endvidere om fornødent indeholde en kort redegørelse for de  

 oplysninger vedrørende sagens faktiske omstændigheder, som er tillagt  

 væsentlig  

 betydning for afgørelsen.
 Stk. 3.  

  

 § 24,  

 stk. 1, 2. pkt., og stk. 2, gælder ikke i de sager, der er nævnt i  

 § 9, stk. 4. Begrundelsens indhold kan i øvrigt begrænses i det  

 omfang, hvori partens interesse i at kunne benytte kendskab til denne til  

 varetagelse af sit tarv findes at burde vige for afgørende hensyn til den  

 pågældende selv eller til andre private eller offentlige interesser, jf.  

 § 15.
