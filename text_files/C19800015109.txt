 Ved lov nr. 233 af 4. juni 1980, der træder i kraft den 1. januar 1981, er  

 reglerne i dagpengeloven blevet ændret på følgende punkter:
I.
Udvidelse af dagpengeretten ved graviditet, barsel og adoption.
II.
Lempelse af arbejdsgivernes dagpengepligt for nyansatte.
Forlængelse  

 af tilskudsordningen vedrørende forsikringen for mindre arbejdsgivere.
 III. Ændring af fortielses- og dokumentationsregler for arbejdsgiveres  

 dagpengepligt.
IV.
Regler om beregning og udbetaling af dagpenge i arbejdsgiverperioden  

 til lønmodtagere med skiftende arbejdstid.
V.
Andre ændringer.
 Under afsnit VI omtales ikrafttrædelses- og overgangsregler vedrørende  

 ændringerne.
 Refusionsordningen for 4. og 5. uge i arbejdsgiverperioden udløber  

 automatisk den 31. december 1980. Dette omtales under afsnit II.
I UDVIDELSE AF DAGPENGERETTEN VED GRAVIDITET, BARSEL OG ADOPTION Dagpengelovens §§ 33 og 34 er ændret således, at lønmodtagere,  

 selvstændige erhvervsdrivende og medhjælpende ægtefæller er ligestillet i  

 dagpengemæssig henseende ved graviditet, barsel og adoption.
 Reglerne er følgende:
Reglerne i dagpengelovens kapitel 12 vedrører kun den økonomiske  

 kompensation i forbindelse med afholdelse af orlov på grund af graviditet,  

 barsel og adoption.
Retten til fraværet er reguleret i LOV NR. 234 AF 4. JUNI  

 1980 OM BARSELORLOV M.V.
Orlovsloven indebærer, at en kvindelig lønmodtager har en ubetinget ret  

 til at holde op med at arbejde på grund af graviditet og barsel fra det  

 tidspunkt, hvor der skønnes at være 4 uger til fødslen, og til 14 uger efter  

 fødslen.
Denne ret til fravær gælder, uanset om kvinden er berettiget til  

 graviditets- og barseldagpenge efter dagpengelovens § 34.
 Herudover indeholder loven ret til fuldt fravær i de øvrige situationer,  

 hvor en lønmodtager har ret til dagpenge ved graviditet, barsel og adoption,  

 jfr. dagpengelovens § 33, stk. 2-4, og § 34.
 Orlovsloven indebærer, at der fortsat beregnes anciennitet i  

 arbejdsforholdet under fraværet.
 Loven indeholder endvidere et forbud mod afskedigelse på grund af  

 afholdelse af orlov.
 Endelig indeholder loven en pligt til at underrette arbejdsgiveren om,  

 hvornår arbejdet genoptages efter barselorlov.
AD 1) OG 2) RET TIL DAGPENGE I 4 UGER FØR FØDSLEN OG 14 UGER EFTER FØDSLEN Efter § 33, stk. 1, 1. pkt. er en kvinde berettiget til dagpenge fra det  

 tidspunkt, hvor der skønnes at være 4 uger til fødslen (graviditetsorlov).  

 Det er kvindens egen vurdering, om der er behov for at ophøre med  

 erhvervsarbejde de sidste uger af graviditeten.
Der kræves således ikke  

 lægelig dokumentation for uarbejdsdygtighed som betingelse for at udbetale  

 dagpenge i 4 uger før fødslen.
 Udgangspunktet for fastlæggelse af dagpengeperioden er lægens udsagn om  

 det forventede fødselstidspunkt.
 I de tilfælde hvor kvinden føder FØR det forventede fødselstidspunkt, vil  

 der ikke være mulighed for tilsvarende at forlænge dagpengeperioden på 14  

 uger efter barnets fødsel, idet der er tale om to af hinanden uafhængige  

 dagpengeperioder under henholdsvis graviditetsorlov og barselorlov.
Hvis kvinden føder EFTER det forventede fødselstidspunkt, vil der kunne  

 udbetales barseldagpenge indtil fødslen, selv om kvinden allerede har fået  

 udbetalt dagpenge i 4 uger.
Den SAMLEDE dagpengeperiode før og efter fødslen  

 kan således overstige 18 uger afhængig af det faktiske fødselstidspunkt.  

 Kvinder, der har født, vil derfor altid være berettiget til dagpenge i 14  

 uger efter fødslen, jfr. § 33, stk. 1, 2. pkt.
 Social- og sundhedsforvaltningen vil kunne få oplysning om det faktiske  

 fødselstidspunkt hos folkeregisteret.
 Hvis kvinden genoptager sit arbejde inden 14-ugersperiodens udløb,  

 bortfalder dagpengeretten for resten af perioden, jfr. dog reglerne under  

 punkt 4). I særlige tilfælde, hvor kvinden i fraværsperioden varetager  

 borgerlige ombud i begrænset omfang, bevares retten til dagpenge, men der  

 udbetales nedsatte dagpenge for de dage, hvor ombudet varetages, se nedenfor  

 under punkt 6).
AD 3) RET TIL DAGPENGE FOR ADOPTANTER I 14 UGER VED ADOPTION Efter § 33, stk. 2, er der ret til dagpenge i 14 uger efter modtagelsen af  

 barnet.
Retten er ens for lønmodtagere og selvstændige erhvervsdrivende,  

 herunder medhjælpende ægtefæller.
Det er som hidtil en betingelse for ret til  

 dagpenge, at de adoptionsundersøgende myndigheder bestemmer, at en af  

 adoptanterne skal være fraværende fra arbejdet i forbindelse med modtagelsen.  

 De adoptionsundersøgende myndigheder stiller normalt betingelse om, at  

 adoptanter erklærer sig villige til at undlade at tage arbejde eller at  

 ophøre med at have arbejde uden for hjemmet i mindst 3 måneder uanset barnets  

 alder.
Dette krav stilles dog ikke, når der er tale om stedbarns- eller  

 plejebarnsadoption.
 Det er endvidere en betingelse for ret til dagpenge, at begge adoptanter  

 har dagpengegivende indtægt.
 I det omfang de adoptionsundersøgende myndigheder tillader det, kan  

 adoptanter dele dagpengeperioden.
AD 4) DELING AF 14-UGERSPERIODEN VED BARNS OPHOLD PÅ SYGEHUS Bestemmelsen i § 33, stk. 3 om ret til deling af 14-ugersperioden, når  

 arbejde genoptages i forbindelse med barnets ophold på sygehus, omfatter både  

 lønmodtagere og selvstændige erhvervsdrivende, herunder medhjælpende  

 ægtefæller.
Retten til deling af dagpengeperioden gælder også for adoptanter.  

 Der er ret til dagpenge for resten af 14-ugersperioden, når den pågældende i  

 tilknytning til barnets udskrivning på ny er fraværende fra arbejdet, såfremt  

 udskrivningen finder sted inden 6 måneder fra fødslen eller modtagelsen.
AD 5) RET TIL DAGPENGE INDEN 4-UGERSPERIODEN FØR FØDSLEN I § 33, stk. 4 er omtalt de tilfælde, hvor der kan ydes BARSELdagpenge før  

 4-ugersperioden før fødslen.
Der gøres udtrykkelig opmærksom på, at dagpenge ved fravær, der står i  

 forbindelse med graviditeten, betragtes som barseldagpenge, sådan at der fra  

 første dag udbetales dagpenge af kommunen, og sådan at det er en forudsætning  

 for udbetalingen, at de særlige indtægtsbetingelser i § 34 er opfyldt, jfr.  

 herom nærmere neden for ad 7). Uafhængigt heraf er der under graviditet ret  

 til sædvanlige sygedagpenge ved fravær, som skyldes fuld uarbejdsdygtighed  

 som følge af sygdom,når sygdommen hverken skyldes eller afgørende forværres  

 af graviditeten, og dens behandling ikke hindres af graviditeten.
Ved fortsat  

 sygefravær på 4 ugersdagen før den forventede fødsel, vil kvinden dog -  

 såfremt hun opfylder betingelserne i § 34 - overgå til barseldagpenge,  

 eventuelt nedsatte barseldagpenge hvis hun har genoptaget arbejdet delvis.
 En kvinde kan i denne situation ikke anvises arbejde inden for sit  

 fagområde, hvilket bevirker, at retten til arbejdsløshedsdagpenge fortabes.
Bestemmelsen tager sigte på tilfælde, hvor det f. eks. af  

 sikkerhedsmæssige hensyn ikke er tilladeligt, at en gravid kvinde varetager  

 arbejdet.
Som eksempel kan nævnes, at det i et vist omfang ikke er tilladt at  

 lade gravide stewardesser arbejde ombord på fly.
Hvis arbejdsgiveren har  

 mulighed for at tilbyde kvinden anden passende beskæftigelse på tilsvarende  

 lønvilkår, er der dog ikke ret til dagpenge.
Bestemmelsen kan endvidere forventes anvendt i forbindelse med udstedelse  

 af forskrifter i medfør af arbejdsmiljøloven.
Barseldagpengesager vedrørende  

 offentligt fastsatte forskrifter kan indtil videre forelægges  

 sikringsstyrelsen til vejledende udtalelse med henblik på at få fastlagt en  

 ensartet praksis.
AD 6) REGLER OM NEDSATTE DAGPENGE Ved § 33 a er chefen for sikringsstyrelsen bemyndiget til i en  

 bekendtgørelse at fastsætte nærmere regler om nedsatte dagpenge under delvis  

 fravær fra arbejdet A) ved SYGELIGT FORLØBENDE GRAVIDITET, B) i  

 4-UGERSPERIODEN før fødslen og C) ved ADOPTION.
Nedsatte dagpenge under delvis fravær fra arbejdet i forbindelse med  

 adoption har betydning, når adoptantens tilstedeværelse hjemme ikke er  

 påkrævet hele dagen.
Dette gælder de tilfælde, hvor barnet er begyndt at gå i  

 skole, og hvor de adoptionsundersøgende myndigheder finder det  

 tilstrækkeligt, at adoptanten erklærer sig villig til i mindst 3 måneder at  

 være hjemme, når barnet kommer fra skole.
Det bemærkes, at LOVEN OM BARSELORLOV M.V. ikke griber ind i bestående  

 aftaler eller overenskomster, der giver ret til deltidsansættelse.
Retten til  

 nedsatte dagpenge i de nævnte situationer forudsætter derfor, at den  

 pågældende ifølge overenskomst eller aftale har mulighed for  

 deltidsansættelse.
§ 33  a bemyndiger endvidere chefen for  

 sikringsstyrelsen til i en bekendtgørelse at fastsætte nærmere regler om  

 nedsatte dagpenge til D) personer, der i begrænset omfang varetager  

 BORGERLIGE OMBUD i fraværsperioden.
Bestemmelsen har især betydning for  

 deltagere i kommunalpolitisk arbejde.
I andre tilfælde bortfalder retten til barseldagpenge helt, når arbejdet  

 genoptages delvis.
Udbetalingen kan ikke genoptages, hvis sikrede på ny  

 bliver fraværende fra arbejdet.
AD 7) BETINGELSERNE OM INDTÆGT OG BESKÆFTIGELSE FOR UDBETALING AF DAGPENGE EFTER  

 KAPITEL 12 I § 34 er fastsat, at retten til dagpenge efter kapitel 12 er betinget af,  

 at sikrede opfylder nærmere angivne krav om en DAGPENGEGIVENDE INDTÆGT af en  

 vis størrelse.
Betingelserne er de samme for lønmodtagere og selvstændige  

 erhvervsdrivende, herunder medhjælpende ægtefæller.
Det er efter § 34 en  

 betingelse for udbetaling af barseldagpenge før 4-ugersperioden før fødslen,  

 at kvinden opfylder indtægtskravet i denne bestemmelse.
Det er ikke som  

 hidtil tilstrækkeligt, at kvinden opfylder betingelserne for udbetaling af  

 sygedagpenge.
Indtægtskravet i § 34 er uændret for lønmodtageres vedkommende.
For  

 selvstændige erhvervsdrivende og medhjælpende ægtefæller er der derimod tale  

 om ændringer.
Betingelsen i § 34, stk. 1, nr. 2 om beskæftigelse ved  

 selvstændig erhvervsvirksomhed i de sidste 4 uger betyder ikke, at  

 socialforvaltningen skal kontrollere, om virksomheden har givet indtægt af en  

 vis størrelse inden for de sidste 4 uger, da det i almindelighed ikke er  

 muligt at opgøre selvstændiges indtægt på uger eller eventuelt måneder.
Den  

 sikrede må i dagpengeanmodningen oplyse og i tvivlstilfælde dokumentere at  

 have været beskæftiget ved selvstændig virksomhed i den angivne periode.
Den selvstændige skal ligesom hidtil opgøre den årlige dagpengegivende  

 anden erhvervsindtægt på et skema, der forelægges den kommunale  

 ligningsmyndighed til kontrol.
Derimod må socialforvaltningen udøve et skøn  

 baseret på foreliggende regnskaber ved vurdering af, om betingelsen i § 34,  

 stk. 2 er opfyldt.
Når der f. eks. er tale om en forholdsvis nystartet  

 virksomhed, må opfyldelsen af indtægtskravet bedømmes ud fra regnskaber for  

 et kortere tidsrum og pågældendes erhvervsindtægter i øvrigt inden for de  

 sidste 12 måneder.
 Efter § 34, stk. 4 kan chefen for sikringsstyrelsen nu også tillade, at  

 indtægter optjent i udlandet som selvstændig erhvervsdrivende eller  

 medhjælpende ægtefælle medregnes til opfyldelse af betingelserne i § 34, stk.  

 1, nr. 2 og stk. 2.
AD 8) FORLÆNGELSE AF FRISTEN FOR ANMODNING OM DAGPENGE VED GRAVIDITET, BARSEL OG  

 ADOPTION I § 37 er fristen for anmodning om dagpenge ved graviditet og barsel eller  

 adoption forlænget fra 3 til 6 MÅNEDER efter fødslen eller modtagelsen af  

 barnet.
Indgives anmodningen senere, bortfalder retten til dagpenge.
Fristen  

 stemmer herefter overens med den frist, der er fastsat for en arbejdsgivers  

 anmodning om refusion i tilsvarende tilfælde.
II 1. LEMPELSE AF ARBEJDSGIVERNES DAGPENGEPLIGT OVER FOR  

 NYANSATTE I § 3, stk. 2 er der indført bestemmelse om, at retten til dagpenge fra  

 arbejdsgiveren tidligst indtræder 3 uger efter ansættelsen.
Denne begrænsning  

 gælder dog ikke løsarbejdere, jfr. § 13. Lempelsen omfatter nu ALLE  

 arbejdsgivere og ikke kun de mindre arbejdsgivere, der har adgang til at  

 tilmelde sig forsikringsordningen efter § 11.
Fritagelsen for at yde dagpenge ved sygdom i de første 3 uger (21  

 kalenderdage) omfatter kun nyansat personale, som er ansat med henblik på  

 varigere beskæftigelse, dvs. for mere end 3 måneder.
Lempelsen gælder derimod  

 som nævnt ikke løsarbejdere.
Det er derfor stadig en forudsætning, at  

 arbejdsgiverne kun fritages for at betale dagpenge til løsarbejdere, når  

 arbejdsgiverne enten har tilmeldt sig løsarbejderarbejdsgiverordningen eller  

 forsikringsordningen for mindre arbejdsgivere.
 Ved sygdomstilfælde, der indtræffer efter 3 ugers (21 kalenderdages)  

 ansættelse, skal arbejdsgiveren betale dagpenge, hvis lønmodtageren har haft  

 mindst 40 timers beskæftigelse inden for de sidste 4 uger før sygdommens  

 indtræden, jfr. § 3, stk. 1.
Administrationen af bestemmelsen vil ske efter de samme retningslinier,  

 som er fastsat i sikringsstyrelsens bekendtgørelse nr. 367 af 20. juni 1977  

 om lempelse af mindre arbejdsgiveres pligt til at betale dagpenge til  

 nyansatte.
Der vil blive udstedt en ny bekendtgørelse i medfør af § 3, stk. 2  

 til ikrafttræden den 1. januar 1981.
2. FORLÆNGELSE AF TILSKUDSORDNINGEN FOR FORSIKRINGEN  

 FOR MINDRE ARBEJDSGIVERE Den midlertidige ordning, hvorefter bidraget til forsikringsordningen for  

 mindre arbejdsgivere er nedsat til 11/2 pct. af arbejdsgiverens årlige  

 lønudgift, er forlænget til 1. januar 1984, jfr. § 41 a.
 3. Det understreges, at den MIDLERTIDIGE  

 REFUSIONSORDNING for arbejdsgivernes dagpengeudgifter I 4. OG 5. FRAVÆRSUGE  

 UDLØBER AUTOMATISK MED UDGANGEN AF 1980. Der kan således kun ydes refusion  

 for den del af 4. og 5. uge, der ligger før 1. januar 1981.
 Dette får betydning for tilfælde, hvor 1. fraværsdag er i perioden fra 28.  

 november til 10. december 1980. Begynder arbejdsgiverperioden f. eks. den 28.  

 november 1980, kan der ydes refusion for 4. og 5. uge bortset fra den sidste  

 dag i arbejdsgiverperioden, den 1. januar 1981. Tilsvarende gælder, at der  

 kun kan ydes refusion for een dag, den første dag af 4. uge, den 31. december  

 1980, når arbejdsgiverperioden begynder den 10. december 1980.
III 1. ÆNDRING AF REGLERNE OM BETYDNINGEN AF FORTIELSE FOR  

 ARBEJDSGIVERENS DAGPENGEPLIGT Bestemmelsen i § 5, stk. 1 er ændret således, at det for arbejdsgiverens  

 fritagelse for dagpengepligten ikke længere kræves, at fortielsen skal være  

 svigagtig.
Det er nok, at den er af VÆSENTLIG betydning for  

 ansættelsesforholdet.
 Fritagelsen for dagpengepligten omfatter foruden fortielse ved stillingens  

 overtagelse tilfælde af fortielse UNDER ansættelsen, der har betydning for  

 arbejdsgiverens mulighed for ved aftale at frigøre sig fra forpligtelsen til  

 at udbetale dagpenge, jfr. § 12. Arbejdsgiverens pligt til at yde dagpenge  

 bortfalder således i tilfælde, hvor der kunne have været godkendt en §  

 12-aftale, hvis arbejdsgiveren før sygeperioden havde været orienteret om  

 ændringer i lønmodtagerens helbredsforhold eller om forestående  

 sygehusbehandling m.v.
 Reglen omfatter således dels de tilfælde, hvor lønmodtagerens  

 sygdomsrisiko efter ansættelsen er væsentlig forøget på grund af en senere  

 indtrådt langvarig eller kronisk lidelse, (jfr. § 1, stk. 2, nr. 1, i  

 socialministeriets bekendtgørelse nr. 21 af 19. januar 1978), dels de  

 tilfælde hvor lønmodtageren skal indlægges eller behandles ambulant på  

 sygehus eller tilsvarende behandlingsinstitution, og arbejdsgiveren under det  

 bestående arbejdsforhold allerede har udbetalt dagpenge i 5 uger for samme  

 lidelse inden for de sidste 12 måneder, (jfr. § 1, stk. 2, nr. 2 b) i  

 ovennævnte bekendtgørelse).
2. ÆNDRING AF REGLERNE OM DOKUMENTATION AF SYGDOM OVER  

 FOR ARBEJDSGIVEREN Dokumentationsbestemmelsen i § 7, stk. 1 er ændret således, at for sent  

 afleveret dokumentation medfører, at retten til dagpenge fra arbejdsgiveren -  

 medmindre der foreligger særlige omstændigheder - bortfalder helt og ikke  

 først fra det tidspunkt, da dokumentationen skulle have foreligget.
Hvis f.  

 eks. en tro- og loveerklæring kræves 3. sygedag, men først afleveres 5.  

 sygedag, bortfalder retten til dagpenge fra arbejdsgiveren for hele  

 arbejdsgiverperioden og ikke først fra og med 3. sygedag.
 Der er endvidere i et nyt stk. 3 indført en indsigelsespligt for  

 arbejdsgiveren, idet denne så hurtigt som muligt skal tilkendegive over for  

 lønmodtageren, at han ikke anser sig forpligtet til at betale dagpenge på  

 grund af mangler ved dokumentationens form eller på grund af forsinkelse.  

 Bestemmelsen svarer til den indsigelsespligt, arbejdsgiveren har efter § 6  

 ved for sent anmeldt sygefravær, og skal sikre, at lønmodtageren får mulighed  

 for at rette henvendelse til kommunen uden væsentlig overskridelse af  

 anmeldelsesfristen, jfr. § 18.
 Bestemmelsen indebærer, at kravet på dagpenge fra arbejdsgiveren består,  

 hvis denne ikke så hurtigt, som det er ham praktisk muligt, gør sin  

 indsigelse vedrørende dokumentationens form eller forsinkelse gældende  

 overfor lønmodtageren.
IV INDFØRELSE AF REGLER OM BEREGNING OG UDBETALING AF DAGPENGE I  

 ARBEJDSGIVERPERIODEN TIL LØNMODTAGERE MED SKIFTENDE ARBEJDSTID I §§ 9, stk. 2 og 10, stk. 4 er chefen for sikringsstyrelsen bemyndiget  

 til i en bekendtgørelse at fastsætte særlige regler om beregning og  

 udbetaling af dagpenge til personer, der har atypisk arbejdstid og skiftende  

 antal arbejdstimer pr. uge (f. eks. holddrift i industrien eller tjeneste i  

 sygehussektoren). Baggrunden herfor er, at disse lønmodtagere, når dagpenge  

 beregnes pr. uge, i visse tilfælde opnår en relativt lavere dækning af  

 indtægtstabet under sygdom end lønmodtagere med regelmæssig eller normal  

 ugentlig arbejdstid.
 Disse persongrupper vil få en bedre dækning i forhold til det konkrete  

 indtægtstab under sygefravær, når dagpenge beregnes på grundlag af  

 timefortjenesten og udbetales pr. mistet arbejdstime.
V ANDRE ÆNDRINGER 1. § 3, STK. 1. Der er i § 3, stk. 1 som 2. pkt.  

 indsat bestemmelse om, at beskæftigelseskravet (40 timer inden for de sidste  

 4 uger) ikke gælder løsarbejdere.
Bestemmelsen præciserer gældende praksis  

 om, at en løsarbejderarbejdsgiver, der ikke betaler særligt bidrag til  

 dagpengefonden, jfr. dagpengelovens § 13 og sikringsstyrelsens bekendtgørelse  

 nr. 273 af 28. maj 1974, skal udbetale dagpenge til lønmodtagere med  

 kortvarige og tilfældige arbejdsforhold, selvom beskæftigelseskravet ikke er  

 opfyldt.
2. I §§ 10, STK. 3, 1. PKT.
OG 24, STK. 3, 1. PKT. er  

 fastsat, at den halvårlige regulering af dagpengemaksimum regnes fra 1.  

 januar og 1. juli, hvis disse datoer falder på en mandag og ellers fra den  

 mandag, der ligger nærmest den 1. januar eller 1. juli. Ændringen er  

 begrundet i edb-mæssige hensyn, idet udbetalingsugen regnes fra mandag til  

 søndag.
 Det bemærkes, at der med virkning fra 1. marts 1981 skal ske en ændret  

 regulering af dagpengenes højeste beløb, jfr. §§ 10, stk. 7 og 24, stk. 6.  

 Der henvises til sikringsstyrelsens cirkulæreskrivelse af 13. marts 1980.
 3. I § 19 er foretaget nogle redaktionelle ændringer,  

 sådan at bestemmelserne er i overensstemmelse med blanketgangen ved anmodning  

 om dagpenge fra kommunen, hvorefter anmodningsskemaet først udfyldes af  

 arbejdsgiveren, arbejdsløshedskassen eller arbejdsformidlingen og derefter  

 udleveres til lønmodtageren, som har ansvaret for anmodningens indgivelse til  

 socialforvaltningen, og som skal oplyse denne om sygdommens karakter med  

 henblik på eventuel opfølgning efter § 47.
 Der er endvidere indført en særskilt bestemmelse om afgivelse af erklæring  

 ved selvstændige erhvervsdrivendes og husførende personers anmodning om  

 dagpenge.
4. I § 23 er som NR. 4 indført en bemyndigelse for  

 socialministeren til at fastsætte særlige regler om beregning af dagpenge til  

 arbejdsledige i de første 5 uger af sygeperioden.
Reglerne vil blive udformet  

 i overensstemmelse med den praksis, hvorefter kommunen i de første 5 uger  

 udbetaler samme beløb i sygedagpenge som det, den pågældende modtog i  

 arbejdsløshedsdagpenge umiddelbart før sygdommens indtræden, således at  

 arbejdsløse i kortvarige sygdomstilfælde opnår en dækning af det aktuelle  

 indtægtstab.
 Reglerne vil blive optaget i socialministeriets bekendtgørelse om  

 dagpengegivende indtægter.
 5. I § 24, STK. 8 er det tydeliggjort, at anden hjælp  

 under uarbejdsdygtighed kun omfatter de indtægter, som den sygemeldte  

 modtager i anledning af sygdomstilfældet, f. eks. dagpenge fra en privat  

 forsikring, en privat pension eller tjenestemandspension, der er opnået på  

 grund af sygdommen, eller rente efter arbejdsskadeforsikringslovgivningen.  

 Anden hjælp omfatter derimod ikke indtægter, som modtages uafhængig af  

 sygdomstilfældet, og heller ikke sociale pensioner eller offentlig hjælp.
 Det er endvidere præciseret, at anden hjælp heller ikke omfatter  

 kontantydelser fra arbejdsgivere eller faglige sygelønsfonds, der supplerer  

 dagpengene til dækning af det aktuelle løntab.
 Socialforvaltningen må derfor være opmærksom på, om en på  

 anmodningsblanketten opgiven anden indtægt under fraværet dækker over en  

 indtægt, der udelukkende har til formål at supplere dagpengehjælpen inden for  

 den aktuelle arbejdsløn efter kollektiv overenskomst eller særlig aftale med  

 arbejdsgiveren.
 Endelig er det præciseret, at nedsættelsen også gælder dagpenge, som ydes  

 som refusion til en arbejdsgiver.
 6. Bestemmelsen i § 26, STK. 4 er ændret, således at  

 der er mulighed for at forlænge 13-ugers dagpengeperioden for andre  

 persongrupper end invalidepensionister, nemlig de personer under 67 år, der  

 er nævnt i § 26, stk. 1, nr. 1 og 2. Omfattet af bestemmelsen er således bl.  

 a. de personer, som efter deres helbredstilstand er berettiget til at modtage  

 social pension,men er afskåret herfra af de grunde, der er nævnt i § 26, stk.  

 1, nr. 2 (f. eks. manglende dansk indfødsret).
 Det er en betingelse for forlængelse af dagpengeperioden, at den  

 pågældende fortsat har tilknytning til arbejdsmarkedet, og at der er udsigt  

 til, at arbejdet kan genoptages inden for en periode af maksimalt 3-6  

 måneder.
 Beføjelsen til at træffe afgørelse om forlængelse af dagpengeperioden  

 overdrages de sociale udvalg med ankeadgang til amtsankenævn og den sociale  

 ankestyrelse (for Københavns og Frederiksberg kommuner til den sociale  

 ankestyrelse).
 Chefen for sikringsstyrelsen fastsætter nærmere regler om, hvornår  

 forlængelse kan godkendes.
 7. I § 26, STK. 5 er der tilvejebragt udtrykkelig  

 lovhjemmel for, at der ved tilkendelse af social pension kan foretages  

 fradrag i pensionen for de dagpenge, som er ydet den sikredes arbejdsgiver i  

 refusion for udbetalt løn til sikrede under sygeperioden, således at  

 pensionsansøgere, som har modtaget løn under sygdom efter  

 pensionsansøgningen, ikke stilles bedre end pensionsansøgere, der kun har  

 modtaget dagpenge.
 8. I § 27, STK. 1 er det præciseret, at arbejdsgiveren  

 ikke alene indtræder i sikredes ret til dagpenge efter udløbet af  

 arbejdsgiverperioden,men også i de tilfælde, hvor han er fritaget for  

 dagpengepligten efter reglerne i kapitel 2 og 4.
Herved præciseres endvidere, at lovens § 3, stk. 1, sammenholdt med § 10,  

 stk. 8 omfatter samtlige lønmodtagere og samtlige arbejdsgivere, uanset om  

 der udbetales løn under sygdom.
Dagpengeudvalget tager således også stilling  

 til arbejdsgiverens pligt til at udbetale dagpenge efter kapitel 2, når der  

 er udbetalt løn under sygdom ifølge lov eller overenskomst.
9. I § 27, STK. 2 er 2. pkt. ophævet, således at  

 refusionsandelen til en arbejdsgiver, selvom andelen udgør mindre end 10 pct.  

 af dagpengenes højeste beløb, fremtidig skal udbetales og ikke som hidtil  

 deles mellem de øvrige arbejdsgivere.
Ophævelsen er i overensstemmelse med  

 praksis for udbetaling af dagpenge under minimum til sikrede, når det drejer  

 sig om tilfælde med overskydende beløb og kombinerede tilfælde, hvor den  

 samlede dagpengehjælp ligger over minimum, jfr. sikringsstyrelsens  

 cirkulæreskrivelse af 19. december 1975.
10. I § 30, STK. 1, 1. PKT. er helbredsbetingelsen i  

 den frivillige sikring ændret således, at der ikke er adgang til at optage  

 personer, der efter de lægelige oplysninger skønnes at have en væsentlig  

 forøget sygdomsrisiko på grund af langvarig eller kronisk lidelse.
Efter de  

 hidtidige helbredsbetingelser har der ikke været mulighed for at nægte  

 optagelse eller forhøjelse af dagpengesatsen under hensyn til ansøgerens  

 fremtidige sygdomsrisiko.
11. I § 50 er der pålagt den sikrede oplysningspligt  

 over for henholdsvis arbejdsgiveren og det sociale udvalg vedrørende  

 forandringer i økonomiske forhold, der kan medføre ændring i eller bortfald  

 af dagpenge.
Bestemmelsen, der svarer til bistandslovens § 18, har bl. a.  

 betydning i forbindelse med bestemmelserne om modtagelse af anden hjælp, der  

 kan medføre nedsættelse af dagpengene, jfr. § 24, stk. 8.
 Endvidere er der som STK. 3 indføjet en regel om, at inddrivelse af  

 uretmæssigt oppebårne dagpenge, jfr. stk. 2, kan ske efter reglerne for  

 inddrivelse af personlige skatter, svarende til bistandslovens § 7, stk. 2,  

 jfr. § 27.
 12. I § 52 er fastsat, at enhver myndighed, der  

 behandler en sag efter denne lov, kan kræve oplysninger fra arbejdsgivere,  

 sikrede, kommunalbestyrelser, skattevæsenet, sygehuse, klinikker, behandlende  

 læger m.v., herunder indhente sygehusjournaler eller udskrifter heraf.
 Oplysningspligten gælder herefter således bl. a. også de sager, der  

 indbringes for kommunerne og dagpengeudvalget.
 Oplysningerne kan rekvireres fra de personer og institutioner, som er i  

 besiddelse af oplysninger, der er nødvendige for sagernes afgørelse.
Den oplysningspligt, der ved bestemmelsen er indført for de sikrede, har  

 sammenhæng med ændringen i § 56, hvorefter der indføres en bødesanktion for  

 de sikrede, der nægter at medvirke til sagernes oplysning.
Se nedenfor under  

 punkt 14.
13. I § 54 er som STK. 3 indføjet en ny bestemmelse om  

 klageadgangen, når kommuner er uenige om deres forpligtelser efter  

 dagpengeloven.
Tvistigheder herom afgøres af det amtsankenævn, hvorunder den  

 kommune, som forpligtelsen gøres gældende mod, hører.
Amtsankenævnets  

 afgørelse er endelig.
Den sociale ankestyrelse træffer afgørelse, når  

 forpligtelsen gøres gældende mod Københavns og Frederiksberg kommuner.
 14. Ved en ændring af lovens § 56 er der tilvejebragt  

 hjemmel for, at de sikrede, der undlader at efterkomme et krav om oplysninger  

 efter § 52, stk. 1 (jfr. ovenfor under punkt 12), kan idømmes bøde.
Sanktionen indføres, fordi det særlig under behandling af sager, der er  

 indberettet for dagpengeudvalget, har vist sig vanskeligt at motivere  

 lønmodtagere til at medvirke til sagernes oplysning, når undladelsen heraf  

 ingen dagpengemæssige konsekvenser har for pågældende som følge af kommunens  

 pligt til at yde forskud.
Selvom sanktionen i § 56 sjældent iværksættes, vil  

 alene en henvisning til bestemmelsen formentlig tilskynde de sikrede til at  

 fremkomme med de oplysninger, der er nødvendige for sagernes behandling.
VI IKRAFTTRÆDELSES- OG OVERGANGSBESTEMMELSER (§§ 2 OG 3 I ÆNDRINGSLOVEN) 1. Bestemmelsen i § 3, STK. 2 får virkning for  

 sygdomstilfælde, hvor 1. hele fraværsdag er den 1. januar 1981 eller senere,  

 uanset om nyansættelsen har fundet sted inden 1. januar 1981.
 2. Bestemmelsen i § 5, STK. 1 og § 7, STK. 1 OG STK.  

 3, får virkning for sygetilfælde, hvor 1. hele fraværsdag er den 1. januar  

 1981 eller senere.
 3. Bestemmelsen i § 26, STK. 4, får virkning fra 1.  

 januar 1981, således at dagpengeudbetalingen efter de herom fastsatte regler  

 kan genoptages fra denne dato under en løbende sygeperiode, uanset om  

 udbetalingen er ophørt på grund af varighedsbegrænsningen, hvis dette er sket  

 inden for de seneste måneder.
 4. Bestemmelsen i § 30, STK. 1, 1. PKT. har virkning  

 for tilfælde, hvor anmodning om sikring af dagpenge eller forhøjelse af  

 tidligere sikrede dagpenge indgives til sikringsstyrelsen 1. januar 1981  

 eller senere.
 5. Bestemmelserne i §§ 33, 33A OG 34 SAMT 37 har  

 virkning for tilfælde, hvor fødslen finder sted eller adoptivbarnet modtages  

 den 1. januar 1981 eller senere, jfr. § 2, stk. 2 i lov nr. 233 af 4. juni  

 1980.
Der kan således i visse tilfælde blive tale om efter 1. januar 1981 at  

 udbetale dagpenge med tilbagevirkende kraft.
Dette gælder f. eks. de nye  

 bestemmelser om udbetaling af dagpenge efter § 33, stk. 4.
Personer, der ved lovens ikrafttræden får udbetalt dagpenge efter de  

 hidtidige regler under en løbende fraværsperiode på grund af graviditet,  

 barsel eller adoption, får straks efter lovens ikrafttræden dagpengeret i  

 overensstemmelse med de nye regler.
Kvinder, der ved lovens ikrafttræden  

 modtager dagpenge i perioden fra 8 uger til 4 uger før det forventede  

 fødselstidspunkt, har i overgangsperioden fortsat ret til dagpenge, jfr. § 3  

 i lov nr. 233 af 4. juni 1980.
EKSEMPEL 1 En lønmodtager har efter de hidtidige regler modtaget dagpenge i 8 uger  

 før fødslen DEN 3. DECEMBER 1980, og der er udbetalt dagpenge i 4 uger efter  

 fødslen ved lovens ikrafttræden 1. januar 1981. Ifølge de nye regler kan der  

 udbetales dagpenge i 10 uger endnu.
EKSEMPEL 2 En lønmodtager påbegynder barseldagpengeperioden 26. november 1980 med  

 forventet fødselstidspunkt 21. januar 1981. Fødslen finder sted den 28.  

 januar 1981. Pågældende er berettiget til dagpenge i de 9 uger før fødslen og  

 14 uger efter fødslen.
 6. § 54, STK. 3.
 Sager, som fra 1. januar 1981 skal indbringes for amtsankenævnet,  

 behandles af sikringsstyrelsen, hvis de er indbragt for denne inden nævnte  

 dato.
