Landsskatteretskendelse af 8. april 2002 vedr.  

 efteropkrævning af told og moms af varer forarbejdet i Ungarn Klagen skyldes, at toldcentret har foretaget efteropkrævning af  

 told for perioden 1. januar 1997 til 31. juli 1999 med i alt 242.858 kr. hos  

 A  

 A/S og moms med 501.037 kr., idet virksomheden ikke har søgt om bevilling til  

 passiv forædling og følgelig ikke er anset for berettiget til fradrag for de  

 udførte varer i forbindelse med indfortoldning.
Det er oplyst, at virksomheden driver produktion og salg af  

 underbeklædning og tøj.
Produktionen foregår på egen systue, idet der dog har  

 været forarbejdning i Ungarn.
Virksomheden har oplyst, at man i 1998 af konkurrencemæssige  

 grunde var nødsaget til at lade syning af undertøj til militæret foregå i  

 Ungarn.
Da det var første gang virksomheden skulle forestå en sådan forædling  

 i  

 udlandet, forespurgte man told- og skatteregionen om, hvorledes man skulle  

 forholde sig med hensyn til udarbejdelse af udførelsespapirer m.v.  

 Virksomheden  

 fik forevist udførelsespapirer samt EUR Certifikat og fik samtidig forklaret,  

 hvilke koder, der skulle anvendes, herunder bl.a. koden for oprindelseslandet  

 for garnet, der i dette tilfælde var Indien.
Virksomheden udfyldte derefter  

 selv papirerne og forelagde inden afsendelse proformafaktura,  

 udførelsesangivelse samt EUR certifikat for told- og skatteregionen med  

 anmodning om godkendelse og påtegning på EUR certifikatet.
Kopi af proformafaktura, de første udførelsespapirer af 26. maj  

 1998 samt varecertifikat er fremlagt.
Kopi af EUR-certifikatet er uden kopi  

 af  

 bagsiden med eksportørens erklæring.
Der er imidlertid fremlagt EUR  

 certifikat  

 af 10. september 1998, hvor eksportørens erklæring på bagsiden fremgår.
Af udførelsesangivelsen fremgår, at varen er angivet med  

 procedurekode 2500  2 og oprindelseskode 664. I EUR varecertifikatet er  

 der i  

 rubrik 4 angivet EU som oprindelsesland, og i eksportørens erklæring heri er  

 det angivet oprindelse Danmark Det er oplyst, at toldcentret foretog kontrol i virksomheden ved  

 et besøg den 25. august 1999. Regnskabsgennemgangen omfattede perioden 1.  

 januar 1998 til 31. juli 1999. Målet med kontrollen var at konstatere,  

 hvorvidt  

 der var anvendt tredjelandsråvarer til passiv forædling i Ungarn, og om  

 færdigvarerne heraf var genindført med præferencetold.
Toldcentret har ved den påklagede afgørelse efteropkrævet et  

 toldbeløb på 242.858 kr. og et momsbeløb på 501.037 kr. for perioden 1.  

 januar  

 1997 til 31. juli 1999. Der er herved henset til, at virksomheden i perioden  

 importerede garn fra Indien/Pakistan.
Toldcentret har ved sammenholdelse af  

 toldværdi og betaling fundet, at der ikke er konstateret fejl i forbindelse  

 med  

 denne import.
Tredjelandsgarnet er forarbejdet til metervarer hos 2 firmaer i  

 Danmark, hvorefter det er sendt til forarbejdning i Ungarn under angivelse af  

 ordningen for passiv forædling.
I forbindelse med udførslen til Ungarn, er  

 der  

 fejlagtigt udstedt EUR certifikat på varerne.
Af den medindgåede Ungarn  

 aftale,  

 fremgår det, at metervarer i toldtariffens kapitel 60 skal være forarbejdet  

 helt fra fiberstadiet for at opnå EU præferenceoprindelse.
På trods af, at  

 virksomheden udfører varer til Ungarn under ordningen for passiv forædling,  

 genindføres der ingen varer under denne ordning.
Al import fra Ungarn bliver  

 angivet som almindelig import under procedurekode 40000. Som grundlag for  

 beregningen af toldværdien har man udelukkende anvendt faktura til  

 forarbejdning  

 i Ungarn, men i henhold til Toldvejledningens afsnit A.6.1.3.3 samt  

 toldkodeksens artikel 32, stk. 1, litra b, skal der til fakturaprisen lægges  

 værdien af råmaterialer mv. leveret af køberen, samt eventuelle omkostninger  

 køberen måtte have i forbindelse med fragten fra forarbejdningsvirksomhedens  

 til køberen.
I det konkrete tilfælde er det dog blevet oplyst og bekræftet,  

 at  

 alle fragtudgifter fra Ungarn til Danmark betales af  

 forarbejdningsvirksomheden.
Virksomheden har ikke søgt om bevilling til passiv forædling hos  

 Told- og Skat og kan derfor ikke få fradrag for de udførte varer i  

 forbindelse  

    

  

 med indfortoldningen.
Der er  

 derfor opkrævet tarifmæssig told af den fulde værdi for varer, som er  

 forarbejdet på basis af råvarer med tredjelandsoprindelse.
 Efterbetalingen er opgjort på baggrund af Business Objects  

 udsøgninger, som er sammenholdt med fortoldninger, udførsler og øvrige  

 regnskabsbilag i virksomheden.
   

  

 Opgørelse af  

 efterbetaling (kr.):
 Toldværdi:
 Udførte varer  

  

 :
Ekspeditions nummer (fejlagtigt edb registreret som 213.200 kr.) 23.200 Øvrige udførte varer 1.708.519 1.731.719 Råvarer med EU oprindelse (frotteskjorter) 159.397 Udførte varer uden oprindelse i alt 1.572.322 Forarbejdningsløn:
Indført som varekode 9990990200 13.543 Øvrige indførte varer 489.878 503.421 Forarbejdningsomkostninger for varer med EU oprindelse (frotteskjorter) 51.921 Indførte varer uden oprindelse i alt 451.500 Toldpligtig toldværdi i alt 2.023.822 Toldsats 12 % Told:  

 2.023.822 x 12 % 242.858 Momspligtig værdi 1.731.719 503.421 242.858 2.477.998 Moms: 2.477.998 x 25 % 619.499 Angivet moms Difference 118.462 501.037 Efterbetaling i alt 743.895 Toldcentret har under sagens behandling over for  

 Landsskatteretten anført, at ved afstempling af EUR 1 certifikater ved  

 toldcentrene sker der i sjældne tilfælde sammenholdelse med fakturaer, idet  

 der  

 ikke kan anføres større mængder, end der reelt udføres til tredjeland.  

 Udførelsesangivelsernes oplysninger kontrolleres ikke, da denne  

 kontrolinstans  

 er henlagt til kontrolbesøg i virksomhederne.
På bagsiden af EUR 1  

 certifikaterne erklærer virksomheden, at varerne omfattet heraf har  

 præferenceoprindelse.
Da virksomheden samtidig forpligter sig til på  

 myndighedernes forlangende at fremlægge enhver yderligere dokumentation  

 (f.eks.  

 i forbindelse med en verifikationsanmodning fra udlandet) sker der ikke i  

 afstemplingsfasen nogen dybere kontrol af det anførte.
Toldcentret har videre  

 anført, at virksomheden i de fremlagte EUR 1 certifikater har anført, at  

 metervarerne har dansk oprindelse.
Der forefindes ved regionen ikke notater  

 eller lignende, hvor virksomheden har anmodet om vejledning eller lignende  

 vedr. passiv forædling eller præferenceregler.
Toldcentret har for så vidt  

 angår bevilling til passiv forædling anført, at vejledning i specifikke  

 toldrelaterede områder kun finder sted i det omfang, virksomhederne anmoder  

 herom.
Det er hertil anført, at toldcentret ikke af fortoldninger eller  

 leverandørfakturaer kunne konstatere, at virksomheden selv havde leveret de  

 medgåede råmaterialer.
Hertil kommer, at toldcentrets angivelseskontrol er  

 begrænset til validiteten af de udfyldte rubrikker, og at en egentlig  

 angivelseskontrol finder sted ved udgående kontrol i virksomheden.
Det er tillige anført, at selvom toldcentret havde været klar  

 over, at der var tale om forarbejdning af egne råmaterialer, ville der ikke  

 nødvendigvis være behov for vejledning i bevilling til proceduren passiv  

 forædling.
Varer med præferenceoprindelse, som er omfattet af denne  

 procedure,  

 kræver ikke bevilling fra toldcentret.
Disse varer kan alene  

 afgiftsberigtiges  

 af forarbejdningsomkostningerne med henvisning til Momslovens § 32, stk. 3.
Toldcentret har anført, at bevilling til passiv forædling ikke  

 kan udstedes med tilbagevirkende kraft ifølge gennemførelsesbestemmelserne  

 (forordning 2454/93 med senere ændringer) artikel 751, stk. 1. Toldcentret  

 har  

 endelig henvist til, at Kommissionen tidligere har taget stilling til  

 lignende  

 sager.
Der er vedlagt 3 beslutninger, som er truffet efter anmodninger fra  

 henholdsvis Tyskland og Danmark.
 Told- og Skattestyrelsen har under sagens behandling over for  

 Landsskatteretten oplyst, at Kommissionen efter forelæggelse af en sag om  

 myndighedsfejl ved udstedelse af oprindelsesdokumentation ved beslutning af  

 26.  

 april 2000 har truffet en for den pågældende ansøger ugunstig afgørelse, idet  

 der er henvist til anonymiseret kopi heraf.
 Klagerens revisor har over for Landsskatteretten nedlagt påstand  

 om, at godtgørelse eller fritagelse for importafgifter med 188.679 kr.  

 Subsidiært har han nedlagt påstand om, at der sker forelæggelse for  

 Kommissionen.
Revisoren har til støtte herfor gjort gældende, at  

  

 myndighederne har  

 begået fejl i forbindelse med behandlingen af indfortoldningsangivelsen, idet  

 virksomheden korrekt angiver i rubrik 37, at der er tale om passiv forædling  

 (2500), hvortil der i så fald skulle være bilagt Toldvæsenets bevilling til  

 passiv forædling, jf. artikel 220, nr. 2 i toldkodeks, at  

  

 det påhviler den  

 myndighed, der afstempler EUR 1 certifikatet at undersøge varernes  

 oprindelsesstatus og kontrollere de øvrige oplysninger i certifikatet, jf.  

 artikel 128, nr. 6 i toldkodeks om betingelserne for dokumentets udstedelse  

 er  

 til stede at  

  

 Told og Skat burde  

 have reageret i forbindelse med afstempling af EUR 1 certifikatet, idet  

 virksomheden fejlagtig angav, at varen havde EU-oprindelse på trods af, at  

 det  

 af fortoldningsangivelsen, som Told og Skat fik forevist, fremgik, at varen  

 havde oprindelse i Indien (oprindelseskode 664), og at  

  

 Told og Skat burde  

 have reageret i forbindelse med afstempling af EUR 1 certifikatet, idet  

 virksomheden på bagsiden havde erklæret, at varerne havde oprindelse i  

 Danmark  

 til trods for, at bomuldsgarn til metervarer efter det oplyste slet ikke  

 spindes i Danmark.
Det må forventes, at især den stedlige told- og  

 skatteregion  

 var bekendt hermed.
 Det er endelig gjort gældende, at det tab, som virksomheden led  

 ved ikke at have ansøgt om bevillig til passiv forædling ikke står i rimeligt  

 forhold til det faktum, at disse bevillinger gives helt rutinemæssigt, at  

 virksomheden har været i god tro om, at dokumenterne har været udfyldt  

 korrekt,  

 og at Toldvæsenets godkendelse og vejledning har medvirket til virksomhedens  

 vildfarelse.
Virksomhedens revisor har til det af toldcentret anførte over  

 for Landsskatteretten anført, at toldcentret ikke bestrider, at de ved  

 afstempling og underskrift i rubrik 11 i EUR 1 certifikatet har attesteret at  

  

 rigtig og bekræftet  

 erklæring foreligger at  

  

 udstedelsesland  

 eller territorium er Danmark/EF Det er videre anført, at toldcentret erkender, at oplysninger om  

 udstedelsesland ikke er kontrolleret til udførelsesangivelser, og at der i  

 øvrigt ikke i afstemplingsfasen er foretaget nogen dybere kontrol.
Det er  

 derfor gjort gældende, at toldcentret ved den urigtige erklæring har været  

 medvirkende til, at virksomheden har været i god tro om, at dokumenterne var  

 udfyldt korrekt.
Det er videre anført, at toldcentret er ansvarlige for  

 rigtigheden af det, der attesteres uanset om, kontrollen foretages før eller  

 efter attestationen.
 Revisoren har til støtte for den subsidiære påstand anmodet om  

 at få forelagt sagen for kommissionen som et tvivlstilfælde, jf. art. 871 i  

 gennemførelsesbestemmelserne til toldkodeks.
 Klagerens revisor har anført, at den af Told- og Skattestyrelsen  

 påberåbte afgørelse afviger nærværende sag, idet myndighederne i nærværende  

 sag  

 ved en ganske simpel kontrol af de dokumenter, der blev forelagt, kunne have  

 afsløret, at varen ikke havde oprindelse i Danmark, idet der var anført  

 oprindelseskode 664 i udførelsesdokumenterne.
Landsskatteretten skal  

 udtale Det fremgår af artikel 220 i Toldkodeksen (Rådets forordning  

 (EØF) nr. 2913/92 med senere ændringer):
 Stk. 1.  

  

 Hvis det  

 afgiftsbeløb, som følger af en toldskyld, ikke er bogført i henhold til  

 artikel  

 218 og 219 eller er bogført for lavt i forhold til det efter lovgivningen  

 skyldige beløb, skal bogføringen af det afgiftsbeløb, der skal opkræves eller  

 efteropkræves, ske senest to dage efter det tidspunkt, hvor toldmyndighederne  

 er blevet klar over situationen, og kan beregne det efter lovgivningen  

 skyldige  

 beløb og fastslå hvem, der er debitor (efterfølgende bogføring). Denne frist  

 kan forlænges efter artikel 219, 2.
Stk. 2.  

  

 Bortset fra  

 de tilfælde, der er nævnt i artikel 217, stk. 1, andet og tredje afsnit,  

 foretages der ikke efterfølgende bogføring når a) b)  

  

 det efter  

 lovgivningen skyldige afgiftsbeløb ikke er blev bogført som følge af en fejl,  

 som toldmyndighederne selv har begået, og som debitor ikke med rimelighed  

 kunne  

 forventes at have opdaget, hvis sidstnævnte i øvrigt i forbindelse med  

 toldangivelsen har handlet i god tro og overholdt samtlige bestemmelser i de  

 gældende forskrifter.
 Ifølge retspraksis hos EF-domstolen er det kun fejl, der kan  

 tilskrives en aktiv adfærd fra de kompetente myndigheders side, der åbner  

 mulighed for undladelse af en efterfølgende bogføring af importafgifter, og  

 der  

 er ikke tale om en aktiv adfærd fra disse myndigheders side, når de er blevet  

 vildledt af eksportørernes urigtige angivelser.
Det bemærkes, at der i nærværende sag er sket afstempling af EUR  

 certifikaterne af toldcentret, men at udførselsangivelsernes oplysninger ikke  

 i  

 den forbindelse har været undergivet en kontrol.
På bagsiden af EUR 1  

 certifikaterne har virksomheden erklæret, at varerne omfattet heraf har  

 præferenceoprindelse.
 Retten finder ikke, at toldcentrets afstempling af EUR  

 certifikaterne eller toldcentrets manglende vejledning om ansøgning om  

 bevilling til passiv forædling kan karakteriseres som en aktiv fejl fra  

 toldcentrets side, og retten finder således, at betingelsen om, at det efter  

 lovgivningen skyldige afgiftsbeløb ikke er blev bogført som følge af en fejl,  

 som toldmyndighederne selv har begået, ikke er opfyldt.
 Toldkodeksens artikel 239, stk. 1, om muligheden for  

 toldgodtgørelse, angiver følgende:
Godtgørelse af eller fritagelse for import- eller  

 eksportafgifter kan indrømmes i andre situationer end dem, der er omhandlet i  

 artikel 236, 237 og 238, - som fastlægges efter udvalgsproceduren - som skyldes omstændigheder, hvor den berettigede ikke har  

 gjort sig skyldig i urigtigheder eller åbenbar forsømmelighed.
De  

 situationer,  

 hvor denne bestemmelse finder anvendelse, samt de nærmere procedureregler  

 herfor fastlægges efter udvalgsproceduren.
Godtgørelse eller fritagelsen kan  

 undergives særlige betingelser. Særlige gennemførelsesbestemmelser til kodeksens artikel 239 er  

 fastsat i gennemførelsesbestemmelsernes artikel 899-909. Idet de  

 omstændigheder  

 som efter det foreliggende har dannet grundlag for selskabets anmodning om  

 godtgørelse, ikke kan anses at svare til en af de i artikel 900, 901 eller  

 903  

 omhandlede omstændigheder, findes der ikke at være hjemmel i artiklerne  

 899-904, om afgørelser der træffes af medlemsstaternes toldmyndigheder, til  

 at  

 yde godtgørelse for tolden af de omhandlede varer.
 Idet Landsskatteretten derudover finder, at der ikke uden tvivl  

 kan anses at foreligge sådanne særlige omstændigheder som omhandlet i  

 gennemførelsesbestemmelsernes artikel 905, findes der ikke at være hjemmel i  

 toldkodeksen eller gennemførelsesbestemmelserne for Landsskatteretten til at  

 træffe afgørelse om ydelse af toldgodtgørelse for de omhandlede varer.
 For så vidt angår virksomhedens subsidiære påstand bemærkes, at  

 det følger af gennemførelsesbestemmelsernes artikel 905, stk. 1, at den  

 medlemsstat, hvorunder den toldmyndighed, der har fået forelagt en  

 godtgørelses- eller fritagelsesansøgning i medfør af toldkodeksens artikel  

 239,  

 stk. 2, hører, forelægger sagen for Kommissionen, i tilfælde hvor  

 toldmyndigheden: ikke er i stand til på grundlag af bestemmelserne i  

 artikel  

 899 at træffe afgørelse, og ansøgningen indeholder begrundelser, der kan  

 udgøre  

 en særlig situation, som skyldes omstændigheder, hvor den berettigede ikke  

 har  

 begået urigtigheder eller gjort sig skyldig i åbenbar forsømmelighed.
 På det foreliggende grundlag, og på grundlag af EF-domstolens og  

 Kommissionens praksis vedrørende anvendelsesområdet for toldkodeksens artikel  

 239 og gennemførelsesbestemmelsernes artikel 905, stk. 1, herunder bl.a.  

 Kommissionens beslutning af 26. april 2000, finder retten ikke tilstrækkeligt  

 grundlag for at antage, at der foreligger sådanne særlige omstændigheder som  

 omhandlet i gennemførelsesbestemmelsernes artikel 905, stk. 1. Retten finder  

 derfor ikke fornødent grundlag for i medfør af toldkodeksens artikel 239, jf.  

 gennemførelsesbestemmelsernes artikel 905, stk. 1, at pålægge  

 toldmyndighederne  

 at forelægge sagen for Kommissionen.
 Den påklagede afgørelse stadfæstes derfor.
