 Grundværdien for et parcelhus blev af Landsskatteretten ansat uden  

 anvendelse af byggeretsværdiprincippet under henvisning til ejendommens  

 beliggenhed i et område udlagt til erhvervsformål.
 LSR 670-8401-5109 af 3. november 1988.
 A klagede over den af skyldrådet ved 18. almindelige vurdering pr. 1.  

 januar 1986 foretagne ansættelse af grundværdien til 105.000 kr. med påstand  

 om nedsættelse.
Klageejendommen - et parcelhus - omfattede et grundareal på 950 m2 og var  

 beliggende i et område udlagt til erhvervsformål med tilladt opførelse af en  

 funktionærbolig på hver ejendom.
Ejendommen var erhvervet af klageren pr. 1.  

 september 1985 for en kontantomregnet købspris på 338.403 kr.
 Til støtte for påstanden gjorde klageren bl.a. gældende, at ejendommen var  

 beliggende i et udpræget industrikvarter.
Landsskatteretten bemærkede, at grundværdien i medfør af vurderingslovens  

 bestemmelser udgør grundens handelsværdi i ubebygget stand, hvorved forstås  

 den bedste anvendelse ved salg i det åbne marked til en fornuftig køber.
I  

 bedømmelsen indgår hensyn til grundens beliggenhed, form og  

 udnyttelsesmuligheder i forhold til de gældende planlægningsbestemmelser.
 Landsskatteretten ansatte herefter grundværdien uden anvendelse af  

 byggeretsværdiprincippet til 40 kr. pr. m2 eller 38.000 kr. under henvisning  

 til det oplyste om grundens beliggenhed i et område udlagt til  

 erhvervsformål.
 Ejendomsværdien blev stadfæstet bl.a. under hensyn til den af klageren 4  

 måneder forud for vurderingstidspunktet erlagte købesum for ejendommen.
