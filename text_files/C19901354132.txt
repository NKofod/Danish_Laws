Fremavl af sædekorn må kun ske på grundlag af avlskontrakt mellem  

 firma og avler.
Avlskontraktformularen skal indeholde oplysninger svarende  

 til vedlagte bilag, og den skal godkendes af Plantedirektoratet.
 Ifølge sædekornsbekendtgørelsen må fremavl af sædekorn kun ske på grundlag  

 af en skriftlig kontrakt mellem en sædekornsvirksomhed og den enkelte avler.  

 Kontraktformularen skal være godkendt af Plantedirektoratet.
På given foranledning skal vi minde om, at enhver ændring af  

 kontraktformularerne skal godkendes af Plantedirektoratet.
Avlskontrakterne  

 skal som minimum indeholde bestemmelser som vist i vedlagte bilag.
Disse  

 bestemmelser er tidligere fastsat i overensstemmelse med anbefaling fra  

 Frøkontrolkommissionens Kontaktudvalg for Sædekorn.
Det skal understreges, at  

 Plantedirektoratet ikke kan godkende indgåede avlskontrakter, hvor der tages  

 forbehold for de obligatoriske bestemmelser i avlskontrakten, herunder punkt  

 1.1 og 1.2.
 Såfremt der er sket ændring i Deres firmas fremavlskontraktformular i  

 forhold til den udgave, der tidligere er godkendt, beder vi om at få tilsendt  

 et eksemplar til godkendelse.
 Plantedirektoratet foretager hvert år stikprøvevis kontrol med, at de  

 kontrakter, der er indgået i forbindelse med de under avlskontrollen anmeldte  

 fremavlsarealer, opfylder de gældende bestemmelser.
 Plantedirektoratet kan ikke godkende avl fra fremavlsarealer, hvor det  

 konstateres, at kontraktforholdet ikke er i orden.
I øvrigt henvises til Plantedirektoratets meddelse nr.
SÆ-8/90 af 16.  

 marts 1990 vedrørende checkliste til brug ved kontrahering af fremavlsarealer  

 og forslag til folder til udsendelse til fremavlere.
Med venlig hilsen Anita Kjeldsen Følgende information skal påtrykkes formularen:
 Regler for avlskontrol m.v.
Avlskontrollen gennemføres i henhold til Plantedirektoratets regler for  

 avlskontrol og certificering af sædekorn, der er gældende for den pågældende  

 avlssæson.
Kontrollørens indstilling om godkendelse eller kassation kan kun  

 forventes stadfæstet af Plantedirektoratet, hvis den er i fuld  

 overensstemmelse med nævnte regler.
 Ved bedømmelsen lægger Plantedirektoratet især vægt på:
 Det er vigtigt, at alle de af kontrolløren givne forskrifter overholdes.
Udlæg af basissæd og certificeret sædekorn 1. generation må besigtiges af  

 firmakontrollører autoriseret af Plantedirektoratet.
Plantedirektoratet  

 foretager stikprøvekontrol på en del af disse arealer.
Denne kontrol benævnes  

 efterkontrol.
Efterkontrolløren må ikke give avleren forholdsregler om lugning,  

 fraskæring m.v. og skal ikke foretage indstilling om godkendelse eller  

 kassation af avlen.
Efterkontrolløren skal rapportere til Plantedirektoratet  

 samt meddele firmaets kontrollør om konstaterede forhold, der kan tillægges  

 betydning ved Plantedirektoratets bedømmelse.
Firmaets kontrollør skal på  

 grundlag af efterkontrollørens oplysninger samt egne iagttagelser træffe de  

 nødvendige foranstaltninger samt foretage indstilling til Plantedirektoratet  

 om avlens godkendelse eller kassation.
Klagemulighed Kontrollørens indstilling om kassation eller nyt marksyn som betingelse  

 for godkendelse kan af såvel avler som firma indankes for Plantedirektoratet.  

 Klage skal indgives snarest muligt og - af hensyn til mulighed for vurdering  

 af klagen - senest 1 uge fra den dato, hvor meddelsen er givet.
Plantedirektoratets afgørelse i klagesagen træffes snarest muligt og  

 meddeles til avleren og firmaet.
Klage over Plantedirektoratets afgørelse kan  

 af såvel avler som firma indbringes for landbrugsministeren.
