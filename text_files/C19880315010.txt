I.
Orientering.
 1. F-gasbeholdere med rumindhold på mere end 2400 l  

 skal undersøges periodisk, jf. »Forskrifter for periodiske undersøgelser  

 af visse trykbeholdere« (publikation 48/1974).
Det har dog siden 1982 været praksis at fritage tildækkede F-gasbeholdere  

 fra den 3-årlige besigtigelse, hvilket almindeligvis betyder at afdækning af  

 beholderen for periodisk besigtigelse kun skal foretages med 12-årlige  

 intervaller.
Det er en betingelse herfor at anlægget indrettes og udføres på  

 særlig måde, se pkt. 2.
 2. Fritagelse gives ved dispensation i enkelttilfælde  

 med hjemmel i § 19 i trykbeholderbekendtgørelsen (bek. nr. 566 af 22.12.71).
 Dispensation gives for såvel anlæg med tildækning af nedgravet beholder  

 som anlæg med tildækning af beholder over jorden, når følgende er opfyldt:
 Det er en forudsætning, at beholderen er forskriftsmæssigt  

 konstruktionsgodkendt og fremstillingskontrolleret af arbejdstilsynet, og at  

 gældende regler for anlæggets opstilling og placering er overholdt, bl.a.  

 Tekniske forskrifter for F-gas udgivet af Statens brandinspektion i 1985.
Herudover er betingelserne, at a.
Beholderen sandblæses udvendigt til rensningsgrad minimum SA 2 1/2, DS  

 2019 (1967).
b.
Beholderen beklædes med iso-phtalsyrepolyester armeret med 2 lag  

 pulverbunden måtte af E-glas, minimum vægt 450 g/m2. Rør i grusfyld og beton  

 skal beskyttes.
Mulighederne er afhængige af beholderleveransen.
Hvis  

 beholderen er forsynet med lange, polyesterbelagte studse, kan anvendelsen af  

 polyethylenkrympeslanger med indvendigt klæbelag foreslås.
c.
Beholderen inspiceres for beklædningens lagtykkelse (min. 2 mm) og  

 poretæthed (15.000 volt).
d.
Beholderen isoleres elektrisk fra andre installationer ved isolerende  

 samlinger på samtlige rørforbindelse.
Der må ikke være jordede  

 el-installationer mellem ovennævnte samlinger og beholdere.
e.
Beskyttelsesanlægget udføres således, at potentialmålinger uden videre  

 kan foretages midt på en endebund samt et sted på tankens nederste  

 frembringer.
f.
Beholder og rørforbindelse holdes fri af betonkonstruktionernes  

 jernarmering.
g.
Der anvendes harpet grus som fyld om beholderen.
h.
Der etableres effektivt dræn under beholderbunden, og ved nedgravede  

 beholdere tillige omkring beholderen.
i.
De anvendte prøveplader forsynes med et ø 5 mm hul i beklædningen.
j.
Den elektriske fraisolering kontrolleres med intervaller på et år på  

 foranledning af anlæggets ejer.
Målingerne (ohm-meter) skal registreres og på  

 forlangende kunne dokumenteres.
Med hensyn til pkt. a-c skal der foreligge en fabrikanterklæring om, at  

 kvaliteten af overfladebehandlingen er kontrolleret med tilfredsstillende  

 resultat.
Ved seriefremstilling af beholdere med glasfiberbeklædning kan  

 fabrikantens stikprøvekontrol af overfladebehandlingen som led i en løbende  

 produktionskontrol accepteres.
II.
Instruktion.
 Ovenstående praksis er stadig gældende.
 Kredsene er bemyndiget til at meddele dispensation, når de angivne  

 forudsætninger og betingelser er opfyldt, jf. pkt. 1 og 2.
 Inden en dispensation gives, skal kredsen foretage opstillingseftersyn af  

 anlægget og i forbindelse hermed kontrollere, at der foreligger dokumentation  

 for, at den katodiske beskyttelse er forsvarligt udført og at en  

 fabrikanterklæring vedrørende overfladebehandling foreligger.
 Dispensation gives indtil videre, idet beholderen skal kræves afdækket for  

 en nærmere undersøgelse, dersom de periodiske besigtigelser af prøvepladen  

 afslører unormale tæringsangreb på denne, eller nye erfaringer med den  

 anvendte fremgangsmåde tilsiger det.
Senest 1 år efter tildækning og ibrugtagning besigtiger kredsen  

 prøvepladen.
Under forudsætning af, at denne besigtigelse ikke giver  

 anledning til bemærkninger, gentages besigtigelsen af prøvepladen hvert 3.  

 år.
III.
Ikrafttræden.
 Straks.
