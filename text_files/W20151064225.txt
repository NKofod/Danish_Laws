Ligestillingsnævnets afgørelse J.nr.
E. 2.5.9 Ligestillingsnævnet kunne ikke behandle en klage, der vedrørte fastsættelse af samvær med klagerens barn, da klagen ikke vedrørte forskelsbehandling på grund af køn. ¬¬En mand klagede over, at fædre diskrimineres i relation til samvær med deres børn, når forældre flytter fra hinanden.
Ligestillingsnævnet fandt, at klagen ikke vedrørte forskelsbehandling på grund af køn, da de regler og den praksis, som klageren henviste til om fastsættelse af samvær, anvendes i forhold til både mænd og kvinder, der ikke bor sammen med deres barn.
Sagen afvistes herefter i medfør af ligestillingslovens § 20.
