Nr LSF 57 Forslag til Lov om ændring af lov om biblioteksafgift (Beløbsgrænser og  

 revisionsfrist) Fremsat af kulturministeren (Jytte Hilden) den 6. november 1996 Vedtaget ved tredjebehandling den 20. december 1996 Lov nr. 1206 af 27/12/1996 § 1 I lov nr. 354 af 6. juni 1991 om biblioteksafgift, som ændret ved § 7 i  

 lov nr. 449 af 30. juni 1993, foretages følgende ændringer:
 1. § 3, stk. 4, ophæves.
 2. § 4 affattes således:
» § 4. Afgiften til de berettigede efter §§ 2 og 3 fordeles på  

 grundlag af sidetal pr. titel og antallet af udlånsenheder pr. titel, hvormed  

 de berettigede er repræsenteret i bibliotekerne.
For lydbånd m.v. er  

 grundlaget indlæste minutter i stedet for sidetal.
 Stk. 2. Berettigede efter § 2, stk. 1, nr. 2, modtager kun en  

 tredjedel afgift.
Stk. 3. Fra og med 1999 udbetales der til en berettiget person  

 ikke over 200.000 kr. i biblioteksafgift.
Beløbsgrænsen reguleres herefter  

 årligt med satsreguleringsprocenten, jf. lov om en satsreguleringsprocent.
Stk. 4. Kulturministeren fastsætter nærmere regler om ydelse af  

 afgift efter stk. 1. Der kan herunder fastsættes regler om, at beløb under en  

 bestemt grænse ikke kommer til udbetaling, samt om, at særlige kategorier af  

 de i § 2 nævnte bøger og visse bidrag til sådanne bøger ikke skal medføre  

 afgift.« 3. § 11, stk. 2, affattes således:
»Stk. 2. Forslag til revision af loven fremsættes for  

 Folketinget i folketingsåret 1998-99.« § 2 Loven træder i kraft den 1. januar 1997.
Oprindeligt fremsat forslag § 1 I lov nr. 354 af 6. juni 1991 om biblioteksafgift, som ændret ved § 7 i  

 lov nr. 449 af 30. juni 1993, foretages følgende ændringer:
 1. § 3, stk. 4, ophæves.
 2. § 4 affattes således:
» § 4. Afgiften til de berettigede efter §§ 2 og 3 fordeles på  

 grundlag af sidetal pr. titel og antallet af udlånsenheder pr. titel, hvormed  

 de berettigede er repræsenteret i bibliotekerne.
For lydbånd m.v. er  

 grundlaget indlæste minutter i stedet for sidetal.
 Stk. 2. Berettigede efter § 2, stk. 1, nr. 2, modtager kun en  

 tredjedel afgift.
Stk. 3. Fra og med 1999 udbetales der til en berettiget person  

 ikke over 200.000 kr. i biblioteksafgift.
Beløbsgrænsen reguleres herefter  

 årligt med satsreguleringsprocenten, jf. lov om en satsreguleringsprocent.
Stk. 4. Kulturministeren fastsætter nærmere regler om ydelse af  

 afgift efter stk. 1. Der kan herunder fastsættes regler om, at beløb under en  

 bestemt grænse ikke kommer til udbetaling, samt om, at særlige kategorier af  

 de i § 2 nævnte bøger og visse bidrag til sådanne bøger ikke skal medføre  

 afgift.« 3. § 11, stk. 2, affattes således:
» Stk. 2. Forslag til revision af loven fremsættes for  

 Folketinget i folketingsåret1998-99.« § 2 Loven træder i kraft den 1. januar 1997.
Bemærkninger til lovforslaget Almindelige bemærkninger Den gældende lov om biblioteksafgift er lov nr. 354 af 6. juni 1991 (FT  

 1990-91, 2. samling, sp. 1233, 1711, 6108, 6587, A sp. 2687 og B sp. 703).  

 Lovens § 4, stk. 5, er ændret ved § 7 i lov nr. 449 af 30. juni 1993 om  

 ændring af forskellige lovbestemmelser vedrørende regulering af overførsler  

 m.v. (FT 1992-93 sp. 9358, 10259, 11528, 12024, A sp. 10327, B sp. 3121,  

 3357).
 Loven af 1991 indebar en grundlæggende omlægning af den hidtidige  

 biblioteksafgiftsordning.
 Hovedpunkterne var følgende:
- Biblioteksafgiften blev ændret fra at være en lovbunden vederlagsordning  

 til en kulturstøtteordning på linie med, hvad der i øvrigt gælder inden for  

 Kulturministeriets område (film, musik, teater osv.). Bevillingen på  

 finansloven blev ændret fra at være et lovbundet tilskud til at være en  

 bevilling underlagt normal statslig udgiftsstyring.
Bevillingen forudsattes  

 på sædvanlig måde årligt reguleret for prisudviklingen.
- Kredsen af afgiftsberettigede blev udvidet med oversættere og andre  

 bidragydere til bøger, som hidtil kun havde kunnet ansøge om at få del i  

 særlige rådighedsbeløb.
Kriteriet for at være berettiget blev ændret fra et  

 krav om dansk statsborgerskab til principielt at omfatte enhver forfatter  

 m.v., hvis bøger udgives på dansk.
- Udbetalingen af afgift skulle over en periode på 5 år gradvis omlægges  

 fra udbetaling pr. bind (uanset omfang) til udbetaling på grundlag af sidetal  

 pr. bogtitel og antal eksemplarer af hver titel.
I overgangsperioden skulle  

 afgiften fordeles efter begge beregningsmetoder.
Finanslovsbevillingen deltes  

 i overgangsperioden i to puljer, således at en stadigt stigende del af den  

 samlede bevilling i løbet af de fem år skulle fordeles efter den nye  

 beregningsmetode.
Omlægningen af ordningen skulle være tilendebragt den 1.  

 januar 1997.
- Regelsættet blev forenklet.
To af de hidtil fire rådighedsbeløb med  

 tilhørende administration blev afskaffet.
De tilbageværende to rådighedsbeløb  

 for henholdsvis grammofonplader m.v. og billedkunst m.v. blev forhøjet, men  

 videreførtes i øvrigt i hovedsagen uændret.
- Den årlige manuelle totaloptælling på samtlige biblioteker blev  

 afskaffet og erstattet af indberetning fra de biblioteker, som har  

 beholdningsregistreret deres bogbestand på edb.
Edb-indberetningen skulle  

 foretages på titelniveau, hvorved det blev muligt for flere berettigede til  

 en enkelt titel - eksempelvis to forfattere og en illustrator - at dele  

 afgiften.
Oplysninger om, hvem der har bidraget til en bog og dermed kan få  

 del i afgiften, blev principielt baseret på oplysningerne i  

 Nationalbibliografien.
 - Den hidtidige undergrænse for det beløb, der kan udbetales til de  

 berettigede i det enkelte år, blev væsentligt forhøjet til 1.200 kr. (i 1996:  

 1.332 kr.).
- Der blev indført en overgrænse på 200.000 kr.
Beløb over denne grænse  

 skulle ikke udbetales.
Bestemmelsen skulle dog først have virkning fra og med  

 1997.
 - Der blev oprettet et nævn, Biblioteksafgiftsnævnet, der træffer den  

 endelige administrative afgørelse med hensyn til klager over Statens  

 Bibliotekstjenestes afgørelser om fordeling af afgift.
 - Endelig blev det i lovens § 11, stk. 2, bestemt, at forslag til revision  

 af loven skal fremsættes i folketingsåret 1996-97. Hensigten hermed var at  

 gøre det muligt i det sidste år af overgangsperioden at vurdere  

 konsekvenserne af omlægningen af afgiftsordningen.
 På baggrund af revisionsbestemmelsen indkaldte Kulturministeriet i marts  

 1996 forslag og kommentarer fra en bred kreds af organisationer og  

 institutioner med henblik på at tilvejebringe grundlag for en revision.
Under høringen fremkom der - ud over forslag om ændringer i lovens  

 bestemmelser om under- og overgrænse for afgiftsbetaling - en del forslag om  

 ændringer i loven af mere vidtrækkende karakter.
Biblioteksafgiften er med en  

 finanslovsbevilling i 1996 på ca. 135 mio kr. en af de store  

 kulturstøtteordninger, som angår et betydeligt antal forfattere, oversættere  

 og andre berettigede.
Kulturministeriet må derfor finde det vigtigt, at der  

 afsættes fornøden tid til en nærmere bearbejdning og uddybning af de indkomne  

 synspunkter og forslag, samt at der også åbnes mulighed for, at en række  

 interessegrupper inddrages i denne proces.
 På denne baggrund har kulturministeren nedsat en arbejdsgruppe med den  

 opgave at analysere virkningerne af loven og overveje, i hvilken udstrækning  

 der på længere sigt er anledning til at foretage justeringer af loven eller  

 den tilhørende bekendtgørelse.
 Udgangspunktet for dette arbejde skal være de evalueringer af loven, der  

 er foretaget i 1993 og 1996, og det omfattende materiale, der er fremkommet i  

 forbindelse med den foretagne høring.
Det foreliggende lovforslag er på denne baggrund begrænset til - en ophævelse af den i 1991 indførte undergrænse, - en udskydelse af den i 1991 indførte overgrænses ikrafttræden fra 1.  

 januar 1997 til 1. januar 1999 samt - en udskydelse af fristen for revision af loven fra folketingsåret  

 1996-97 til folketingsåret 1998-99.
 Hertil kommer nogle ændringer af lovteknisk karakter, der beror på, at den  

 fem-årige overgangsperiode udløber pr. 1. januar 1997. En række bestemmelser,  

 der vedrører situationen i overgangsperioden, skal derfor udgå af loven.
Lovforslaget medfører ikke merudgifter eller administrative konsekvenser  

 for stat eller kommuner.
Det har ikke erhvervsøkonomiske eller miljømæssige  

 konsekvenser og indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Forslaget om at ophæve den gældende lovs § 3, stk. 4, er en justering af  

 lovteknisk karakter.
Det drejer sig om en overgangsbestemmelse, hvorefter  

 biblioteksafgiften til berettigedes efterladte i løbet af årene 1992-1995  

 aftrappes med 10 pct. pr. år, således at den fra 1996 ligger på de 50 pct.,  

 som er fastsat i § 3, stk. 3.
Til nr. 2 Forslaget under nr. 2 indeholder tre elementer, - justeringer af lovteknisk karakter som følge af, at den fem-årige  

 overgangsperiode udløber pr. 1. januar 1997, - ophævelse af den nuværende undergrænse for beløb, som kan udbetales til  

 de berettigede, samt - udskydelse af tidspunktet for overgrænsens ikrafttræden.
Lovtekniske justeringer Efter den gældende lovs § 4, stk. l og 3, har biblioteksafgiftsbevillingen  

 i årene 1992-1996 som en overgangsordning været fordelt i 2 puljer.  

 Fordelingen i pulje 1 har været baseret på det før 1992 gældende system med  

 manuel optælling af bind.
Pulje 2 har været fordelt efter et nyt system med  

 edb-indberetning og fordeling på grundlag af antal sider pr. titel og antal  

 bind pr. titel.
En stadig større del af bevillingen er i løbet af  

 overgangsperioden blevet overflyttet fra pulje 1 til pulje 2. Formålet med  

 overgangsordningen har været, at omlægningen til det nye system skulle ske  

 gradvis af hensyn til de involverede personers økonomiske forhold.
Overgangsordningen udløber med udgangen af 1996. Fra den 1. januar 1997  

 skal afgiften udelukkende fordeles efter de nye regler.
Det foreslås derfor,  

 at overgangsbestemmelserne om de to puljer i den gældende lovs § 4, stk. 1 og  

 3, ophæves.
 Den gældende lovs § 4, stk. 7, hvorefter kulturministeren fastsætter  

 nærmere regler om ydelse af afgift, foreslås videreført i forslaget til § 4,  

 stk. 4.
Ophævelse af undergrænsen I den gældende lovs § 4, stk. 5, er der fastsat en satsreguleret  

 undergrænse for de enkelte afgiftsbeløb, således at beløb under 1.200 kr. (i  

 1996: 1.332 kr.) ikke udbetales.
Undergrænsen har ramt et stort antal personer.
I 1996 havde 14.181  

 personer tilmeldt sig til biblioteksafgift.
Af disse lå 6.021 under grænsen,  

 repræsenterende et beløb på 2.931.210 kr.
Til sammenligning udgjorde det  

 udbetalte beløb 135.220.557 kr.
Udviklingen siden 1992 har vist, at man ikke i praksis med undergrænsen  

 har opnået den tilsigtede forenkling af afgiftsadministrationen.
Hertil  

 kommer, at den har skabt betydelig irritation hos de mange, som hvert år har  

 modtaget en detaljeret redegørelse for den beregnede afgift med en  

 afsluttende oplysning om, at de på grund af undergrænsen ikke vil modtage  

 beløbet.
Det foreslås derfor, at undergrænsen ophæves.
Dette vil principielt  

 betyde, at ethvert afgiftsbeløb skal udbetales til de berettigede.
Efter den  

 gældende lovs § 4, stk. 7, der er videreført i forslaget til § 4, stk. 4,  

 fastsætter kulturministeren nærmere regler om ydelse af afgift.
Ministeriet  

 finder det rigtigt, at bestemmelsen suppleres med en udtrykkelig hjemmel for,  

 at der administrativt kan fastsættes en undergrænse for helt bagatelagtige  

 beløb.
Udskydelse af overgrænsens ikrafttræden Efter den gældende lovs § 4, stk. 6, skal der fra og med 1997 gælde en  

 overgrænse for det beløb, der kan udbetales til den enkelte berettigede,  

 således at der maksimalt kan udbetales 200.000 kr.
Overgrænsen skal fra 1997  

 satsreguleres, jf. lov om en satsreguleringsprocent.
I de høringssvar, som Kulturministeriet har modtaget, og i den offentlige  

 debat er der blevet rejst tvivl om det hensigtsmæssige i at gennemføre den i  

 1991 vedtagne overgrænse pr. 1. januar 1997 i den foreliggende form.
Det  

 foreslås derfor, at bestemmelsen videreføres som § 4, stk. 3, men med den  

 ændring, at gennemførelsen udskydes til den 1. januar 1999.
 Spørgsmålet om overgrænsen vil herefter kunne indgå i overvejelserne i den  

 arbejdsgruppe, som er nedsat for at undersøge og overveje, hvilke justeringer  

 af loven der eventuelt bør foretages på længere sigt.
 I overensstemmelse hermed foreslås tidspunktet for ikrafttrædelsen af den  

 i 1991 vedtagne overgrænse ændret fra den 1. januar 1997 til den 1. januar  

 1999.
Til nr. 3 Som nævnt i bemærkningerne ovenfor har Kulturministeriet nedsat en  

 arbejdsgruppe med den opgave at analysere virkningerne af loven.  

 Arbejdsgruppens rapport forventes at foreligge senest den 1. januar 1998, og  

 der må herefter påregnes at medgå nogen tid med at gennemføre de fornødne  

 høringer m.v.
 Det foreslås på denne baggrund, at den frist for revision af loven, der er  

 fastsat i den gældende lovs § 11, stk. 2, ændres fra folketingsåret 1996-97  

 til folketingsåret 1998-99.
Til § 2 Loven bør træde i kraft, således at ændringerne har virkning for  

 1997-fordelingen af biblioteksafgift, det vil sige i tilslutning til udløbet  

 af overgangsperioden 1992-96.
 Det foreslås derfor, at loven træder i kraft den 1. januar 1997.
Skriftlig fremsættelse Kulturministeren (Jytte Hilden):
 Jeg tillader mig hermed for det høje Ting at fremsætte:
 Forslag til lov om ændring af lov om biblioteksafgift. (Beløbsgrænser  

 og revisionsfrist).
(Lovforslag nr.
L 57).
Loven om biblioteksafgift blev i 1991 underkastet en gennemgribende  

 revision.
Blandt andet blev grundlaget for fordelingen af afgift ændret fra  

 en totaloptælling af bibliotekernes bogbestand til en optælling ved hjælp af  

 edb på de biblioteker, der har indført denne teknik.
Også beregningsmåden  

 blev ændret fra en optælling af bind til en optælling af titler og sideantal.
 Det blev vedtaget, at denne radikale omlægning af  

 biblioteksafgiftsordningen skulle gennemføres i løbet af en fem-årig  

 overgangsperiode.
 Tinget vedtog i denne forbindelse, at forslag til lovens revision skulle  

 fremsættes i samlingen 1996-97. Hensigten hermed var at gøre det muligt inden  

 for det sidste år af overgangsperioden at vurdere konsekvenserne af  

 omlægningerne.
 På baggrund af revisionsbestemmelsen indkaldte Kulturministeriet i marts  

 1996 forslag og kommentarer fra en bred kreds af organisationer og  

 institutioner med henblik på at tilvejebringe grundlag for en revision.
 Under høringen fremkom der - ud over forslag om ændringer i lovens  

 bestemmelser om under- og overgrænse for afgiftsbetaling - en del forslag om  

 ændringer i loven af mere vidtrækkende karakter.
Biblioteksafgiften er med en finanslovsbevilling i 1996 på ca. 135 mio kr.  

 en af de store kulturstøtteordninger, som angår et betydeligt antal  

 forfattere, oversættere og andre berettigede.
Derfor er det vigtigt, at der  

 afsættes fornøden tid til en nærmere bearbejdning og uddybning af de indkomne  

 synspunkter og forslag, samt at der også åbnes mulighed for, at en række  

 interessegrupper inddrages i denne proces.
 På denne baggrund har jeg nedsat en arbejdsgruppe med den opgave at  

 analysere virkningerne af loven og overveje, i hvilken udstrækning der på  

 længere sigt er anledning til at foretage justeringer af loven eller den  

 tilhørende bekendtgørelse.
 Under hensyn hertil foreslår jeg, at den i loven fastsatte revisionsfrist  

 ændres fra 1996-97 til 1998-99.
 I de høringssvar, som Kulturministeriet modtog, blev der tillige blevet  

 rejst tvivl om det hensigtsmæssige i at gennemføre den i 1991 vedtagne  

 overgrænse pr. 1. januar 1997 i den foreliggende form.
 Jeg foreslår derfor, at den pågældende bestemmelse videreføres, men med  

 den ændring, at gennemførelsen udskydes til den 1. januar 1999.
 Herudover er lovforslagets indhold begrænset til en ophævelse af  

 undergrænsen.
Udviklingen siden 1992 har vist, at man ikke i praksis med denne grænse  

 har opnået den tilsigtede forenkling af afgiftsadministrationen.
Men hertil  

 kommer, at den har skabt betydelig irritation hos de mange, som hvert år har  

 modtaget en detaljeret redegørelse for den beregnede afgift med en  

 afsluttende oplysning om, at de på grund af undergrænsen ikke vil modtage  

 beløbet.
 Idet jeg i øvrigt henviser til lovforslaget med bemærkninger, anbefaler  

 jeg forslaget til Folketingets hurtige og velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 3, stk. 4, ophæves.
§ 3. Berettigede til at modtage biblioteksafgift, efter at en i §  

 2 nævnt person er afgået ved døden, er 1) den efterlevende ægtefælle, 2) en fraskilt ægtefælle, såfremt ægteskabet har varet i mindst 5 år og  

 det ved skilsmissen er fastsat, at vedkommende har ret til underholdsbidrag, 3) en efterlevende person, som en berettiget samlevede med på  

 dødstidspunktet, såfremt samlivet har varet mindst 5 år, og 4) børn under 18 år, såfremt den anden af forældrene er død eller ikke er  

 berettiget.
 Stk. 2. Efterlader de i § 2 nævnte personer sig flere berettigede,  

 deles afgiftsbeløbet ligeligt mellem dem.
 Stk. 3. Berettigede i medfør af stk. 1 og 2 modtager kun halv  

 afgift i forhold til den person, der var berettiget i henhold til § 2.
 Stk. 4. Efterladte personer, der ved lovens ikrafttræden er  

 berettiget til afgift i henhold til gældende regler, eller som i årene  

 1992-95 bliver berettiget til afgift i henhold til stk. 1 og 2, oppebærer  

 uanset bestemmelsen i stk. 3 i de nævnte år henholdsvis 90, 80, 70 og 60 pct.  

 af fuld afgift.
 2. § 4 affattes således:
» § 4. Afgiften til de berettigede efter §§ 2 og 3 fordeles på  

 grundlag af sidetal pr. titel og antallet af udlånsenheder pr. titel, hvormed  

 de berettigede er repræsenteret i bibliotekerne.
For lydbånd m.v. er  

 grundlaget indlæste minutter i stedet for sidetal.
 Stk. 2. Berettigede efter § 2, stk. 1, nr. 2, modtager kun en  

 tredjedel afgift.
Stk. 3. Fra og med 1999 udbetales der til en berettiget person  

 ikke over 200.000 kr. i biblioteksafgift.
Beløbsgrænsen reguleres herefter  

 årligt med satsreguleringsprocenten, jf. lov om en satsreguleringsprocent.
Stk. 4. Kulturministeren fastsætter nærmere regler om ydelse af  

 afgift efter stk. 1. Der kan herunder fastsættes regler om, at beløb under en  

 bestemt grænse ikke kommer til udbetaling, samt om, at særlige kategorier af  

 de i § 2 nævnte bøger og visse bidrag til sådanne bøger ikke skal medføre  

 afgift.« § 4. Afgiften til de berettigede efter §§ 2 og 3 fordeles i årene  

 1992-96 i to puljer.
Den ene pulje fordeles på grundlag af antallet af  

 udlånsenheder, hvormed den enkelte berettigede er repræsenteret på  

 bibliotekerne.
Den anden pulje fordeles på grundlag af sidetal pr. titel og  

 antallet af udlånsenheder pr. titel, hvormed de berettigede er repræsenteret  

 i bibliotekerne.
For lydbånd m.v. er grundlaget indlæste minutter i stedet  

 for sidetal.
 Stk. 2. Fra og med 1997 fordeles biblioteksafgiften alene på  

 grundlag af sidetal pr. titel og antallet af udlånsenheder pr. titel.
Stk. 3. Den i stk. 1, 2. punktum, nævnte pulje udgør i finansårene  

 1992-96 henholdsvis 75, 65, 55, 40 og 25 pct. af den årlige bevilling.
Den  

 resterende del af bevillingen i de pågældende år anvendes til fordeling af  

 den i stk. 1, 3. punktum, nævnte pulje.
Stk. 4. Berettigede efter lovens § 2, stk. 1, nr. 2, modtager  

 alene biblioteksafgift fra den i stk. 1, 3. punktum, nævnte pulje og kun en  

 tredjedel afgift.
Fordeling af afgift mellem flere afgiftsberettigede finder  

 bortset fra billedbøger ligeledes alene sted fra den i stk. 1, 3. punktum,  

 nævnte pulje.
Stk. 5. Beløb under 1.200 kr. udbetales ikke.
Beløbsgrænsen, der  

 reguleres pr. 1. januar, jf. lov om en satsreguleringsprocent, opreguleres  

 pr. 1. januar 1994 med 4,7 pct.
Stk. 6. Fra og med 1997 udbetales der til en berettiget person  

 ikke over 200.000 kr. i biblioteksafgift.
Beløbsgrænsen reguleres herefter  

 årligt med satsreguleringsprocenten, jf. lov om en satsreguleringsprocent.
 Stk. 7. Kulturministeren fastsætter nærmere regler om ydelse af  

 afgift efter stk. 1 og 2. Der kan herunder fastsættes bestemmelser om, at  

 særlige kategorier af de i § 2 nævnte bøger og visse bidrag til sådanne bøger  

 ikke skal medføre afgift.
 3. § 11, stk. 2, affattes således:
» Stk. 2. Forslag til revision af loven fremsættes for  

 Folketinget i folketingsåret1998-99.« § 11. Loven træder i kraft den 1. januar 1992.
 Stk. 2. Forslag til revision af loven fremsættes for Folketinget i  

 folketingsåret 1996-97.
