Bekendtgørelse om forretningsorden for  

 de psykiatriske patientklagenævn I medfør af § 36, stk. 4 i lov om  

 frihedsberøvelse og anden tvang i psykiatrien, jf.  

 lovbekendtgørelse nr. 849 af 2. december 1998, fastsættes:
Kapitel 1 Patientklagenævnenes sammensætning og  

 opgaver § 1. Efter § 34 i lov om frihedsberøvelse  

 og anden tvang i psykiatrien oprettes ved hvert statsamt samt ved  

 Københavns Overpræsidium et patientklagenævn.
 § 2. Patientklagenævnet behandler klager  

 over tvangsindlæggelse, tvangstilbageholdelse, tilbageførsel,  

 tvangsbehandling, tvangsfiksering, anvendelse af fysisk magt og  

 beskyttelsesfiksering på de psykiatriske afdelinger, der hører  

 under den eller de sygehusmyndigheder, som er beliggende i det  

 pågældende statsamt.
 Stk. 2. Klager fra patienter, der er indlagt på  

 Frederiksberg Hospital, behandles dog af patientklagenævnet ved  

 Københavns Statsamt.
Stk. 3. Parter i sagen er patienten og  

 sygehusmyndigheden.
Er klagen tillige rettet mod nærmere angivne  

 medicinalpersoner, har de pågældende ligeledes stilling som  

 parter.
 § 3. Ved afgørelsen af den enkelte sag  

 består patientklagenævnet af 3 personer: vedkommende statsamtmand  

 (i Københavns Kommune overpræsidenten) som formand, et medlem  

 beskikket efter indhentet udtalelse fra Den Almindelige Danske  

 Lægeforening samt et medlem beskikket efter indhentet udtalelse fra De  

 Samvirkende Invalideorganisationer.
 Stk. 2. Er statsamtmanden undtagelsesvis forhindret i at  

 deltage i et møde, fungerer statsamtmandens stedfortræder som  

 formand for patientklagenævnet.
 Stk. 3. Er et medlem forhindret, deltager en  

 stedfortræder for den pågældende.
 Stk. 4. Statsamtet varetager patientklagenævnets  

 sekretariatsopgaver og afholder udgifterne ved nævnets virksomhed,  

 herunder vederlag til nævnets medlemmer.
Kapitel 2 Forberedelse af sagerne § 4. Efter lovens § 35 skal sygehusmyndigheden  

 efter anmodning fra patienten eller patientrådgiveren indbringe sagen  

 for patientklagenævnet.
 Stk. 2. Patienten og patientrådgiveren har  

 endvidere mulighed for selv at indbringe sagen direkte for  

 patientklagenævnet.
§ 5. Ved sagens modtagelse træffer  

 nævnets formand afgørelse om, hvorvidt klagen falder inden for  

 nævnets kompetenceområde.
Er det utvivlsomt, at klagen falder  

 uden for nævnets kompetence, videresender formanden sagen til rette  

 myndighed og underretter parterne herom.
I andre tilfælde behandles  

 spørgsmålet af patientklagenævnet.
 § 6. Ved sagens modtagelse påser  

 nævnets formand, at de nødvendige oplysninger er medsendt,  

 herunder en angivelse af, hvad der klages over, en udskrift af  

 tvangsprotokollen, en erklæring fra vedkommende overlæge samt  

 behandlingsplanen.
 Stk. 2. Indbringer patienten eller  

 patientrådgiveren klagen direkte for patientklagenævnet,  

 underretter nævnets formand sygehusmyndigheden om klagen og anmoder  

 samtidig sygehusmyndigheden om at fremsende de fornødne oplysninger  

 til nævnet, jf. stk. 1.
 Stk. 3. Nævnets formand sørger i  

 øvrigt for sagens oplysning og træffer bestemmelse om  

 tilvejebringelse af eventuelle yderligere erklæringer m.v.
 § 7. Nævnet eller et af dettes medlemmer,  

 der af nævnet bemyndiges hertil, kan i forbindelse med behandlingen af  

 en  konkret sag foretage besigtigelse på vedkommende psykiatriske  

 afdeling.
Kapitel 3 Afholdelse af møder § 8. Formanden fastsætter tid og sted for  

 møderne og leder nævnets møder.
 Stk. 2. Nævnets møder afholdes på den  

 psykiatriske afdeling, hvor patienten er eller har været indlagt i  

 forbindelse med det tvangsindgreb, der klages over, medmindre afholdelse af  

 møde på den psykiatriske afdeling ikke kan anses for  

 hensigtsmæssig.
 Stk. 3. Formanden kan bestemme, at sager af særlig  

 hastende karakter, herunder klager over  beslutning om tvangsbehandling, der  

 efter lovens § 32, stk. 3, i almindelighed har opsættende virkning,  

 skal behandles forud for tidligere indkomne sager.
 Stk. 4. Patienten, patientrådgiveren,  

 sygehusmyndigheden, vedkommende overlæge og eventuelt andre involverede  

 medicinalpersoner underrettes om tid og sted for det møde i  

 patientklagenævnet, hvor den pågældende sag skal  

 behandles.
§ 9. Patientrådgiveren skal så vidt  

 muligt være til stede ved klagens behandling i nævnet, jf. lovens  

 § 24, stk. 2, 3. pkt.
Det samme gælder for den læge, der har  

 besluttet det tvangsindgreb, der klages over.
Stk. 2. Efter lovens § 36, stk. 2, har patienten og  

 patientrådgiveren ret til mundtligt at forelægge sagen for  

 nævnet.
Samme ret har repræsentanter for sygehusmyndigheden,  

 vedkommende overlæge og eventuelt andre involverede  

 medicinalpersoner.
 Stk. 3. I særlige tilfælde, hvor hensynet til  

 patientens helbred eller til sagens behandling i nævnet  

 afgørende taler herfor, kan nævnet bestemme, at patienten helt  

 eller delvis skal være udelukket fra at deltage i forhandlingerne, jf.  

 lovens § 36, stk. 2, 2. pkt.
 § 10. Patientklagenævnets møder er  

 ikke offentlige.
Kapitel 4 Afgørelser m.v.
 § 11. Nævnet skal træffe  

 afgørelse i klagesager over tvangsbehandling, der er tillagt  

 opsættende virkning, jf. lovens § 32, stk. 3, inden 7 hverdage efter,  

 at klagen er modtaget af nævnet, jf. lovens § 36, stk. 3.
Stk. 2. I andre sager skal nævnet træffe  

 afgørelse snarest muligt.
Er afgørelse ikke truffet inden 14  

 dage efter, at klagen er modtaget af nævnet, skal nævnet  

 underrette patienten og patientrådgiveren om grunden hertil samt om,  

 hvornår afgørelse kan forventes at foreligge.
 § 12. Nævnets afgørelser  

 træffes efter mundtlig votering ved stemmeflerhed.
Stk. 2. Afgørelsen indføres i en  

 beslutningsprotokol.
Et medlem kan kræve tilført protokollen en  

 kort begrundelse for sit standpunkt.
Stk. 3. Nævnets afgørelser udfærdiges  

 skriftligt, med begrundelse og med angivelse af, om det er et enigt  

 nævn eller et flertal af nævnets medlemmer, der har truffet  

 afgørelsen.
Nævnets afgørelser underskrives af formanden  

 eller den, formanden bemyndiger hertil.
 § 13. Nævnets afgørelse sendes til  

 sagens parter.
 § 14. Nævnets afgørelser kan gå  

 ud på, at tvangsindgrebet godkendes, eller at indgrebet findes at  

 være foretaget med urette.
Stk. 2. Ved klage over beslutning om tvangsbehandling kan  

 nævnet godkende eller tilsidesætte beslutningen.
Dette  

 gælder også, hvis klagen angår det præparat eller den  

 dosering, der er angivet i beslutningen.
Nævnet kan således ikke  

 anvise et andet præparat eller dosering.
 Stk. 3. Er klagen tillige rettet mod den eller de  

 medicinalpersoner, der har deltaget i den påklagede  

 tvangsudøvelse, tager nævnet stilling til, om der i den  

 anledning er grundlag for at udtale kritik over for de(n)  

 pågældende.
§ 15. Patientklagenævnet offentliggør  

 hvert år en beretning om sin virksomhed.
Beretningen udarbejdes i  

 samarbejde med vedkommende psykiatriske afdelinger.
Kapitel 5 Klageadgang og klagevejledning § 16. Patientklagenævnet skal efter  

 anmodning fra patienten eller patientrådgiveren indbringe sine  

 afgørelser vedrørende tvangsindlæggelse,  

 tvangstilbageholdelse og tilbageførsel for retten efter reglerne i  

 retsplejelovens kapitel 43 a.
Forelæggelse for retten skal finde sted  

 inden 5 hverdage efter anmodningens fremsættelse.
 Stk. 2. Nævnets andre afgørelser kan  

 påklages til Sundhedsvæsenets Patientklagenævn.
§ 17. Nævnet skal vejlede patienten og  

 patientrådgiveren om adgangen til domstolsprøvelse efter  

 retsplejelovens kapitel 43 a.
Nævnet skal endvidere vejlede om, at  

 begæring om sagens indbringelse for retten efter reglerne i  

 retsplejelovens kapitel 43 a skal fremsættes inden 4 uger fra  

 nævnets afgørelse i sagen, samt om at senere fremsættelse  

 af begæringen indtil 6 måneder efter nævnets  

 afgørelse i sagen undtagelsesvis kan tillades af retten, når der  

 foreligger særlig grund til at fravige fristen.
Nævnet skal  

 endvidere gøre patienten og patientrådgiveren bekendt med, at  

 sagen vil blive indbragt for retten af nævnet, og at retten beskikker  

 en advokat for patienten, medmindre den pågældende selv har  

 antaget en advokat.
 Stk. 2. Nævnet skal endvidere vejlede sagens parter  

 om adgangen til at klage over nævnets andre afgørelser til  

 Sundhedsvæsenets Patientklagenævn.
Kapitel 6 Forskellige bestemmelser § 18. Der påhviler nævnets medlemmer  

 tavshedspligt.
 § 19. Bekendtgørelsen træder i kraft  

 den 1. januar 1999.
 Stk. 2. Samtidig ophæves Justitsministeriets  

 bekendtgørelse nr. 616 af 20. september 1989 om forretningsorden for  

 de psykiatriske patientklagenævn.
