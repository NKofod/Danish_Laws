Der fandtes ikke grundlag for opkrævning af dagbøder i forbindelse med  

 indklagedes modkrav henviste klageren til at der ikke havde været afholdt  

 afleveringsforretning for klagerens entreprise er af en voldgiftsret bestående af arkitekt, tømrermester Ole Uldal,  

 civilingeniør J.
Pilgaard Kristensen og landsdommer Sven Ziegler (formand) den 11. maj 1993 afsagt sålydende Kendelse:
 Under denne sag har klageren, K, nedlagt endelig påstand om, at  

 indklagede, A, tilpligtes til klageren at betale 569.044 kr., subsidiært et  

 mindre beløb fastsat efter voldgiftsrettens skøn, alt med renter svarende til  

 Nationalbankens til enhver tid værende officielle diskonto med tillæg af 5%  

 af 525.611 kr. fra den 1. januar 1992 og af 43.433 kr. fra den 8. juli 1992,  

 til betaling sker.
 Indklagede har endeligt påstået frifindelse, subsidiært frifindelse mod  

 betaling af et mindre, af voldgiftsretten fastsat beløb, med en rente, der  

 ikke overstiger diskontoen med et tillæg på 2%.
 Indklagede indgik i slutningen af januar 1991 som totalentreprenør aftale  

 med klageren om udførelsen af tømrer- og snedkerentreprisen ved opførelsen af  

 byggeriet Z-park,Z-by, for en samlet kontraktssum excl. moms på 3.895.000 kr.  

 Efter § 1 er kontraktgrundlaget bl.a. selve kontrakten, Almindelige  

 Betingelser for arbejder og leverancer (AB 72) og klagerens tilbud af 14.  

 januar 1991, således at de i tilfælde af uoverensstemmelse er gældende i  

 denne rækkefølge.
 Den 13. marts 1991 accepterede indklagede et af klageren den 8. marts 1991  

 fremsat tilbud om som underleverandør at levere facadeelementer for 818.000  

 kr. excl. moms.
 Under byggeriet er der mellem parterne uenighed om, hvorvidt klagerens  

 arbejde har været forsinket, og om indklagede har ret til i den anledning at  

 kræve  dagbøder, ligesom indklagede har afvist at betale nogle af  

 klageren krævede beløb som følge af påståede merarbejder, hvortil  

 kommer, at indklagede har påberåbt sig forskellige modkrav bl.a. som følge af  

mangler ved det af klageren udførte arbejde.
 Klagerens påstand fremkommer således:
 Da dette beløb efter tillæg af moms andrager 598.365,95 kr. og således  

 overstiger beløbet ifølge klagerens opstilling, fremkommer indklagedes  

 frifindelsespåstand, efter at en under skriftvekslingen nedlagt selvstændig  

 påstand er frafaldet.
 Der er under sagen afgivet forklaring af klagerens byggeleder D og  

 direktør E, at indklagedes byggeleder F og direktør G samt af tømrer H  

 (køkkenentreprisen), maler I (malerentreprisen) og J (fugeentreprisen).
 Spørgsmålet om dagbøder.
 Entreprisekontraktens § 3 er sålydende:
 »Entreprisen udføres som fast pris og tid.
 Underentreprenøren er pligtig til at følge den til enhver tid gældende  

 detailtidsplan, som udarbejdes i samarbejde mellem A og underentreprenørerne.
Såfremt underentreprenøren overskrider denne tidsplan, betaler  

 underentreprenøren en dagbod pr. påbegyndt kalenderdag til totalentreprenøren  

 på 5 0/00 af kontraktsummen excl. moms.« Af fællesbetingelsernes § 11, stk. 4, fremgår videre, at »eventuelle spilddage, udover normalspildage, opgøres ved  

 byggemøderne.
Normalspildage er indeholdt i den gældende tidsplan.« Efter § 15 »skal arbejdet gennemføres indenfor de i  

 hovedtidsplanen angivne terminer.
Iøvrigt er entreprenøren pligtig at følge  

 den detailtidsplanlægning, som måtte blive udarbejdet og løbende ajourført af  

 bygherren.« Der er under sagen fremlagt en af indklagede udarbejdet hovedtidsplan  

  af 16. oktober 1990. Efter denne skal tagkonstruktionen være  

 færdiggjort den 15. marts 1991, det indvendige snedkerarbejde den 1. juli  

 1991, tømrerarbejdet i terræn den 1. august 1991, og endelig aflevering finde  

 sted i første uge af oktober 1991.
Nogen detailtidsplan er ikke fremlagt for voldgiftsretten.
Det  

 fremgår imidlertid af klagerens skrivelse af 1. juli 1991, at klageren efter  

 aftale på byggemøde fremsender plan for færdiggørelse af tagkonstruktion  

 (færdig 9. juli 1991) og for gipsarbejde (blok 4 færdig 31. juli 1991).
Under byggemødet den 15. maj 1991 bemærkede indklagede, at klageren ikke  

 som aftalt havde færdiggjort arbejde med taglægter denne dag, hvorfor  

 klageren idømtes dagbøder fra og med samme dag, til taget var klart til  

 tagdækker.
Klageren protesterede herimod, og der udspandt sig en  

 korrespondance mellem parternes advokater i anledning af, at indklagede havde  

 tilbageholdt i alt 2 dagbøder a 19.475 kr.
Efter et møde mellem parterne  

 forligtes spørgsmålet i slutningen af august 1991 således, at de  

 tilbageholdte dagbøder ansås for afleverede indtil videre, og således at  

 klageren ved at aflevere entreprisen rettidigt ville få udbetalt det  

 tilbageholdte beløb incl. påløbne renter.
 På byggemødet den 7 august 1991 bemærkedes, at gipsvægge og  

 badeværelseslofter p.t. var to uger forsinket i forhold til klagerens egen  

 tidsplan.
 Den 6. september 1991 skrev klageren til indklagede, at det var en klar  

 forudsætning for, at klageren som aftalt kunne afslutte sit arbejde mandag  

 uge 40 excl. de eventuelle ekstraarbejder var, at han kunne komme frem for de  

 øvrige håndværkere, herunder specielt køkkenmontøren, flisemurer (trapperum)  

 og elevatormontør, samt at der blev etableret effektiv udtørring af kælder  

 inden dørmontage og L lofter.
I en skrivelse af samme dato (bilag 34) betegnede klageren det som dybt  

 deprimerende at konstatere den lemfældighed, hvormed indklagede styrede de  

 øvrige implicerede i færdiggørelsesfasen.
Klageren fremkom herunder med  

 specificerede klager over forsinkelser m.h.t. køkkenmontage og fliser i  

 trapperum samt skader påført klagerens arbejde som følge af betonophugning og  

 manglende opvarmning I skrivelse af 14. september 1991 afviste indklagede det af klageren i de  

 to skrivelser anførte.
Indklagede erklærede sig enig i, at der var bevægelser  

 i parketgulvene som følge af manglende opvarmning, man anførte, at dette  

 alene skyldtes at hovedsaglig klagerens ansatte slukkede for de stillede  

 varmeblæsere, når de mødte om morgenen.
Det fremgår af byggemødereferatet for den 25. september 1991 at klagerens  

 igangværende arbejder i det væsentlige var afsluttet bortset fra trappelofter  

 i blok 2 (90%), blok 3 (50% og blok 7 (50%) og indvendigt snedkerarbejde i  

 blok 6 (80%), og at mureren da havde udført 90-95% af klinkearbejdet bl.a. i  

 trapperummet til blok 3, 6 og 7. Det fremgår af afsnittet om kommende  

 arbejder, at mureren endnu manglede fliser i kælder, og at smeden manglede  

 montering af rækværker og spindeltrappe.
Der skulle udarbejdes tidsplan for  

 færdiggørelse af kælder.
 Af et »mødenotat« for den 2. oktober 1991 fremgår, at et  

 byggemødereferat ikke var udarbejdet for det forrige byggemøde, og at smedens  

 spindeltrappe skulle leveres torsdag (formentlig 3. oktober 1991) i  

 beboerrum.
Det fremgår videre af byggemødereferat for den 9. oktober 1991, at også  

 klagerens nu igangværende arbejder i det væsentlige var afsluttet bortset fra  

 indvendigt snedkerarbejde i blok 4 (80%) og i kælder (30%). Det fremgår af  

 afsnittet om kommende arbejder, at mureren endnu manglede fliser i kælder,  

 fugning af vaskerigulv samt køkkenfliser i blok 4, og at smeden var i gang  

 med montering af spindeltrappe.
For klagerens vedkommende henstod lofter i  

 trapperum og kasser for nedbygningslys, vinduesplader og gardinkasser i blok  

 5 og 6 samt indvendigt snedkerarbejde i blok 4. Endvidere skulle skelet for  

 loft i kælder under beboerrum udføres torsdag i uge 41 (10. oktober 1991),  

 ligesom materialegård skulle udføres efter belægninger.
Af byggemødereferat for den 15. oktober 1991 fremgår, at klagerens nu  

 igangværende arbejder i det væsentlige var afsluttet bortset fra indvendigt  

 snedkerarbejde i kælder (50%) og trappelofter i blok 4 (80%). Mureren var  

 endnu ikke færdig med klinker i vaskeri (90%). Det fremgår af afsnittet om  

 kommende arbejder, at mureren endnu manglede fliser i kælder, omlægning af  

 vaskerigulv samt køkkenfliser i blok 4, og at smeden manglede montering af  

 trin på spindeltrappe og trappegelændere.
For klagerens vedkommende henstod  

 visse lofter i trapperum, kasser for nedbygningslys, vinduespladser og  

 gardinkasser.
Endvidere skulle linoleumsbelægning udføres i blok 4  

 torsdag/fredag i uge 42 (17.-18. oktober 1991), og materialegård skulle  

 udføres efter belægninger (opstart torsdag den 24. oktober 1991 og udførelse  

 på to dage). Det blev på mødet oplyst, at indflytning i lejlighederne ville  

 finde sted fredag den 1. november 1991.
 Endelig fremgår det af byggemødereferat for den 22. oktober 1991, at  

 klageren da i det væsentlige havde udført igangværende arbejder, og at  

 indvendigt snedkerarbejde i kælder var udført med 95%. Mureren skulle endnu  

 færdiggøre fliser i kælder, og smeden manglede fortsat montering af trin på  

 spindeltrappe og trappegelændere.
 Der er mellem parterne enighed om, at aflevering må anses for at have  

 fundet sted i slutningen af oktober 1991.
Der er - bortset fra det ovenfor udtrykkeligt anførte - til intet af de  

 nævnte byggemødereferater gjort nogen bemærkning om, at indklagede gjorde  

 gældende, at der forelå forsinkelse fra klagerens side, og at indklagede i  

 den anledning pålagde klageren dagbøder.
Dette var heller ikke tilfældet, da  

 indklagede i skrivelse af 25. november 1991 kommenterede en rykkerskrivelse  

 fra klageren vedrørende forskellige fakturaer.
Først i skrivelse af 2.  

 december 1991 meddelte indklagede, at en af klageren fremsendt acontobegæring  

 ville blive tilbageholdt indtil videre, delvis på grund af indklagedess endnu  

 ikke opgjorte dagbodskrav.
Da klageren i skrivelse af 3. december 1991  

 afviste dagbodskrav, idet afleveringstidspunktet alene blev ændret på  

 indklagedes foranledning, anførte indklagede i skrivelse af samme dag, at  

 kravet hidrørte fra »forsinkelsen på gipsarbejdet og fra forsinkelse på  

 tagkonstruktionen, som allerede er Dem bekendt«.
Direktør hos klageren E har bl.a. forklaret, at der ikke mellem parterne  

 er indgået nogen aftale om sanktion ved forsinkelse med mellemterminer.  

 Hovedtidsplanen kunne ikke bruges, fordi byggeriet kom for sent i gang.
Da  

 forliget blev indgået i august 1991, var klageren ikke forsinket.
De i  

 byggemødereferaterne registrerede spilddage (25 1/2) er de dage, der var  

 relevante med hensyn til tidsfristforlængelse.
Det viste sig i september  

 1991, at byggeriet var ved at køre af sporet.
Således var smeden forsinket  

 med spindeltrappen, hvilket bevirkede, at klageren ikke kunne udføre  

 linoleumsgulv.
Forsinkelsen med murerarbejdet i trapperummene medførte, at  

 klagerens folk ikke kunne komme til.
Forsinkelserne i kælder og vaskeri  

 medførte, at klageren ikke kunne fortsætte med dørene.
Sidst i september kom  

 dertil i tre blokke en vandskade, der medførte en måneds forsinkelse med  

 gulvbelægningen.
Indklagede har ikke på noget tidspunkt efter forliget før i  

 forbindelse med slutafregningen gjort gældende, at klageren var forsinket, og  

 under trussel om dagbøder opfordret ham til at fremskynde arbejdet.
Klageren  

 udførte i oktober 1991 snedkerarbejder i blok 4, 5 og 6 og materialegården  

 samt efter vandskader i kælderrum i blok 1 og 7.
Projektleder F, der var byggeleder for indklagede, har bl.a. forklaret, at  

 det er rigtigt, at hovedtidsplanen blev ændret på grund af forsinkelse i  

 begyndelsen af byggeriet.
Byggeriet blev afleveret til bygherren den 1.  

 november 1991. Indklagede har aldrig accepteret senere aflevering and primo  

 oktober 1991 og fandt efter forliget i august 1991 ikke anledning til i  

 oktober at kræve dagbøder.
Indklagede er ikke af bygherren blevet mødt med  

 noget krav om dagbøder, ligesom indklagede ikke mod andre entreprenører end  

 klageren har fastholdt krav om dagbøder.
De 25 1/2 spilddage indbefatter  

 efter vidnets opfattelse de normalt påløbende og derfor påregnelige  

 spilddage.
 Adm. direktør hos indklagede, G, har bl.a. forklaret, at klagerens arbejde  

 var behæftet med et stort antal små finish-mangler, da indklagedes arbejde  

 blev afleveret til bygherren den 1. november 1991. Vidnet har ikke erindring  

 om nogen mundtlig drøftelse med klageren om dagbøderne, som vidnet iøvrigt  

 påregnede at anvende til udbedring af klagerens arbejde.
D, der var byggeleder for klageren, har bl.a. forklaret, at arbejdet med  

 trappelofter ikke kunne gennemføres til påregnet tid på grund af murerens  

 flisearbejde.
På samme måde bevirkede den manglende montering af  

 spindeltrappen, at belægningen og påsætning af forpaneler måtte udskydes.  

 Gårdhuset måtte afvente gartnerens arbejde, der blev igangsat i oktober 1991.
Klageren har til støtte for sin påstand anført, at der ikke af  

 indklagede er godtgjort noget grundlag for fradrag i klagerens opgørelse  

 begrundet i dagbøder.
Der er ikke vedtaget sanktionsbærende mellemterminer,  

 og det afgørende er derfor - i hvert fald efter forliget i august 1991 - om  

 klageren rettidigt har færdiggjort den samlede entreprise i begyndelsen af  

 oktober 1991. Som det fremgår af byggemødereferaterne var klageren reelt  

 færdig med sit arbejde på dette tidspunkt, og at der manglede enkelte ting,  

 skyldes udelukkende andre entreprenørers forhold.
Klageren har taget et klart  

 forbehold i den anledning ved skrivelsen af 6. september 1991, og han har  

 måttet kunne gå ud fra, at indklagede, der, som det fremgår af  

 byggemødereferaterne, var fuldt bekendt med forholdene, og som desuagtet ikke  

 straks over for klageren har påberåbt sig forsinkelser og dagbøder, var  

 indforstået med, at arbejdet blev færdiggjort i takt med de øvrige  

 entreprenørers færdiggørelse.
Indklagede har anført, at klagerens arbejde først var færdigt,  

 stort set, den 22. oktober 1991 i stedet for - som aftalt i forbindelse med  

 forliget - den 1. oktober 1991. Klageren har ikke godtgjort, at hans arbejde  

 er blevet hindret som følge af de forholdsvis små manglende murer-, VVS- og  

 malerarbejder, eller at han ikke har kunnet komme frem på grund af arbejderne  

 i trapperummene.
Der var efter forliget ingen grund for indklagede til at  

 reklamere over klagerens forsinkelse i det senere forløb, og der er ikke af  

 klageren på noget tidspunkt anmodet om tidsfristforlængelse.
Indklagede har  

 subsidiært gjort gældende, at der i hver fald tilkommer ham dagbøder som  

 følge af klagerens forsinkelse i relation til mellemterminerne.
Voldgiftretten udtaler Det må efter bevisførelsen lægges til grund, at klageren i første uge af  

 oktober 1991 i alt væsentligt havde færdiggjort sin entreprise, og at de  

 manglende arbejder har måttet afvente færdiggørelsen af andre antreprenørers  

 arbejder (murer, smed og gartner), og der må gives klageren medhold i at han  

 har kunnet gå ud fra, at indklagede, der under byggemøderne op til dette  

 tidspunkt ikke gav udtryk for noget andet, var indforstået med, at  

 færdiggørelsen skete i takt med, at de nævnte andre entreprenører  

 færdiggjorde deres arbejde.
Da den aftale, som parterne havde indgået i  

 anledning af den opståede tvist om overholdelsen af mellemfristen, endvidere  

 må forstås således, at det i hvert fald var en forudsætning for ifaldelse af  

 dagbøder, at klageren ikke færdiggjorde den samlede entreprise rettidigt, kan  

 der ikke gives indklagede medhold i påstanden om dagbøder.
 Aftalesedler og fakturaer vedr. merarbejder.
Det fremgår af fællesbetingelsernes § 2, at kontraktssummen indeholder  

 samtlige naturlige og sædvanlige biydelser til de i udbudsmaterialet  

 beskrevne aktiviteters fuldstændige færdiggørelse, også selvom sådanne  

 biydelser ikke direkte er beskrevet i udbudsmaterialet.
Det fremgår videre,  

 at eventuelle ændringer og ekstraarbejder kun må iværksættes efter  

 udtrykkelig skriftlig aftale med indklagedes byggeledelse, og arbejder, der  

 medfører ekstrakrav honoreres kun, såfremt arbejdet kan honoreres af  

 bygherren over for indklagede, eller hvis det er udtrykkeligt krævet af  

 indklagede.
 Voldgiftsretten finder ikke, at der af klageren er oplyst grundlag for  

 betaling af de af ham krævede poster bortset fra følgende:
ad post 4. Det må efter de samstemmende forklaringer lægges til grund, at  

 det mellem parterne har været aftalt, at klageren mod merpris skulle forestå  

 aflåsning og levere byggecylindere.
Da det ikke af indklagede er godtgjort,  

 at klageren ikke har overholdt aftalen og har accepteret, at der ikke skulle  

 ydes betaling som oprindelig aftalt, anerkendes klagerens krav med det  

 anførte beløb.
ad post 5. Klageren har ved skrivelse af 23. september 1991 over for  

 indklagede bekræftet dennes accept af telefonisk aftale om merpris på det  

 anførte beløb som følge af projektændring, og indklagede har ikke straks  

 afvist klagerens forståelse af telefonsamtalen.
Det må herefter lægges  

 tilgrund, at der er indgået en aftale som af klageren anført.
 ad post 6. Det kan efter bevisførelsen ikke lægges til grund, at der er  

 indgået en aftale om, at der for merarbejdet skulle betales mere end  

 anerkendt af indklagede.
ad post 7. Det fremgår af pkt. 1.25.2 og .3 i beskrivelsen af klagerens  

 entreprise, at »dørgreb, rosetter, cyl./vr.-besætning i fabr. d-line  

 leveres af bygherre og monteres af nærværende entreprenør«.
Denne  

 bestemmelse må af voldgiftsretten læses på den måde, at bygherrens leverance  

 alene har omfattet cylindre- og vriderbesætning samt greb, alt i fabrikatet  

 d-line.
Voldgiftsretten har derfor reduceret bilag 31 meget væsentligt,  

 ligesom klagerens krav vedrørende rukolåse og cylindre ikke er anerkendt.
 Indklagedes mangelskrav.
 Indklagede har herom anført, at det af forklaringerne for voldgiftsretten  

 fremgår, at klagerens arbejde var behæftet med en lang række mangler, det har  

 taget meget lang tid at afhjælpe.
Heroverfor har klageren bestridt at være gjort opmærksom på nogen mangler,  

 han ikke efterfølgende har afhjulpet.
Klageren har desuden henvist til, at  

 der ikke har været afholdt nogen afleveringsforretning for klagerens  

 entreprise, og til, at de af indklagede anførte mangler ikke er blevet søgt  

 underbygget ved syn og skøn.
 Voldgiftsretten kan af de af klageren anførte grunde tiltræde, at  

 der ikke af indklagede er godtgjort grundlag for de af ham rejste modkrav  

 bortset fra posten:
 Efter det ovenfor anførte tages klagerens påstand til følge i  

 overensstemmelse med nedenstående opstilling:
 Herefter tages klagerens påstand til følge som nedenfor bestemt, idet  

 bemærkes, at der må gives indklagede medhold i, at rentepåstanden alene kan  

 tages til følge i overensstemmelse med AB 72 § 26, stk. 14, da denne  

 bestemmelse har prioritet over Entreprenørforeningens standardforbehold,  

 hvortil tilbuddet henviser, jfr. herved kontraktens § 1 om  

 kontraktgrundlaget.
 Derfor bestemmes:
 Indklagede, A, skal til klageren, K, betale 499.061,93 kr. med renter  

 svarende til Nationalbankens til enhver tid gældende diskonto med tillæg af  

 2% fra den 17. marts 1992, til betaling sker.
 Indklagede skal i sagsomkostninger betale 28.000 kr., ligesom han skal  

 indbetale til voldgiftsretten de med voldgiftssagens behandling forbundne  

 omkostninger.
 De nævnte beløb skal betales inden 14 dage efter denne kendelses  

 afsigelse.
København, den 11. maj 1993 Sven Ziegler Ole Uldal J.
Pilgaard Kristensen P.v.c.
