Betænkning afgivet af Skatteudvalget den  

 23. maj 2001 Betænkning over Forslag til folketingsbeslutning om styrkelse  

 af virksomhedernes sociale ansvar gennem skattefrihed for arbejdsgiverbetalte  

 ydelser til hjerte-, kræft- og rygoperationer [af  

 Jørgen Winther (V) og Henriette Kj&aelig  

 ;r (KF) m.fl.] 1. Udvalgsarbejdet Beslutningsforslaget blev fremsat den 30. marts 2001 og  

 var til 1. behandling den 10. maj 2001. Beslutningsforslaget blev efter 1.  

 behandling henvist til behandling i Skatteudvalget.
Møder Udvalget har behandlet beslutningsforslaget i 2  

 møder.
2. Indstillinger og politiske bemærkninger Et flertal i udvalget (V, KF, DF, CD, KRF, Kirsten  

 Jacobsen (UP) og Kim Behnke (UP)) indstiller beslutningsforslaget til  

vedtagelse uændret.
Flertallet i udvalget stemmer for dette forslag, fordi  

 flertallet mener, at ligesom udgifter til alkoholbehandling afholdt af  

 arbejdsgiveren, skal hjerte- og kræftbehandlinger samt rygoperationer  

 fritages for beskatning som personalegode.
Flertallet mener ikke, at den  

 medarbejder, der modtager ydelsen, skal beskattes af denne.
Samtidig skal den  

 operation, der er betalt af virksomheden være fradragsberettiget for  

 virksomheden.
Udgifterne til disse arbejdsgiverbetalte ordninger skal derfor  

 betragtes på linje med andre udgifter i forbindelse med virksomhedens  

 drift.
Princippet om lighed i ordningen er helt essentielt.  

 Arbejdsgiverne skal ikke kunne dele virksomhedens ansatte op i et A- og et  

 B-hold, således at det kun er enkelte medarbejdere, der er omfattet af  

 ordningen.
Ordningen skal derfor omfatte alle medarbejderne eller ingen.
Flertallet i udvalget ønsker mennesket før  

 økonomien.
Det er derfor vigtigt at forkorte ventetiden for  

 patienterne, så de psykiske og fysiske gener ikke belaster  

 medarbejderen og dennes familie.
Samtidig vil medarbejderen hurtigere kunne  

 bestride sit arbejde igen til glæde for arbejdsgiveren.
Endelig er der  

 de samfundsøkonomiske fordele ved forslaget.
Der spares penge, bl.a.  

 ved at ventetiderne og sygeperioderne forkortes, hvorved udgifterne til  

 sygedagpenge vil falde.
 Flertallet i udvalget ønsker ikke, at det skal  

 være pengepungen, som skal bestemme, om man kan få behandling.  

 Derfor er intentionerne i forslaget, at alle samfundsgrupper skal have  

 direkte eller indirekte gavn af den foreslåede ordning.
 Et mindretal i udvalget (S, SF, RV og EL)  

 indstiller beslutningsforslaget til forkastelse.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
Jens Peter Vernersen (S) nfmd.  

  Thomas Adelskov (S)  

  René Skau Björnsson (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Kirsten Jacobsen (UP)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 167 Bilagsnr.
Titel 1 Meddelelse om tidspunkt for betænkningsafgivelse og frist for  

 spørgsmål m.v.
