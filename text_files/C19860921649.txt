 FORORD.
 Under henvisning til indenrigsministeriets lovbekendtgørelse nr. 427 af  

 30. september 1980 om værnepligtens opfyldelse ved civilt arbejde har  

 værnepligtstyrelsen i nærværende reglement samlet en række bestemmelser til  

 brug såvel for de personelforvaltende myndigheder som de værnepligtige, der  

 er overført til civilt arbejde.
 Reglementet indeholder de love og bekendtgørelser, der særlig har relation  

 til den civile værnepligt, en række administrativt fastsatte forskrifter, der  

 er udarbejdet med hjemmel i lovgivningen om denne værnepligtsform, og nogle  

 praktiske oplysninger, der erfaringsmæssigt har vist sig at være behov for.
 Rettelsesblade vil blive udsendt efter behov og vil kunne indsættes i  

 reglementet, der er udformet som et samlebind.
Steen Thorbæk INDHOLDSFORTEGNELSE.
FOR ORD...............................................................
 INDHOLDSFORTEGNELSE .................................................
 ADRESSEFORTEGNELSE...................................................
 LOV OM VÆRNEPLIGTENS OPFYLDELSE VED CIVILT ARBEJDE...................
 BEKENDTGØRELSE NR. 291 OM TJENESTETID VED CIVILT ARBEJDE.............
BEKENDTGØRELSE NR. 474 OM ANVENDELSE AF DISCIPLINAR- MIDLER OVER FOR CIVILE VÆRNEPLIGTIGE.................................
BEKENDTGØRELSE NR. 476 OM MYNDIGHED TIL AT ANVENDE DISCIPLINARMIDLER OVER FOR CIVILE VÆRNEPLIGTIGE .....................
BEKENDTGØRELSE NR. 477 OM DISCIPLINARNÆVN OG ANKE- NÆVN FOR CIVILE VÆRNEPLIGTIGE .......................................
BEKENDTGØRELSE NR. 478 OM EFTERTJENESTE, HJEMSENDELSE OG FORNYET INDKALDELSE AF VÆRNEPLIGTIGE, DER AFTJENER VÆRNEPLIGTEN VED CIVILT ARBEJDE .....................................
 LOV OM VÆRNEPLIGTSORLOV .............................................
 GENERELLE BESTEMMELSER FOR CIVILE VÆRNEPLIGTIGE .....................
SÆRLIGE BESTEMMELSER FOR UDSTATIONEREDE CIVILE VÆRNE- PLIGTIGE.............................................................
 OVERENSKOMST OM UDSTATIONERING AF CIVILE VÆRNEPLIGTIGE...............
 BESTEMMELSER OM FOR SENT FREMMøDE ...................................
 FASTSÆTTELSE AF HJEMSENDELSESTIDSPUNKT...............................
 PRAKTISKE OPLYSNINGER FOR CIVILE VÆRNEPLIGTIGE.......................
 KONTANTE YDELSER.....................................................
 GODGØRELSE FOR TABT ARBEJDSFORTJENESTE...............................
 FRIBEFORDRING .......................................................
 TILSKUD TIL FERIEAKTIVITETER.........................................
 CAFETERIAREKVISITIONER...............................................
 TEATERBILLETTER .....................................................
 BESTEMMELSER OM FRIHEDER OG OM MIDLERTIDIG HJEMSENDELSE .............
 UDGANGSFRIHED .......................................................
 ORLOV ...............................................................
 LØRDAG-SØNDAGSORLOV .................................................
 FERIEORLOV...........................................................
 FAMILIEORLOV.........................................................
 SYGEORLOV OG REKREATIONSORLOV .......................................
 VELFÆRDSORLOV .......................................................
 BESKÆFTIGELSESORLOV .................................................
 FORENINGSLEDERORLOV .................................................
 IDRÆTSORLOV .........................................................
 ORLOV I VIDERE OMFANG ...............................................
 TJENESTEFRIHED.......................................................
 BEGRÆNSNINGER I ADGANGEN TIL FRIHED M.V..............................
 ERSTATNINGSTJENESTE .................................................
 MIDLERTIDIG HJEMSENDELSE.............................................
 BEREGNING AF ERSTATNINGSTJENESTE.....................................
 BEREGNING AF EFTERTJENESTE...........................................
 SYGDOM OG ULYKKE.....................................................
 SAMARBEJDSREGLER FOR CIVILE VÆRNEPLIGTIGE ...........................
 SAMARBEJDSREGLER FOR UDSTATIONEREDE CIVILE VÆRNE PLIGTIGE (I) .......
 SAMARBEJDSREGLER FOR CIVILE VÆRNEPLIGTIGE PÅ SKOLE (II) .............
 SAMARBEJDSREGLER FOR CIVILE VÆRNEPLIGTIGE I LEJR (III)...............
 LANDSKONTAKTUDVALGET - LKU...........................................
 TALSMANDSKURSER .....................................................
ERHVERVSORIENTERING, ERHVERVSVEJLEDNING OG ARBEJDSFOR- MIDLING .............................................................
 ALFABETISK EMNEREGISTER .............................................
ADRESSEFORTEGNELSE (Udelades her) INDENRIGSMINISTERIETS LOVBEKENDTGØRELSE NR. 427 AF 30. SEPTEMBER 1980 (Udelades her) INDENRIGSMINISTERIETS BEKENDTGØRELSE NR. 291 AF 10. JUNI 1976.
(Udelades her) INDENRIGSMINISTERIETS BEKENDTGøRELSE NR. 474 AF 20. SEPTEMBER 1976.
(Udelades her) INDENRIGSMINISTERIETS BEKENDTGØRELSE NR. 476 AF 20. SEPTEMBER 1976.
(Udelades her) INDENRIGSMINISTERIETS BEKENDTGØRELSE NR. 477 AF 20. SEPTEMBER 1976.
(Udelades her) INDENRIGSMINISTERIETS BEKENDTGØRELSE NR. 478 AF 20. SEPTEMBER 1976.
(Udelades her) LOV OM VÆRNEPLIGTSORLOV (Udelades her) --------------------------------------------------------------------- GENERELLE BESTEMMELSER FOR CIVILE VÆRNEPLIGTIGE.
I.
VÆRNEPLIGTSSTYRELSENS MYNDIGHEDSOMRÅDE.
 1. Civile værnepligtige er såvel i som uden for den  

 almindelige arbejdstid underlagt værnepligtsstyrelsens myndighed f.s.v.a.  

 tjenstlige forhold, jfr. pkt. 20.
 2. Tjenestestedet for udstationerede civile  

 værnepligtige er udstationeringsstedet.
II.
ARBEJDSTID.
 3. Arbejdstiden er den til enhver tid normerede  

 arbejdstid - for tiden 40 timer pr. uge - medmindre særlige forhold gør de  

 civile værnepligtiges tilstedeværelse nødvendig herudover.
Overarbejde af mere end en 1/2 times varighed skal så vidt muligt varsles  

 senest ved arbejdstids ophør dagen før.
Overarbejde kompenseres med  

 tilsvarende frihed.
Overarbejde af mindre end 2 dages varighed afspadseres  

 inden udgangen af den følgende uge.
I andre tilfælde finder afspadsering sted  

 inden udgangen af den følgende måned.
Antallet af arbejdstimer må på ingen af  

 ugens dage (herunder lør- og søndage) overstige 13 timer.
Den daglige arbejdstid for civile værnepligtige på værnepligtsstyrelsens  

 institutioner fastsættes af ledelsen.
For udstationerende fastsættes den  

 daglige arbejdstid af udstationeringsstedet efter overenskomsten med  

 værnepligtsstyrelsen.
 I arbejdstiden må tjenestestedet ikke forlades uden tilladelse.
III.
FRAVÆR FRA TJENESTEN.
 4. Det påhviler den civile værnepligtige, inden han  

 forlader tjenestestedet at sikre sig, at eventuelt ansøgt frihed er bevilget.  

 En civil værnepligtig er pligtig til - efter fravær fra tjenestestedet - at  

 undersøge, om der under fraværet er sket ændringer vedrørende forhold af  

 almen interesse.
 5. Hvis offentlige transportmidlers forsinkelse er  

 årsagen til for sent møde på tjenestestedet, skal der medbringes  

 dokumentation derfor.
6. Ved brug af privat befordringsmiddel er  

 forudsætningen for at motorskader o.l. kan accepteres som gyldig grund til  

 forsinkelser, at køretøjet har været i forsvarlig stand, og at  

 afrejsetidspunktet har været fastsat under rimelige hensyn til afstanden til  

 tjenestestedet og muligheden for småforsinkelser.
Der bør så vidt muligt  

 medbringes dokumentation i form af værkstedsregninger.
IV.
SÆRLIGE REGLER FOR SKOLE OG HOLDVIS ARBEJDSTJENESTE.
 7. På værnepligtsstyrelsens institutioner foregår  

 benyttelse af lokaler, materiel m.v. efter retningslinier fastsat af  

 institutionsledelsen.
V.
ORDENSREGLER.
8. Ingen uvedkommende har uden tilladelse adgang til  

 værnepligtsstyrelsens institutioner.
Tilladelse gives af vedkommende  

 institutions ledelse.
Husdyr må ikke medbringes eller forefindes på  

 værnepligtsstyrelsens institutioner.
 9. De civile værnepligtige skal udvise en sådan orden  

 med hensyn til person og påklædning, som det almindelige samvær kræver.
 10. Det er forbudt civile værnepligtige at medbringe  

 eller opbevare stærkt øl eller andre berusende drikke på tjenestestedet.
 11. Det er forbudt civile værnepligtige at besidde  

 (købe eller bruge) euforiserende stoffer under opholdet på tjenestestedet,  

 samt i forbindelse med udførelsen af tjenesten.
 12. Det er forbudt civile værnepligtige at være  

 berusede i arbejdstiden, samt under ophold iøvrigt på tjenestestedet.
VI.
TILSKADEKOMST OG ERSTATNING.
 13. I forbindelse med arbejdet er civile værnepligtige  

 ved skade på person omfattet af lov om tilskadekomne værnepligtige m.fl..
 14. I tilfælde af brand og tyveri o.lign., hvor civile  

 værnepligtiges personlige ejendele helt eller delvis går tabt, vil der ikke  

 kunne ydes erstatning af statskassen, med mindre der foreligger en situation,  

 hvor staten er ansvarlig efter dansk rets almindelige erstatningsregler.  

 Dette vil i almindelighed forudsætte, at der foreligger bevis for, at den  

 skadevoldende begivenhed skyldes fejl eller forsømmelse fra  

 værnepligtsstyrelsens side.
 15. De civile værnepligtige er efter dansk rets  

 almindelige regler straf- og erstatningspligtige for bortkomst og ødelæggelse  

 af mundering, beklædnings- eller inventargenstande, samt for skade på  

 bygninger.
VII.
KLAGEADGANG.
 16. Eventuelle klager fra de civile værnepligtige  

 fremføres skriftligt eller mundtligt overfor tjenestestedets ledelse (for  

 udstationerede: Værnepligtsstyrelsen).
17. Den af ledelsen trufne afgørelse i en klagesag kan  

 skriftligt indbringes for værnepligtsstyrelsen, (for udstationerede:  

 Indenrigsministeriet.) 18. At der er fremsat en klage over et bestemt forhold  

 fritager ikke for at udføre vedkommende lovlige ordre, så længe denne ikke er  

 omstødt af højere myndighed.
VIII.
FASTSÆTTELSE AF SKÆRPENDE REGLER.
19. Tjenestestedets leder (for udstationerende:  

 Værnepligtsstyrelsen) kan UNDER SÆRLIGE OMSTÆNDIGHEDER midlertidigt beordre  

 sådanne afvigelser i skærpende retning fra reglementets bestemmelser, som han  

 skønner påkrævede.
Indberetning herom skal da straks ske til  

 værnepligtsstyrelsen og for de udstationerede til indenrigsministeriet.
IX.
STRAF M.V.
 20. Civile værnepligtige er forpligtet til at  

 efterkomme de i nærværende bestemmelse indeholdte forskrifter og anvisninger.
 Overtrædelse af disse forskrifter og anvisninger er en tjenstlig  

 forseelse, der vil kunne medføre pålæg af disciplinarmidler eller straf i  

 henhold til indenrigsministeriets lovbekendtgørelse nr. 427 af 30. september  

 1980 om værnepligtens opfyldelde ved civilt arbejde.
--------------------------------------------------------------------- SÆRLIGE BESTEMMELSER FOR UDSTATIONEREDE CIVILE VÆRNEPLIGTIGE.
 1. Udstationerede civile værnepligtiges fulde  

 arbejdskraft står til rådighed for udstationeringsstedet til udførelse af  

 forefaldende arbejde.
 2. Arbejdstiden er den til enhver tid normerede  

 arbejdstid for tiden 40 timer pr. uge.
 Arbejdet tilrettelægges af udstationeringsstedet og fordeles så vidt  

 muligt på ugens hverdage i tiden mellem kl. 07.00 og 18.00, på lørdage, dog  

 mellem kl. 07.00 og 13.00.
 Såfremt der på udstationeringsstedet er etableret lørdagslukning gælder  

 dette også for udstationerede civile værnepligtige.
 3. Overarbejde kan undtagelsesvis pålægges  

 udstationerede civile værnepligtige af udstationeringsstedet.
 Eventuelt overarbejde af over 1/2 times varighed skal kompenseres med  

 frihed i et tilsvarende tidsrum i den følgende uge.
 4. Reglement for frihed m.v. for civile værnepligtige  

 gælder også for udstationerede.
 5. Udstationerede civile værnepligtige er forpligtet  

 til at efterkomme de i nærværende bestemmelser indeholdte forskrifter og de  

 anvisninger, udstationeringsstedet giver med hensyn til arbejdsforholdet.  

 Overtrædelse af disse forskrifter og anvisninger er en tjenestlig forseelse,  

 der vil kunne medføre pålæg af disciplinarmidler eller straf i henhold til  

 loven om værnepligtens opfyldelse ved civilt arbejde, jfr.  

 indenrigsministeriets lovbekendtgørelse nr. 427 af 30. september 1980.
 6. I tilfælde af faglige konflikter og lignende på  

 udstationeringsstedet må udstationerede civile værnepligtige ikke deltage  

 heri og må ikke anvendes til arbejde, der ellers skulle have været udført af  

 medarbejdere, der deltager i konflikten.
 7. Værnepligtsstyrelsen fører tilsyn med de  

 udstationerede civile værnepligtiges arbejdsforhold og er iøvrigt disses  

 nærmeste foresatte chef i alle tjenstlige forhold.
 8. Udstationeringsstedet stiller logi med sengetøj og  

 sengelinned til rådighed for udstationerede civile værnepligtige.
 9. Udstationerede civile værnepligtige må ikke modtage  

 betaling eller anden økonomisk fordel med udstationeringen, herunder for  

 arbejde for udstationeringsstedet i fritiden.
 10. Et tilrådt udstationeringsforhold ophører, når  

 vedkommende institution ikke længere fungerer som udstationeringssted.
 Såfremt udstationerede civile værnepligtige gør sig skyldige i alvorlig  

 eller gentagen forseelse i arbejdsforhold, kan udstationeringsstedet bringe  

 en udstationering til ophør med øjeblikkeligt varsel.
 Hvis dette sker, har den udstationerede pligt til uopholdeligt, at give  

 værnepligtsstyrelsen telefonisk meddelelse herom.
Værnepligtsstyrelsen kan bringe en udstationering til ophør med  

 øjeblikkelig varsel, dersom en udstationeret civil værnepligtig overtræder de  

 for ham gældende tjenestebestemmelser.
Såfremt tjenestlige forhold iøvrigt  

 gør dette ønskeligt, kan værnepligtsstyrelsen bringe det enkelte  

 udstationetingsforhold til ophold med 14 dages varsel.
 En udstationering kan ikke bringes til ophør, af den civile værnepligtige  

 selv; men i tilfælde, hvor der opstår samarbejdsvanskeligheder eller lignende  

 til udstationeringsstedet, kan han rette henvendelse herom til  

 værnepligtsstyrelsen, der - eventuelt efter forhandling med  

 udstationeringsstedet - vil tage stilling til, hvorvidt den pågældende  

 udstationering skal ophæves.
 Ved udstationeringsforholds ophør påhviler det den værnepligtige  

 uopholdeligt at melde sig til holdvis arbejdstjeneste på skolen.
 11. Inden for arbejdstiden må udstationeringsstedet  

 ikke forlades uden tilladelse fra den, der leder den udstationeredes arbejde.
 12. Såfremt en civil værnepligtig under fravær fra  

 udstationeringsstedet rammes af sygdom, som gør ham ude af stand til at møde  

 til tjeneste, skal han omgående skriftligt eller telefonisk meddele  

 udstationeringsstedet dette samt rette henvendelse til læge.
 Såfremt sygdommens varighed overstiger 3 dage, skal den civile  

 værnepligtige drage omsorg for, at en læge tilkaldes med henblik på  

 fremskaffelse af lægeattest, som lægen kan udstede fra og med 4. sygedag.  

 Lægeattesten foranlediges omgående tilsendt værnepligtsstyrelsen.
 Med lægeattesten skal følge nøjagtige oplysninger om, på hvilken adresse  

 den civile værnepligtige henligger syg.
 Ved enhver henvendelse til læge eller sygehus skal angives, at den  

 pågældende er civil værnepligtig, samt hvor han forretter tjeneste.
Ved sygdommens afslutning skal den civile værnepligtige vende tilbage til  

 udstedelsesstedet senest efter at have været oppegående 1 dag i hjemmet, med  

 mindre andet er bestemt af lægen.
Rekonvalecens og lignende kan kun anvises  

 af værnepligtsstyrelsen efter anbefaling fra den behandlende læge.
 13. I tilfælde hvor en udstationeret civil  

 værnepligtig ønsker at udnytte sin ret til barselsorlov såvel i indtil 2 uger  

 ved fødslen som efter 14. uge efter fødslen kan udstationeringsforholdet  

 bringes til ophør med 14 dages varsel.
 14. Øvrige bestemmelser for civile værnepligtige  

 gælder også for udstationerede med de fornødne tillempninger.
--------------------------------------------------------------------- OVERENSKOMST OM UDSTATIONERING AF CIVILE VÆRNEPLIGTIGE.
 1.
(Institutionens navn) erklærer sig indforstået med at fungere som udstationeringssted for civile  

 værnepligtige.
 2. Stk. 1. Ledige udstationeringspladser besættes  

 efter opslag blandt tjenestgørende civile værnepligtige.
Stk. 2.  Udstationeringsordningen administreres af  

 værnepligtsstyrelsen.
Vedkommende skole/lejr formidler værnepligtiges  

 placering i de udstationeringspladser, som er opslået ledige der.
 Stk. 3.  Værnepligtsstyrelsen fører tilsyn med  

 udstationerede civile værnepligtiges tjeneste- og arbejdsforhold og står i  

 øvrigt til rådighed med konsulentbistand.
 3. Stk. 1. Udstationerede civile værnepligtige skal  

 som overtallig arbejdskraft assistere på udstationeringsstedet med  

 forefaldende arbejde, hvis udførelse ikke forudsætter en bestemt faglig  

 uddannelse eller forudgående erhvervserfaring på det pågældende område.
 Stk. 2.  Udstationerede må ikke anvendes til udførelse  

 af arbejde i ledige, normerede stillinger.
 Stk. 3.  På udstationeringsstedet må ikke beskæftiges  

 civile værnepligtige, der tidligere har været ansat der eller på anden måde,  

 f.eks. gennem medlemsskab af institutionens bestyrelse har haft tilknytning  

 til denne.
 Stk. 4.  Indenfor de i stk. 1, 2 og 3 fastlagte rammer  

 kan udstationeredes arbejdsopgaver afgrænses nærmere af værnepligtsstyrelsen.
 4. Stk. 1. Udstationeringsstedet forpligter sig til at  

 holde udstationerede beskæftiget i den til enhver tid fastsatte arbejdstid  

 for civile værnepligtige, for tiden 40 timer pr. uge.
 Stk. 2.  Udstationeringsstedet fører det daglige tilsyn  

 med, at udstationeredes arbejdspligt opfyldes.
 Stk. 3.  Den udstationerede er, med hensyn til det  

 daglige arbejde og forholdene på udstationeringsstedet, forpligtet til at  

 følge anvisninger fra udstationeringsstedet.
 5. Stk. 1. Udstationeredes arbejde fordeles på ugens  

 fem første hverdage i tiden mellem kl. 07.00 og kl. 18.00 jfr. dog stk. 2.
 Stk. 2.  Afvigelser fra de ovennævnte arbejdstidsregler  

 må kun etableres på grundlag af en arbejdsplan, godkendt af  

 værnepligtsstyrelsen.
 6. Stk. 1. Såfremt den udstationerede udebliver fra  

 arbejde, skal udstationeringsstedet uopholdeligt underrette  

 værnepligtsstyrelsen.
 Stk. 2.  Der skal ligeledes ske indberetning til  

 værnepligtsstyrelsen, når arbejdet genoptages.
 Stk. 3.  Hvis en udstationeret gør sig skyldig i  

 alvorlig eller gentagen forseelse i arbejdsforholdet, giver  

 udstationeringsstedet værnepligtsstyrelsen meddelelse herom uden ufornødent  

 ophold.
 7. Stk. 1. Overarbejde kan kun undtagelsesvis pålægges  

 udstationerede.
 Stk. 2.  Overarbejde af mere end 1/2 times varighed skal  

 så vidt muligt varsles senest ved arbejdstids ophør dagen før, og skal  

 kompenseres med frihed i et tilsvarende timetal i den følgende uge.
 Stk. 3.  Der må ikke uden værnepligtsstyrelsens  

 godkendelse påbegyndes overarbejde, der samlet giver mere end 2 dages  

 erstatningsfrihed.
 Stk. 4.  Gives der hele fridage som erstatningsfrihed,  

 meddeler udstationeringsstedet dette til værnepligtsstyrelsen.
 8. Stk. 1. Hvis der af udstationeringsstedet  

 arrangeres lejr- eller koloniophold, kan den udstationerede deltage med  

 værnepligtsstyrelsens godkendelse.
 Stk. 2.  Udstationeringsstedet skal senest 1 måned før  

 afrejsen indsende ansøgning til værnepligtsstyrelsen med angivelse af  

 arbejdsplan for den udstationerede samt redegørelse for afspadsering af  

 eventuelt overarbejde efter hjemkomsten.
Stk. 3.  Udstationerede kan under lejr/koloniophold  

 pålægges overarbejde i samme omfang som det øvrige personale.
Dog må arbejde  

 på lørdage og søndage (fridage) højst være af 13 timers varighed.
På ugens  

 øvrige dage må overarbejde ikke overstige 5 timer pr. dag.
 Stk. 4.  Overarbejde under lejr- og koloniophold skal  

 kompenseres med frihed i et tilsvarende timetal senest inden udgangen af  

 førstkommende kalendermåned efter opholdet afslutning.
9. Stk. 1. Udstationerede har krav på 1 feriedag pr.  

 påbegyndt måned.
Ferieorloven gives af værnepligtsstyrelsen dels i en samlet  

 periode (6 dage, heraf 1 lørdag), dels mellem jul og nytår.
Eventuelt  

 overskydende ferieorlov gives efter værnepligtsstyrelsens nærmere  

 bestemmelse.
 Stk. 2.  Tjenestefrihed kan kun meddeles af  

 værnepligtsstyrelsen efter bestemmelse om frihed m.m. for civile  

 værnepligtige.
 Stk. 3.  Udstationeringsstedet må kun i nødvendigt  

 omfang tillade udstationerede at forlade udstationeringsstedet indenfor  

 arbejdstiden til læge- eller tandlægebesøg, udførelse af bankforretninger,  

 postforretninger og lignende, og kun hvor disse ting ikke uden væsentlig  

 ulempe kan udføres udenfor arbejdstiden.
Stk. 4.  Udstationerede har krav på frihed til  

 deltagelse i valggruppemøder i forbindelse med samarbejdsordningen, efter  

 forevisning af mødeindkaldelse.
Der må af tjenestetiden højst anvendes 6  

 timer med tillæg af rejse til møder indenfor et kvartal.
Såfremt den  

 udstationerede er valgt til talsmand, meddeles der ham dog fornøden frihed  

 til varetagelse af dette hverv.
Tvivlsspørgsmål rettes til  

 værnepligtsstyrelsen.
 10. Udstationeringsstedet må ikke yde udstationerede  

 betaling eller andre økonomiske fordele, heller ikke i forbindelse med  

 arbejde for institutionen i fritiden.
11. Stk. 1. En udstationeret civil værnepligtig må  

 ikke deltage i faglige konflikter og lignende på udstationeringsstedet.
Han  

 må i sådanne tilfælde ikke udføre andet arbejde end hidtil uden  

 værnepligtsstyrelsens godkendelse, og må under ingen omstændigheder varetage  

 opgaver, der ellers skulle være udført af medarbejdere, som deltager i  

 konflikten.
Stk. 2.  Såfremt der opstår faglige konflikter eller  

 lignende på udstationeringsstedet, skal den civile værnepligtige rette  

 henvendelse til værnepligtsstyrelsen, som træffer bestemmelse om, hvorvidt  

 han skal forblive på udstationeringsstedet, og i givet fald om vilkårene  

 herfor, eller om han skal anvises arbejde et andet sted.
Ved afgørelsen af  

 dette spørgsmål skal værnepligtsstyrelsen blandt andet tage hensyn til den  

 værnepligtiges personlige forhold på udstationeringsstedet under konflikter  

 m.v., herunder risikoen for, at han kan komme til at udføre arbejde, der ikke  

 er neutralt i forhold til konfliktsituationen.
 Stk. 3.  I tilfælde af faglige konflikter eller lignende  

 på udstationeringsstedet er dettes ledelse forpligtet til at underrette  

 udstationerede og værnepligtsstyrelsen.
 12. Stk. 1. Udstationeringsstedet stiller et jævnt  

 godt møbleret værelse med sengetøj og sengelinned samt så vidt muligt bad- og  

 køkkenadgang samt el og varme til rådighed.
 Stk. 2.  Hvis der ikke stilles værelse til rådighed,  

 betaler udstationeringsstedet huslejegodtgørelse incl. el og varme indtil den  

 15. eller den sidste dag i den måned, hvori et udstationeringsforhold  

 ophører.
 Stk. 3.  Huslejegodtgørelsen, der ikke må overstige den  

 udstationeredes faktiske husleje m.v., fastsættes af værnepligtsstyrelsen og  

 betales mod dokumentation direkte til den udstationeredes husvært.
 13. Stk. 1. I forbindelse med arbejdet på  

 udstationeringsstedet er den udstationerede ved skade på egen person omfattet  

 af lov om erstatning til tilskadekomne værnepligtige m.fl.
 Stk. 2.  Skadegørende handlinger, som udstationerede  

 måtte gøre sig skyldig i overfor udstationeringsstedet eller trediemand, er  

 værnepligtsstyrelsen uvedkommende, idet de pågældende i denne relation  

 betragtes som ansat ved udstationeringsstedet.
 Stk. 3.  Erstatningsspørgsmål, som i øvrigt måtte opstå  

 i forbindelse med udstationeringsforholdet, afgøres efter dansk rets  

 elmindelige regler.
14. Stk. 1. I tilfælde af samarbejdsvanskeligheder  

 eller lignende kan det enkelte udstationeringsforhold bringes til ophør med 1  

 uges varsel efter forhandling mellem udstationeringsstedet og  

 værnepligtsstyrelsen.
Forinden beslutning træffes, skal den udstationerede  

 have lejlighed til at udtale sig.
 Stk. 2.  Såfremt en udstationeret gør sig skyldig i  

 alvorlig eller gentagne forseelse i arbejdsforholdet, kan  

 udstationeringsforholdet efter aftale med udstationeringskontoret bringes til  

 ophør af udstationeringsstedet med øjeblikkelig varsel.
 Stk. 3.  Udstationeringskontoret kan bringe det enkelte  

 udstationeringsforhold til ophør med øjeblikkelig varsel, hvis den  

 udstationerede overtræder gældende tjenestebestemmelser.
 Stk. 4.  Såfremt tjenstlige forhold i øvrigt gør det  

 ønskeligt, kan udstationeringskontoret bringe det enkelte  

 udstationeringsforhold til ophør med 14 dages varsel.
 Stk. 5.  Den udstationerede kan ikke selv bringe  

 udstationeringsforholdet til ophør.
 15. Udstationeringsstedet er forpligtet til at rette  

 sig efter de til enhver tid gældende bestemmelser for civile værnepligtige.
 Nærværende overenskomst kan af hver af parterne opsiges med 1 måneds  

 varsel.
--------------------------------------------------------------------- BESTEMMELSER OM FOR SENT FREMMØDE.
FASTSÆTTELSE AF  

 HJEMSENDELSESTIDSPUNKTET.
 1. FOR SENT FREMMØDE.
 Stk. 1.  For civile værnepligtige, der møder til  

 tjeneste senere end den i indkaldelsesordren fastsatte mødedato, og hvis  

 fravær skyldes ulovlig udeblivelse, forlænges tjenestetiden udover den for  

 mødeholdet normale hjemsendelsesdag i henhold til reglerne i  

 indenrigsministeriets bekendtgørelse nr. 478 af 20. september 1976.  

 Vedrørende beregning af erstatningstjeneste og eftertjeneste henvises til  

 styrelsens orientering af 29. maj 1979, j.nr. 32.4 - 1 og 31.6 - 1, til Civil  

 Værnepligtigts institutioner.
 Stk. 2.  Dersom fremmødet sker senere end 10 dage efter  

 den fastsatte mødedag, betragtes den civile værnepligtige som ikke mødt og  

 modtages ikke på tjenestestedet, med mindre særlige omstændigheder taler for  

 det.
 2. INDKALDELSE OG HJEMSENDELSE.
 Stk. 1.  For 11 måneders værnepligtige, hvis tjenestetid  

 fastsættes i henhold til indenrigsministeriets bekendtgørelse nr. 291 af 10.  

 juni 1976, fastsættes hjemsendelsesdagen på forhånd til den sidste fredag  

 forinden tjenestetidens udløb.
 Falder fredagen i højtidsorlovsperioden, fastsættes hjemsendelsesdagen til  

 den sidste hverdag forinden højtidsorlovens påbegyndelse.
 Stk. 2.  Eftertjeneste og erstatningstjeneste lægges i  

 fuldt omfang til den på forhånd fastlagte hjemsendelsesdag, jfr. stk. 1.
 Stk. 3.  For civile værnepligtige, der indkaldes til 6  

 eller 11 ugers tjeneste fastsættes indkaldelsesdagen altid til en onsdag.  

 Hjemsendelsesdagen for disse værnepligtige vil være henholdsvis 6 og 11 uger  

 efter mødedagen (tirsdag).
 3. OPHÆVELSE AF TIDLIGERE A-BESTEMMELSE.
 Stk. 1.  Herved ophæves A-bestemmelse af 17. januar 1973  

 vedrørende Bestemmelser om tjenestetiden m.v. for værnepligtige, der anvendes  

 til civilt arbejde i henhold til lov nr. 187 af 20. maj 1933, idet man  

 samtidig henviser til indenrigsministeriets bekendtgørelse nr. 478 af 20.  

 september 1976 om eftertjeneste, hjemsendelse og fornyet indkaldelse af  

 værnepligtige, der aftjener værnepligten ved civilt arbejde og  

 indenrigsministeriets bekendtgørelse nr. 399 af 23. juli 1981 om bedømmelse  

 af egnethed hos værnepligtige i civilforsvaret og ved civilt arbejde.
--------------------------------------------------------------------- PRAKTISKE OPLYSNINGER FOR CIVILE VÆRNEPLIGTIGE.
 I de følgende bestemmelser menes der med tjenestested: skolen eller  

 værnepligtsstyrelsen.
1. HENVENDELSE TIL LÆGE, TANDLÆGE, OPTIKER M.V.
SAMT  

 KØB AF MEDICIN Ved henvendelse i forbindelse med ovennævnte skal den civile værnepligtige  

 ved FOREVISNING AF LEGITIMATIONSKORT gøre opmærksom på, at han er civil  

 værnepligtig, samt, at REGNING SKAL TILSENDES TJENESTESTEDET.
Civile  

 værnepligtige, der er indkaldt til mindre end 3 måneders tjeneste skal  

 tillige forevise sygesikringskort og REGNING SKAL TILSENDES TJENESTESTEDET.
 2. KONSULTATION AF TANDLÆGE.
Den civile værnepligtige kan få udført NORMAL VEDLIGEHOLDELENDE TANDPLEJE,  

 d.v.s. plombering, rodbehandling, tandudtrækning og lign. for Civil  

 Værnepligts regning.
Regningens fulde beløb, herunder sygesikringens andel  

 afholdes af Civil Værnepligt.
Ved SÆRLIG TANDBEHANDLING, d.v.s. etablering af krone, stifttænder,  

 protese eller lignende, skal den civile værnepligtige anmode tandlægen om at  

 udfærdige en skriftlig, fagligt motiveret begrundelse FORINDEN behandlingen  

 udføres.
Denne skriftlige begrundelse indsendes til tjenestestedet, som vil  

 foranledige sagen behandlet.
Først efter styrelsens bekræftende svar kan  

 tandbehandlingen udføres helt eller delvis for værnepligtsstyrelsens regning  

 og regningens fulde beløb, herunder sygesikringens andel efholdes af  

 værnepligtsstyrelsen.
 Civile værnepligtige, der er og fortsat ønsker at være tilsluttet  

 sygesikringens regelmæssige tandplejeordning, skal overfor bopælskommunens  

 social- og sundhedsforvaltning - i København og Frederiksberg kommuner  

 sygesikringskontoret - dokumentere, at de under aftjening af værnepligten har  

 konsulteret tandlægen regelmæssigt.
 3. TANDLÆGE- OG LÆGEREGNINGER.
Regninger vedrørende udgifter til læge + tandlægebehandling og lign. skal  

 indsendes til tjenestestedet.
Såfremt den civile værnepligtige selv har  

 betalt refusionsberettigede udgifter kan beløbet refunderes den civile  

 værnepligtige, når tjenestestedet har modtaget dokumentation (kvittering)  

 for, at beløbet er betalt.
 Der betales ikke for SÆRLIG TANDBEHANDLING, jfr. pkt. 2 som ikke på  

 forhånd er godkendt af styrelsen.
 4. MEDICIN.
Kun udgiften til medicin, der er lægeordnieret (receptpligtig), kan  

 afholdes af værnepligtsstyrelsen.
Apoteket anmodes af den civile  

 værnepligtige om at fremsende regning til TJENESTESTEDET med kopi af  

 recepten.
 Såfremt den civile værnepligtige selv har afholdt refusionsberettigede  

 udgifter, kan beløbet refunderes, når tjenestestedet har modtaget ENTEN  

 recept (receptkopi) + kassebon ELLER kvitteret regning fra apoteket.
 5. BRILLER.
Såfremt der ordineres briller af øjenlægen eller optiker ved ændret  

 synsstyrke, ydes der tilskud til anskaffelse af briller.
Civil Værnepligts  

 tilskud til brillestel udgør maximalt kr. 100,-, hvorimod udgiften til  

 ordinerede glas betales af Civil Værnepligt.
 Refleksbehandling, specialslibning og farvede glas o.l. betales ikke,  

 medmindre det er ordineret af læge eller øjenlæge.
 6. REPARATION OG GENANSKAFFELSE AF BRILLER.
 Ifølge lov om erstatning til skadelidte værnepligtige § 6 og § 7, jfr.  

 arbejdsskadeforsikringslovens § 25 kan briller og lign. hjælpemidler  

 erstattes, såfremt en værnepligtig under arbejdet har anvendt disse, og hvis  

 beskadigelsen er en følge af arbejdet eller de forhold, hvorunder arbejdet  

 foregår.
Sådanne sager afgøres af sikringsstyrelsen.
Skema til anmeldelse om  

 beskadigelse af briller el. lign. hjælpemidler rekvireres hos  

 værnepligtsstyrelsen.
Brilleglas betales efter regning, brillestel op til  

 max. p.t. 350,- kr.
 Dette beløb reguleres normalt een gang årligt pr. 1. april.
 7. SOCIALRÅDGIVNING.
 Oplysning om mulighed for socialrådgivning fås ved henvendelse til  

 tjenestestedet.
 8. SKATTEFORHOLD.
 Værnepligtige, der har modtaget ydelser i henhold til bistandslovens  

 kapitel 9 og 10 får nedsat deres personfradrag i henhold til reglerne i  

 kildeskattelovens § 37, c.
 De sociale myndigheder underretter skattevæsenet om størrelsen af de  

 udbetalte bistandsydelser og modtagere af sådanne ydelser vil få en  

 tilsvarende opgørelse.
Beløbene skal IKKE medtages på selvangivelsen, jfr.
Skattedepartementets  

 cirkulære af 26. januar 1977.
 B-INDKOMST.
Dagløn og hjemsendelsespenge er B-indkomst, hvori ikke er tilbageholdt  

 kildeskat.
Indtægten SKAL medregnes på selvangivelsen.
 SKATTEFRI INDKOMST.
 Værdien af kost, logi (herunder huslejegodtgørelse til udstationerede  

 civile værnepligtige, som udstationeringsstedet har betalt direkte til  

 udlejeren) og beklædning er skattefri og skal IKKE medregnes på  

 selvangivelsen.
 9. SYGESIKRING UNDER UDLANDSREJSER.
 Ved rejser i udlandet kan der til civile værnepligtige - som er indkaldt  

 til 3 MÅNEDERS TJENESTE ELLER MERE og derfor har fået inddraget det ordinære  

 sygesikringsbevis - udstedes et særligt rejsesygesikringsbevis, der i  

 provinsen fås ved henvendelse til socialforvaltningen og i København og  

 Frederiksberg kommune på sygesikringskontorerne.
 Civile værnepligtige, der er indkaldt til tjeneste af KORTERE VARIGHED END  

 3 MÅNEDER kan ved udenlandsrejser anvende deres ordinære sygesikringsbevis i  

 overensstemmelse med reglerne herom.
 10. FERIE-GIRO.
Chefen på tjenestestedet (for udstationerede udstationeringsstedets leder)  

 kan attestere på ferie-giro-anvisningen for det antal feriedage, der nu skal  

 holdes.
Beløbet kan herefter hæves i overensstemmelse med ferielovens regler.
 11. FORHOLDSATTEST.
 Civile værnepligtige kan ved hjemsendelsen på begæring overfor styrelsen  

 få udstedt en forholdsattest (med angivelse af en af følgende muligheder:  

 særdeles tilfredsstillende - tilfredsstillende - mindre tilfredsstillende -  

 ikke tilfredsstillende.
 12. ARBEJDSLØSHEDSFORSIKRING.
Civile værnepligtige er berettiget til fritagelse for MEDLEMSBIDRAG TIL  

 ARBEJDSLØSHEDSKASSE under indkaldelsen. 1) Værnepligtige, der indmelder sig i  

 en arbejdsløshedskasse UNDER indkaldelsen er berettiget til  

 arbejdsløshedsdagpenge efter den sats, der er gældende for nyuddannede i lov  

 om arbejdsformidling og arbejdsløshedsforsikring.
Dagpenge udbetales med et  

 beløb, der udgør 9/10 af den mellem arbejdsmarkedets hovedorganisationer  

 aftalte mindste arbejdsfortjeneste indenfor normallønsområdet.
Personer, der  

 søger optagelse i værnepligtsperioden, skal optages i den kasse, inden for  

 hvis faglige område pågældende efter hjemsendelsen er - og efter sine  

 kvalifikationer kan være - arbejdssøgende.
Værnepligtige, der ikke forinden  

 indkaldelsen har haft nogen faglig tilknytning til arbejdsmarkedet, må  

 betragtes som ikke-faglærte.
Dagpengeretten indtræder først efter 12 måneders  

 medlemsskab af en arbejdsløshedskasse. 2) Værnepligtige, der før indkaldelsen  

 er indmeldt i en arbejdsløshedskasse og opfylder arbejdsbetingelserne i loven  

 (d.v.s. har optjent ret til udbetaling af dagpenge) forinden aftjeningen af  

 værnepligten, kan få udbetalt arbejdsløshedsdagpenge højst 9/10 af summen af  

 medlemmets hidtidige arbejdsfortjeneste og beløb hvormed arbejdsfortjenesten  

 indenfor vedkommende fag senere er ændret i kraft af pristalsreguleringer.
13. VARSLINGSREGLER FOR CIVILE VÆRNEPLIGTIGE DER  

 UDNYTTER DERES RET TIL FRAVÆR FRA ARBEJDET PÅ GRUND AF AFTJENING AF  

 VÆRNEPLIGT. 1) En værnepligtig lønmodtager, der udnytter sin ret til fravær  

 fra arbejdet på grund af aftjening af værnepligt, skal under aftjeningen af  

 værnepligten underrette arbejdsgiveren om, hvornår han påregner at genoptage  

 arbejdet efter aftjent værnepligt.
UNDERRETNINGEN SKAL GIVES MELLEM 3 OG 4  

 MÅNEDER FØR DET FORVENTEDE HJEMSENDELSESTIDSPUNKT. 2) Lønmodtageren skal  

 ligeledes uden ugrundet ophold underrette arbejdsgiveren om ENHVER ændring i  

 det forventede hjemsendelsestidspunkt.
Underretter lønmodtageren ikke  

 arbejdsgiveren, anses ansættelsesforholdet for opsagt fra lønmodtagerens side  

 til det tidspunkt, hvor hjemsendelsen finder sted, uanset længden af det  

 varslede, der gælder fra lønmodtagerens side i ansættelsesforholdet. 3) En  

 værnepligtig lønmodtager, der efterkasseres eller på anden måde hjemsendes  

 før tiden, skal uden ugrundet ophold underrette arbejdsgiveren herom.  

 Arbejdsgiveren bestemmer, hvornår arbejdet skal genoptages.
Lønmodtageren har  

 dog ret til at genoptage arbejdet 4 måneder efter efterkassations- eller  

 hjemsendelsestidspunktet.
Har lønmodtageren, afgivet varsel efter 1) har han  

 ret til at genoptage arbejdet til det tidspunkt, der er angivet i varslet.  

 Afgiver lønmodtageren ikke underretning om efterkassation eller hjemsendelse  

 før tiden, anses ansættelsesforholdet for opsagt fra lønmodtagerens side til  

 det tidspunkt, hvor efterkassationen eller hjemsendelsen finder sted.  

 ----------------------------------------------------------------- §1. Bestemmelsen omfatter værnepligtige, der aftjener værnepligten ved  

 civilt arbejde.
§ 2.  De værnepligtige oppebærer en løn af kr. 81,27  

 pr. dag.
For hver dag, der oppebæres løn, ydes kr. 9,77 i hjemsendelsespenge.  

 a.
Møde- og hjemsendelsesdagen medtages ved beregning af løn og  

 hjemsendelsespenge.
Under ulovligt fravær samt under varetægtsfængsel og  

 afsoning af hæfte- eller fængselsstraf, der ikke er idømt i henhold til lov  

 om værnepligtiges anvendelse til civilt arbejde, bortfalder løn og  

 hjemsendelsespenge for hvert fuldt kalenderdøgn, fraværet varer.
Under orlov  

 m.v. følges de derom i A-bestemmelse om friheder for og midlertidige  

 hjemsendelse af værnepligtige, der aftjener værnepligten ved civilt arbejde,  

 fastsatte regler. b.
Lønnen udbetales normalt bagud hver fredag for en  

 periode på 7 dage (beregnet fra en mandag til den for udbetalingsdagen  

 nærmeste forudgående søndag). Udbetaling sker ved overførelse til den enkelte  

 civile værnepligtiges lønkonto.
Såfremt udbetalingsdagen falder i en befalet  

 orlovsperiode eller på en helligdag, udbetales lønnen den nærmeste  

 forudgående søgnedag.
Dage, på hvilke det udbetalende kontor er lukket,  

 ligestilles i så henseende med helligdage.
Til dækning af tjenstlig gæld vil  

 der løbende kunne modregnes med indtil 15% af lønnen.
Eventuelt afdragsløb  

 indenfor det nævnte maximum - bør fastsættes således, at hele gældsbeløbet så  

 vidt muligt er betalt inden den pågældende hjemsendes.
Ved indeholdelse af  

 bøder, idømt i henhold til lov om værnepligtens anvendelse til civilt  

 arbejde, § 6, anvendes normalt maximumsprocenten.
Sagsomkostninger i  

 straffesager i forbindelse med civil værnepligtstjeneste må ikke indeholdes i  

 lønnen. c.
I den uge, i hvilken den civile værnepligtige hjemsendes, kan der  

 af lønnen og af indtil 50% af hjemsendelsespengene tilbageholdes et beløb til  

 senere modregning for manglende mundering, såfremt den civile værnepligtige  

 ikke har tilbageleveret lånt mundering inden en af den  

 værnepligtsadministrerende myndighed fastsat frist.
Foreligger der på  

 hjemsendelsestidspunktet ikke-fastslåede krav vedrørende tjenstlig gæld,  

 herunder betaling af erstatning i ikke afsluttede sager, tilbageholdes  

 fornødne beløb af hjemsendelsespengene til dækning heraf under forudsætning  

 af, at der indgås frivilligt forlig med skyldneren om gældens størrelse og  

 beløbets betaling om bl.a. tilbageholdelse i hjemsendelsespengene.
Størrelsen  

 af det tilbageholdte hjemsendelsesbeløb bør maximalt andrage 50% af de  

 optjente hjemsendelsespenge.
Der gives i sådanne tilfælde den værnepligtige  

 oplysninger om grunden til tilbageholdelsen.
En eventuel resterende del af  

 hjemsendelsespengene udbetales den pågældende ved hjemsendelsen efter  

 ovennævnte retningslinier.
§ 3.  Sammen med lønnen udbetales kostpenge, der for  

 civile værnepligtige på skole og på arbejdshold andrager kr. 51.99, medens  

 udstationerede civile værnepligtige modtager kr. 58.35 pr. dag.
Kostpenge  

 udbetales bagud efter samme retningslinier som fastsat for udbetaling af løn,  

 jfr. § 2, b.
 Morgenmad, frokost og aftensmad vil kunne købes på skolen.
Der sker indeholdelse i kostpenge for fulde kalenderdøgn under ophold på  

 sygehus, i arrest samt under fravær, hvor dagløn ikke kommer til udbetaling,  

 jfr. § 2, a.
Bortset fra beløb, der betales bagud for den sidste lønperiode,  

 kan kostpenge ikke indeholdes til dækning af tjenstlig gæld.
 § 4.  På skolen udleveres med tilbageleveringspligt 1  

 dyne med betræk, 1 pude med betræk, 1 lagen.
§ 5.  a.
Beklædningen er opdelt i følgende 4  

 kategorier:
 § 6.  Til samtlige civile værnepligtige ydes FRIREJSER  

 i overensstemmelse med de herom særlige fastsatte regler.
 § 7.  Samtidig med nærværende bestemmelses  

 ikrafttræden ophæves tidligere udgivne bestemmelser om ydelser til civile  

 værnepligtige.
--------------------------------------------------------------------- GODTGØRELSE FOR TABT ARBEJDSFORTJENESTE.
§ 1.  Efter de nedenfor i punkterne 1 - 4 anførte  

 retningslinier vil der kunne udbetales godtgørelse for tabt  

 arbejdsfortjeneste til værnepligtige, der overføres til civilt arbejde efter  

 at have gennemført den første samlede uddannelse ved civilforsvaret eller i  

 forsvaret samt eventuel pligtig tjenste som befalingsmand i fortsættelse  

 heraf. 1. Godtgørelse for tabt arbejdsfortjeneste kan længst oppebæres i en  

 periode på 6 uger efter mødedagen og kan højst udbetales for 6 dage pr. uge.  

 Godtgørelsen kan ikke udbetales for døgn, hvor den civile værnepligtige  

 afvikler ferie eller fridage, der hidrører fra et ansættelsesforhold.  

 Endvidere kan godtgørelsen ikke ydes til civile værnepligtige, der under  

 tjenesten oppebærer løn fra deres arbejdsgivere. 2. Godtgørelse for tabt  

 arbejdsfortjeneste kan højst udgøre det faktiske tab af løn eller  

 arbejdsløshedsunderstøttelse og kan ikke overstige 335,- kr. pr. dag. 3. Det  

 er en betingelse for at oppebære godtgørelsen for tabt arbejdsfortjeneste, at  

 den enkelte civile værnepligtige dokumenterer sit tab, herunder størrelsen af  

 den mistede arbejdsfortjeneste.Dokumentation bør i mulig udstrækning ske ved  

 attestation fra vedkommende arbejdsgiver eller arbejdsløshedskasse om  

 størrelse af det løn- eller understøttelsestab, den civile værnepligtige  

 lider i indkaldelsesperioden, samt mod skriftlig erklæring fra den civile  

 værnepligtige om, i hvilket omfang han anvender ferie- eller fridage til  

 afvikling af tjenesten eller oppebærer løn fra sin arbejdsgiver i  

 tjenestetiden.
For selvstændige erhvervsdrivende kan som dokumentation  

 anvendes kvittering fra den person, eller det firma, der har varetaget den  

 civile værnepligtiges forpligtelser under tjenesten, eller erklæring fra  

 revisor eller lignende om den pågældende virksomheds driftsudgifter pr. dag.  

 I tilfælde, hvor sådan dokumentation ikke kan fremskaffes, kan der i stedet  

 underskrives en erklæring på tro og love om størrelsen af den mistede  

 arbejdsfortjeneste eller driftstabet i indkaldelsesperioden. 4. En civil  

 værnepligtig, der oppebærer godtgørelse for tabt arbejdsfortjeneste m.v.  

 eller løn fra sin arbejdsgiver, kan ikke samtidig hermed modtage skopenge,  

 dagløn, hjemsendelsespenge samt kost- og beklædningsgodtgørelse.
Til sådanne  

 civile værnepligtige udbetales i stedet 102,12 kr. pr. dag til dækning af  

 merudgifter.
 § 2.  Ovennævnte bestemmelser træder i kraft pr. 1.  

 april 1982.
--------------------------------------------------------------------- BESTEMMELSER FOR FRIBEFORDRING AF CIVILE VÆRNEPLIGTIGE.
 FRIREJSEFORORDNINGENS OMRÅDE.
 Bestemmelser for fribefordring af civile værnepligtige fastsættes således:
 Kapitel 2: Frirejseordning af civile værnepligtige i Danmark ved  

 anvendelse af »Rejsekort for værnepligtige«.
 Kapitel 3: Frirejsebehov i Danmark, som ikke er dækket af »Rejsekort  

 for værnepligtige«.
 Kapitel 4: Retningslinier for frirejseordningen med Bornholmstrafikken.
 Kapitel 5: Godtgørelse for civile værnepligtige, hvis hustru eller  

 forældre har fast bopæl i Grønland, på Færøerne eller i udlandet.
 Kapitel 6: Særlige bestemmelser.
 FRIBEFORDRING AF CIVILE VÆRNEPLIGTIGE I  

 DANMARK.
 1. FORMÅL.
 Formålet med fribefordring er at give den civile værnepligtige økonomisk  

 mulighed for at dække merudgiften ved at skulle forrette tjeneste et andet  

 sted end ved sin bopæl.
Fribefordringsordningen er således en strækningsbestemt ordning, der  

 omfatter rejsen mellem tjenestestedet og bopæl.
Ordningen er af praktiske og  

 administrative grunde i et vist omfang gjort generel.
Transport mellem  

 tjenestested og nærmeste jernbanestation/rutebilstation samt lokaltrafik med  

 busser m.v. i byområder er således principielt ikke omfattet af ordningen.
 2. GODKENDELSE OG BRUG.
 »Rejsekort for værnepligtige«, indsat i venstre side af  

 DSB-mappen med tilhørende stamkort, er i forbindelse med legitimationskort  

 ved aftaler mellem Danske Statsbaner, Hovedstadsområdets Trafikselskab,  

 Amtsrådsforeningen i Danmark, Bornholmstrafikken og Jydsk Færgefart A/S  

 godkendt som gyldig rejsehjemmel.
 Rejsende skal på det kontrollerende personales forlangende forevise såvel  

 rejsekort som legitimationskort.
 Rejsekortet er kun til personligt brug og må ikke overdrages til andre.  

 Attester og beviser, der eventuelt godtgør, at den pågældende er  

 frirejseberettiget, godtages ikke som midlertidig rejsehjemmel.
 3. GYLDIGHEDSOMRÅDET.
Gyldighedsområdet for »Rejsekort for værnepligtige« er fastsat  

 til: a.
Samtlige jernbanestrækninger og indenlandske DSB færger. b.
Samtlige  

 bus- og rutebilruter, med undtagelse af de på frirejsekortet anførte  

 generelle og særlige begrænsninger. c.
Jydsk Færgefart  

 (Grenå-Hundested-linien). d.
Bornholmstrafikkens ruter København - Rønne og  

 Ystad - Rønne. (Se iøvrigt Kapitel 4. Retningslinier for frirejseordningen  

 med Bornholmstrafikken).
 ad a.
 Rejsehjemmelen gælder til et ubegrænset antal rejser med alle til  

 personsbefordring bestemte tog og DSB færger.
Forudbestilling af plads i lyntog kan tidligst finde sted ugedagen før  

 rejsedagen.
Rejsekortet er ugyldigt, hvis pladsbillet til lyntog er bestilt  

 tidligere end tilladt.
Der må da købes billet til fuld pris.
 Pladsbilletter samt tilkøbsbilletter til befordring i højere vognklasse  

 løses for den rejsendes egen regning.
 Bagage kan indskrives mod normal takstmæssig betaling.
 ad b.
Rejsehjemmelen er gyldig til et ubegrænset antal rejser med busser og  

 rutebiler i hele landet med undtagelse af den på kortets forside anførte  

 lokale zone- eller områdebegrænsning.
DET SKAL DOG BEMÆRKES, AT DER I ENKELTE  

 AMTER KAN VÆRE BUSRUTER M.V., SOM GENERELT IKKE ER OMFATTET AF  

 FRIREJSEKORTETS GYLDIGHEDSOMRÅDE, HVILKET ER ANFØRT I INSTIKSKORTETS PKT. 1.  

 Godtgørelse for transport med disse busruter følger de i kapitel 3 fastsatte  

 retningslinier.
 Opmærksomheden henledes endvidere på, at rutebiler har en begrænset  

 transportkapacitet i sammenligning med tog- og skibsfordring, og krav om  

 ekstrakørsel og doublering af ordinære ture med henblik på udflugter o.lign.  

 kan ikke forventes honoreret inden for rammerne af disse bestemmelser, med  

 mindre det pågældende selskab ved forudgående aftaler har erklæret sig  

 indforstået hermed.
 ad c.
Rejsehjemmelen er sammen med Jydsk Færgefarts kontrolbillet gyldig til  

 Grenå-Hundestedfærgen.
Kontrolbilletten udleveres mod forevisning af  

 rejsekortet og legitimationskort.
 ad d.
 Rejsehjemmelen er sammen med Bornholmstrafikkens ID-kort og tilhørende  

 billet gyldig til trafikkens færgeruter Rønne - København, Ystad - Rønne.  

 ID-kortet og billetter udleveres ved værnepligtsstyrelsens/lejrens/skolens  

 foranstaltning til frirejseberettiget personel, der er tjenestegørende på  

 Bornholm, og som ikke har bopæl på Bornholm, samt til frirejseberettiget  

 personel, der er tjenestegørende i det øvrige Danmark, og som har bopæl på  

 Bornholm.
 4. DSB-STAMKORT.
 DSB-stamkort med mappe skal anskaffes af de frirejseberettigede selv, før  

 de møder ved civilt atbejde.
 Udgiften til DSB-stamkortet og foto afholdes af den frirejseberettigede  

 selv.
 5. UDSTEDELSE AF REJSEKORT I FORBINDELSE MED  

 INDKALDELSEN.
 1. Rejsekort for værnepligtige' er af  

 forsvarsministeriet, de Danske Statsbaner, Amtsrådsforeningen i Danmark m.fl.  

 godkrendt med det nedenfor viste udseende.
 Rejsekortet er tillige godkendt af civilforsvarsstyrelsen, og anvendes  

 desuden af værnepligtige under indenrigsministeriet.
2. UDSEENDE. a.
GENERELT.
Rejsekortet er på hvid bund,  

 med sort tryk.
Feltet mærket »Gyldig til og med« er med grøn  

 bundfarve. b.
SIDE 4 OG FORSIDE:
 3. KORTETS TRYKTE TEKST. (Herunder de generelle  

 begrænsninger).
a.
SIDE 2:
 Udløbsdatoen er den ordinære hjemsendelsesdato for værnepligtige af det  

 pågældende mødehold.
 For civile værnepligtige der er indkaldt til reduceret tjeneste, er  

 udløbsdatoen dog den hjemsendelsesdato der beregnes i det enkelte tilfælde.
c.
Forinden kortet udleveres påføres personelforvaltende myndighed med  

 radarfast kuglepen stamkortet abonnementsnummer øverst på rejsekortet.
 Der må ikke rettes i dette nummer.
 6. UDSTEDELSE AF NYE REJSEKORT.
a.
Nye rejsekort udstedes af den personelforvaltnendemyndighed eller,  

 efter særlig bemyndigelse, tjenestestedet, når gyldighedsperioden forlænges  

 som følge af eftertjeneste/erstatningstjeneste.
Den personelforvaltende  

 myndighed udsteder da et nyt rejsekort med en ny udløbsdato påstemplet.
b.
Meddeler en frirejseberettiget, at hans rejsehjemmel er bortkommet,  

 skal personelforvaltende myndighed efter udløbet af en efterforskningsperiode  

 på mindst 10 dage foranledige, at et nyt rejsekort udstedes til den  

 pågældende.
 Samtidig skal personelforvaltende myndighed underrette DSB,  

 Passagersalgskontoret, Sølvgade 40, 1349 København K.
Indberetninger til DSB skal i muligt omfang indeholde oplysninger om 7. INDDRAGELSE AF REJSEKORT.
a.
På tidspunktet for hjemsendelse skal hjemsendelsesmyndighed inddrage  

 »Rejsekort til værnepligtige«.
b.
Det ovenfor nævnte inddragelsestidspunkt kan indtræffe tidligere end  

 den på kortet stemplede udløbsdato.
Det gælder f. eks. for FRIREJSEBEHOV I DANMARK (+ GRØNLAND OG  

 FÆRØERNE), DER IKKE DÆKKES AF 1. GENERELT.
Såfremt frirejseberettigedes faste bopæl her i landet ikke kan nås med de  

 i kapitel 2, pkt. 3, nævnte befordringsmidler, kan der ydes godkendelse for  

 hele billetudgiften på billigste klasse til offentlige befordringsmiddel  

 (rutebil eller skib) mellem hjemstedet og nærmeste station, holdeplads eller  

 dampskibsekspedition, hvortil'Rejsekort for værnepligtige' er gyldigt.
Der  

 kan dog kun ydes sådan godtgørelse i tilfælde, hvor billetudgiften har  

 oversteget ialt 10 kr. for dobbeltrejse, med undtagelse af udgiften til  

 lokalbefordring (bybusser etc.) i byområde, der ikke vil kunne godtgøres.
 Godtgørelse for befordringsudgiften til rejser på sådanne strækninger, der  

 ikke er omfattet af kortets gyldighedsområde er baseret på anvendelse af  

 rabatkort.
 Udgifter ved brug af eget motorkøretøj i tilslutning til eller i stedet  

 for nærværende ordning kan ikke godtgøres.
 2. RETNINGSLINIER FOR GODTGØRELSE.
a.
Den frirejseberettigede indkøber for egen regning et rabatkort til den  

 strækning, han efter ovenstående har adgang til at benytte.
Kortet forevises på skolen eller i værnepligtsstyrelsen snarest efter  

 købet med henblik på godtgørelse af købsprisen.
Såfremt kortet forevises  

 efter at have været benyttet til mere end 2 rejser, kan godtgørelse ikke  

 finde sted, med mindre skolen/værnepligtsstyrelsen finder, at  

 omstændighederne taler herfor.
Ved forevisning af kortet påføres dette skolens/værnepligtsstyrelsens  

 stempel, ligesom det påses, at den frirejseberettigedes, personnummer og navn  

 fremgår af kortet.
Kortet er herefter PERSONLIGT og kan anvendes mod samtidig  

 forevisning af rejsekort for værnepligtige b.
Udgifter til nyt kort kan godtgøres mod aflevering af det opbrugte  

 kort.
Der kan dog højst godtgøres udgifter svarende til 20 dobbeltrejser pr.  

 måned.
Opbrugt kort opbevares 1 år, hvorefter de tilintetgøres.
Der kan, når  

 forholdene taler herfor, ydes den frirejseberettigede forskud på godtgørelse  

 af første rabatkort.
 Vedkommende skole/værnepligtsstyrelsen bør tilstræbe, at rabatkort er  

 opbrugt ved hjemsendelsen, samt at der ikke godtgøres kort, som ikke kan  

 benyttes fuldt ud før hjemsendelsen, jfr. iøvrigt pkt. 3.
c.
Kort, der ved den frirejseberettigedes hjemsendelse etc. undtagelsesvis  

 ikke måtte være fuldt opbrugt, inddrages af personelforvaltende myndighed og  

 indsendes til vedkommende selskab, der herefter refunderer værdien af de ikke  

 benyttede rejser.
 3. ENKELT- OG DOBBELTBILLETTER.
 Frirejseberettigede, der i henhold til pkt. 1 og 2 er berettigede til  

 godtgørelse for befordringsudgifter, kan såfremt rejsen foretages med  

 selskaber, der ikke udsteder rabatkort, i stedet få godtgjort udgiften til  

 enkelt-/dobbeltbilletter, efter at rejsen er foretaget mod aflevering af  

 dokumentation.
 RETNINGSLINIER FOR FRIREJSEORDNINGEN MED  

 BORNHOLMSTRAFIKKEN.
 1. OMFANG.
 2. REJSEORDNINGEN.
 Rejseordningen er udarbejdet under hensyntagen til den ved  

 Bornholmstrafikken gældende ID-kort ordning med 50 pct. rabat på 2. kl.  

 billetter, og de under a. og b. nævnte civile værnepligtige kan ved  

 henvendelse til styrelsen mod kvittering få udleveret såvel ID-kort samt 2.  

 kl. billetter.
 3. ANSKAFFELSE AF SÆRLIGT ID-KORT.
Styrelsen indkøber de særlige ID-kort ved Bornholmstrafikkens ekspedition  

 i Rønne.
Med rekvisitionen skal følge en liste visende navn og DSB  

 stamkortnummer (abonnementsnummer) for de personer, for hvilke ID-kort ønskes  

 udstedt.
ID-kortet underskrives af den pågældende, og indsættes i omslaget  

 til DSB-rejsekortet.
ID-kortet er uden billede og er kun gyldigt, når det er  

 indsat i DSB-rejsekortet.
Ved hjemsendelse inddrages og tilintetgøres ID-kort  

 af den hjemsendende myndighed i lighed med tilintetgørelse af rejsekortet.
 4. BILLETTER.
Styrelsen rekvirerer uge- eller månedsvis det nødvendige antal billetter  

 ved Bornholmstrafikkens ekspedition i Rønne.
Billetterne udleveres af  

 styrelsen til de frirejseberettigede civile værnepligtige.
GODTGØRELSE TIL FRIREJSEBERETTIGET  

 PERSONEL, HVIS HUSTRU ELLER 1. GENERELT.
 Til frirejseberettigede personel, hvis hustru eller forældre har fast  

 bopæl i Grønland, på Færøerne eller i udlandet, kan der i forbindelse med  

 orlov og rejsetilladelse ydes tilskud til afholdelse af udgifter ved køb af  

 rejsehjemmel til hjemstedet og tilbage efter følgende regler:
a.
Frihed og rejsetilladelse meddeles i henhold til de herfor almindeligt  

 gældende regler.
Det må i rejsens anledning ikke gives den  

 frirejseberettigede orlov, ferie eller anden form for frihed i et sådant  

 omfang, at det samlede antal fridage, der normalt tilkommer den pågældende,  

 herved overskrides.
b.
Værnepligtsstyrelsens tilskud fastsættes i hvert enkelt tilfælde til  

 halvdelen af billetudgiften til billigste klasse med offentligt  

 befordringsmidler, idet dog den del af rejsen, der eventuelt tilbagelægges  

 her i landet, ikke skal indgå i tilskuddets beregning, men finde sted efter  

 de almindelige regler for fribefordring med »Rejsekort for  

 værnepligtige« som rejsehjemmel.
 2. DEN MAKSIMALE STØRRELSE OG ANTALLET AF TILSKUD.
a.
Ved rejser til udlandet anvendes jernbane og/eller ruteskib, og der kan  

 ydes tilskud til een rejse i hver kalendermåned i den tid, den pågældende er  

 ferieberettiget, med halvdelen af billetudgiften, dog højst 300 kr. pr. rejse  

 (tur/retur).
 Overførelse af ubenyttede tilskud i en eller flere måneder til de  

 efterfølgende måneder eller forlods udbetaling af tilskud for følgende måned  

 kan ikke finde sted.
b.
Ved rejser til Grønland og Færøerne anvendes rutefly og/eller ruteskib,  

 og der vil kun kunne ydes tilskud med indtil halvdelen af billetudgiften pr.  

 rejse (tur/retur).
I løbet af tjenestetiden vil der til den enkelte maksimalt kunne ydes et  

 beløb svarende til 300 kr. gange det antal måneder, som tjenestetiden måtte  

 forventes at vare, regnet fra indkaldelsesdatoen.
Perioder med fravær fra  

 tjeneste, der normalt vil medføre erstatningstjeneste/eftertjeneste,  

 medregnes ikke i opgørelsen, såfremt fraværet falder før eller i tilslutning  

 til tilskudsrejsen.
Når retten til fribefordring forlænges af de samme årsager, som det  

 fremgår af kapitel 2, pkt. 6. a., kan der i løbet af denne periode ligeledes  

 ydes et tilskud på maksimalt 300 kr. gange det antal måneder, den pågældende  

 påregnes at være berettiget til fribefordring, regnet fra datoen for  

 indledningen af den »forlængede« tjeneste.
Ubenyttede tilskud fra  

 den første samlede uddannelse kan overføres, såfremt den efterfølgende  

 tjeneste med ret til denne form for fribefordring ligger i direkte  

 forlængelse heraf.
 Når den frirejseberettigede hjemsendes midlertidigt, hvad enten dette sker  

 efter ansøgning, eller uansøgt, kan ubrugte tilskud ikke overføres til/ved  

 indkaldelse til aftjening af resterende tjeneste.
 Såfremt forældre eller hustru først tager fast bopæl i Grønland eller på  

 Færøerne under den frirejseberettigedes tjeneste, beregnes det maksimale  

 tilskud ud fra fraflytningsdatoen.
c.
Afregning skal normalt finde sted ved, at den pågældende, forinden  

 rejsehjemmel indkøbes ved tjenestestedets (den regnskabspligtige myndigheds)  

 foranstaltning, indbetaler sin andel af billetudgiften (50 pct. eller mere).
 Har den pågældende forlods afholdt hele billetudgiften, kan tilskud i  

 henhold til foranstående, dog udbetales mod aflevering af dokumentation for  

 den stedfundne rejse (anvendt rejsehjemmel).
 SÆRLIGE BESTEMMELSER.
 1. INDKALDELSE OG HJEMSENDELSE.
 Personer, der møder til eller hjemsendes fra værnepligtstjeneste har ret  

 til fri befordring fra hjemstedet her i landet (sydlige Danmark) til  

 mødestedet og omvendt efter nedenstående regler:
a.
Som rejsehjemmel anvendes den forud for indkaldelsen tilsendte  

 indkaldelsesordre, eller det i forbindelse med hjemsendelsen udleverede  

 hjemsendelsespas.
b.
Rejsehjemlen giver adgang til fribefordring til de i kapitel 2, pkt. a.  

 og b., nævnte befordringsmidler, med de herfor gældende regler, når den  

 indkaldte/hjemsendte rejser uden afbrydelse til den station eller  

 busholdeplads, der ligger nærmest mødestedet/hjemstedet.
 Rejsehjemlen giver adgang til at medtage bagage/rejsegods efter de herfor  

 gældende regler, men ligesom for plads- og tilkøbsbilletter for den rejsendes  

 egen regning.
c.
Rejsehjemlen kan anvendes på indkaldelsesdagen/hjemsendelsesdagen og  

 indtil 2 døgn forinden/efter.
d.
Såfremt den station eller holdeplads, der ligger nærmest  

 mødestedet/hjemstedet, ikke kan nås med de i kapitel 2, pkt. 3. a. og b.,  

 nævnte befordringsmidler, og idet disse fortrinsvis skal benyttes, kan rejsen  

 foretages ved brug af de på indkeldelsesordren vedhæftede eller på  

 hjemsendelsespasset påklæbede tillægsbilletter således:
 2. UDLANDET, GRØNLAND OG FÆRØERNE.
a.
Rejseudgifter ved indkaldelse til almindelig værnepligt for  

 værnepligtige, der har godtgøres normalt ikke.
Eventuel indstilling herom fremsendes til  

 værnepligtsstyrelsen.
b.
Ved hjemsendelse godtgøres rejseudgifter til udlandet, Grønland og  

 Færøerne ikke.
--------------------------------------------------------------------- A - BESTEMMELSE BESTEMMELSE OM TILSKUD TIL CIVILE VÆRNEPLIGTIGES FRITIDSAKTIVITETER.
 § 1.  Der kan ydes civile værnepligtige tilskud til  

 dækning af indskrivningsgebyr, deltagerandel af lærerløn og udgifter til  

 materialer i forbindelse med deltagelse i fritidsvirksomhed, der falder ind  

 under fritidslovens kapitel III.
 Stk. 2.  Der kan endvidere ydes tilskud til en civil  

 værnepligtigs medlemskab af en idrætsforening (idrætsgrene under Dansk  

 Idrætsforbund).
§ 2.  Den enkelte civile værnepligtige kan i løbet af  

 sin tjenestetid maksimalt få tilskud til deltagelse i ialt 2  

 fritidsaktiviteter, f.eks. hobby og engelsk, eller hobby og medlemskab af en idrætsforening,  

 eller engelsk og medlemskab af en idrætsforening, eller medlemskab af 2  

 idrætsforeninger.
 § 3.  Tilskuddet fastsættes for den enkelte deltager  

 til 75% af indskrivningsgebyr m.v., dog højst 150 kr.
 Stk. 2.  Tilsvarende fastsættes tilskuddet til den  

 enkeltes medlemskab af en hobby - eller idrætsforening til maksimalt 75% af  

 kontingentet i den pågældendes tjenestetid, dog højst 150 kr.
 Stk. 3.  For civile værnepligtige med kortere  

 tjenestetid end 11 måneder reduceres de i stk. 1 og 2 nævnte maksimumsbeløb  

 forholdsmæssigt.
 § 4.  Anmodning om tilskud fremsættes overfor  

 skolechefen eller værnepligtsstyrelsen.
 Stk. 2.  Der kan kun udbetales tilskud mod forevisning  

 af dokumentation.
 Stk. 3.  Denne bestemmelse træder i kraft 1. januar 1980  

 og afløser tidligere A-bestemmelse af maj 1975, j.nr. 32.5 - 4.
--------------------------------------------------------------------- UDSTEDELSE AF CAFETERIAREKVISITION TIL CIVILE VÆRNEPLIGTIGE PÅ SKOLEN.
 civile værnepligtige på skole og på arbejdshold kan i enkeltstående  

 undtagelsestilfælde modtage madvarer og de til måltidet hørende drikkevarer  

 (ikke alkoholiske drikke) mod kvittering på en særlig cafeteriarekvisition.  

 Såfremt den værnepligtiges økonomiske situation er af en sådan art, at køb på  

 kredit er nødvendig udover en enkelt dag, kan en forlængelse af ordningen kun  

 finde sted efter forudgående kontakt med socialkonsulenten subsidiært  

 skolechefen eller dennes stedfortræder, som i hvert enkelt tilfælde skal  

 anbefale, at den værnepligtige i en periode af maximalt en uge kan foretage  

 indkøb i cafeteriet ved hjælp af rekvisition.
Af rekvisitionen fremgår det, at den værnepligtige ved sin underskrift  

 erklærer sig indforstået med, at skolen ved først givne lejlighed modregnet  

 det skyldige beløb i lønnen.
Kopi af de relevante rekvisitioner lægges i den  

 værnepligtiges lønpose, originalerne i sagsmappen.
Det skal understreges, --------------------------------------------------------------------- BESTEMMELSE OM KØB AF TEATERBILLETTER.
 I medfør af § 9, stk. 2, pkt. 2, i ministeriet for kulturelle anliggenders  

 bekendtgørelse nr. 393 af 31. august 1979 vedrørende den landsdækkende  

 teaterabonnementsordning kan unge under 25 år, der er under uddannelse,  

 hvortil regnes civile værnepligtige under 25 år - uden at tegne abonnement -  

 købe teaterbilletter med 50% rabat af de godkendte billetpriser indenfor de 2  

 billigste kriskategorier.
 Køb af teaterbilletter efter den ordning kan mod forevisning af  

 legitimationskort ske ved henvendelse til de stedlige  

 publikumsorganisationer.
 For de storkøbenhavnske teatre administreres billetkøbsordningen af  

 organisationen ARTE, Hvidkildevej 64, opgang 1, 2400 NV, tlf. (01) 10 16 22.
 For provinsteatrene administreres billetkøbsordningen af de enkelte teatre  

 og for turnerende teatre af den lokale teaterforening.
 Køb af teaterbilletter formidles ikke af Civil Værnepligt's institutioner.
 Denne bestemmelse afløser den tidligere bestemmelse om køb af  

 teaterbilletter, som udsendt i Reglememtet af september 1979 fra Styrelsen  

 for civil værnepligt.
 ---------------------------------------------------------------------  

 BESTEMMELSER OM UDGANGSFRIHED, TJENESTEFRIHED, ORLOV, ERSTATNINGSTJENESTE OG  

 MIDLERTIDIG HJEMSENDELSE AF VÆRNEPLIGTIGE, DER AFTJENER VÆRNEPLIGTEN VED  

 CIVILT ARBEJDE.
I.
UDGANGSFRIHED.
a.
Udgangsfrihed er frihed til på ugens 5 første hverdage at forlade  

 tjenestestedet fra arbejdstids ophør til arbejdstids begyndelse, normalt den  

 følgende dags morgen.
b.
Udgangsfrihed tilkommer civile værnepligtige, medmindre vagttjeneste  

 eller særlige tjenstlige forhold gør deres tilstedeværelse nødvendig.
II.
TJENESTEFRIHED.
a.
TJENESTEFRIHED er frihed af kortere varighed end en hel arbejdsdag.
b.
I tilfælde, hvor dette er tilstrækkeligt, kan tjenestefrihed træde i  

 stedet for orlov.
Ferieorlov samt syge- og rekreationsorlov kan dog ikke  

 erstattes af tjenestefrihed.
 Stk. 2.  Tjenestefrihed kan endvidere gives som  

 belønningsfrihed samt iøvrigt, når særlige forhold gør det nødvendigt.
 Stk. 3.  I det omfang, tjenesten tillader det, gives fri  

 den 1. maj og grundlovsdag samt fra kl. 12.00 juleaftensdag.
 Stk. 4.  Tjenestefrihed gives af vedkommende nærmeste  

 chef.
III.
ORLOV - bortset fra barselsorlov.
a.
Orlov er frihed af mindst et døgns varighed.
b.
Civile værnepligtige har fri på KALENDER-HELLIGDAGE i den udstrækning,  

 tjenesten tillader det.
c.
Civile værnepligtige har LØRDAG/SØNDAGSORLOV fra arbejdstids ophør om  

 fredagen til tjenestens begyndelse den følgende mandag i den udstrækning  

 tjenesten tillader det.
d.
FERIEORLOV gives efter følgende retningslinier:
Under de første 11 måneders tjeneste har civile værnepligtige ret til 11  

 feriedage, hvoraf 1 skal falde på en fredag.
Efter skolechefens eller  

 værnepligtsstyrelsens nærmere bestemmelse skal 6 af feriedagene gives i en  

 samlet periode efter det indledende skoleophold.
Den samlede ferieorlov  

 (heraf 1 lørdag) skal placeres i forbindelse med en tjenestefri søndag.  

 Øvrige feriedage gives mellem jul og nytår.
Eventuelt overskydende feriedage  

 gives efter skolechefens eller værnepligtsstyrelsens nærmere bestemmelse.
Stk. 2.  Under tjeneste udover 11 måneder - bortset fra  

 eventuel eftertjeneste eller erstatningstjeneste - har civile værnepligtige  

 ret til 2 feriedage på hverdage pr. påbegyndt måned.
Sådan frihed kan  

 tidligst gives efter udløbet af de første 11 måneders tjeneste.
En af hver 6  

 feriedage skal falde på en lørdag.
Feriedagene gives fortrinsvis mellem jul  

 og nytår og iøvrigt efter skolechefens eller værnepligtsstyrelsens  

 bestemmelse.
Stk. 3.  Værnepligtige, der er indkaldt til mindre end  

 11 måneders civilt arbejde, har ret til een feriedag pr. påbegyndt måned.
En  

 af hver 6 feriedage skal falde på en lørdag.
Feriedagene gives så vidt muligt  

 mellem jul og nytår og iøvrigt efter skolechefens eller værnepligtsstyrelsens  

 bestemmelser.
 Stk. 4.  Skolechefens og værnepligtsstyrelsens  

 fastsættelse af tidspunktet for afvikling af feriedage i henhold til stk. 1,  

 2 og 3 sker efter forhandling med den civile værnepligtige, hvis ønsker om  

 feriedagenes placering under hensyntagen til tjenestens tarv, herunder  

 forholdene på vedkommende udstationeringssted, så vidt muligt skal  

 imødekommes.
 Stk. 5.  De foran i stk. 1, 2 og 3 fastsatte regler om  

 placering af feriedage mellem jul og nytår kan fraviges af  

 værnepligtsstyrelsen, når hensynet til tjenesten på et udstationeringssted  

 gør det nødvendigt.
 Stk. 6.  Ferieorlov kan gives i tilknytning til anden  

 orlov eller frihed.
e.
FAMILIEORLOV kan tildeles civile værnepligtige i følgende tilfælde:
 1. Ved højtideligholdelse af nærmeste pårørendes dåb,  

 konfirmation eller lignende samt runde fødselsdage, i sidstnævnte anledning  

 dog tidligst ved den pårørendes fyldte 50 år.
Ved nærmeste pårørende forstås børn, søskende, forældre eller dermed  

 sidestillede, bedsteforældre, oldeforældre og hustrus eller samlevers  

 forældre og søskende.
Orloven, der meddeles ved fornøden forudgående  

 dokumentation, skal have en sådan varighed, at de civile værnepligtige får  

 mulighed for at deltage i den eventuelle kirkelige eller borgerlige handling  

 samt den normale festligholdelse af dagen.
 2. Ved alvorlig tilskadekomst, eller akut, alvorlig  

 sygdom blandt nærmeste pårørende.
Ved nærmeste pårørende forstås hustru eller dermed sidestillet, børn,  

 søskende, forældre eller dermed sidestillede og hustrus eller samlevers  

 forældre samt forlovede.
Orloven må normalt kun være af kortvarig karakter.  

 Dokumentation skal forevises, normalt efter orlovens ophør.
 3. Ved dødsfald blandt nærmeste pårørende.
Ved nærmeste pårørende forstås hustru eller samlever, børn, søskende,  

 forældre eller dermed sidestillede samt forlovede.
Orloven, der meddeles  

 snarest efter, at underretning om dødsfald er modtaget, gives indtil dagen  

 efter begravelsen.
 Ved deltagelse i bedsteforældres, oldeforældres samt hustrus eller  

 samlevers forældres og søskendes begravelse gives frihed i fornødent omfang.
 Dokumentation skal forevises, normalt efter orlovens ophør.
 Stk. 2.  Afgørelse om familieorlov træffes af  

 skolechefen eller værnepligtsstyrelsen.
f.
SYGEORLOV OG REKREATIONSORLOV kan tildeles civile værnepligtige efter  

 INDSTILLING fra en læge, medmindre der er grundlag for midlertidig  

 hjemsendelse.
 Stk. 2.  Syge- og rekreationsorlov i indtil 14 dage kan  

 gives af skolechefen eller værnepligtsstyrelsen.
 I andre tilfælde træffes afgørelsen af værnepligtsstyrelsen.
g.
VELFÆRDSORLOV i indtil 60 døgn kan tildeles civile værnepligtige, når  

 det er nødvendigt af hensyn til den tjenstgørendes eller hans nærmeste  

 pårørendes velfærd.
 Stk. 2.  Ved nærmeste pårørende forstås hustru eller  

 samlever, børn, søskende, forældre eller dermed sidestillede samt forlovede.
 Stk. 3.  Velfærdsorlov af længere varighed end 14 dage  

 kan kun meddeles af værnepligtsstyrelsen.
 Stk. 4.  Under vælfærdsorlov i indtil 14 dage afgør  

 skolechefen eller værnepligtsstyrelsen i forening med socialkonsulenten,  

 hvorvidt der i de enkelte tilfælde kan udbetales hel, delvis eller ingen løn  

 m.v.
 I forening med socialkonsulenten bestemmer værnepligtsstyrelsen i hvert  

 enkelt tilfælde, om og i hvilket omfang der skal ydes løn m.v. under  

 velfærdsorlov af længere varighed end 14 dage.
h.
BESKÆFTIGELSESORLOV kan tildeles civile værnepligtige, når det er  

 nødvendigt med henblik på at skaffe sig beskæftigelse efter hjemsendelsen, og  

 dette ikke kan opnås i forbindelse med anden frihed.
 Stk. 2.  Orloven meddeles mod afgivelse af oplysning om  

 navn og adresse på den arbejdsgiver eller lignende eller det  

 arbejdsformidlingskontor, som ansøgeren har truffet aftale med om  

 forhandling.
 Stk. 3.  Afgørelse om beskæftigelsesorlov træffes af  

 skolechefen eller værnepligtsstyrelsen.
i.
FORENINGSLEDERORLOV kan tildeles civile værnepligtige med henblik på  

 deltagelse i organisations- eller foreningsarbejde.
 Stk. 2.  Orloven kan kun meddeles organisations- eller  

 foreningsledere i betydende landsorganisationer eller landsforeninger med  

 henblik på deltagelse i arrangementer, der er af væsentlig betydning for  

 nævnte organisationer eller foreninger, samt ungdomsledere i tilsvarende  

 organisationer eller foreninger med henblik på deltagelse i lejrarrangementer  

 og lignende, hvis gennemførelse vil være afhængig af de pågældendes  

 tilstedeværelse.
Stk. 3.  Ansøgninger om foreningslederorlov skrives på  

 en særlig formular, der på begæring udleveres af skolen eller  

 værnepligtsstyrelsen.
Ansøgningen indsendes i 2 eksemplarer gennem den  

 pågældendes forening eller organisation til værnepligtsstyrelsen eller for  

 værnepligtige på arbejdshold til skolen, som med en udtalelse videresender  

 den til værnepligtsstyrelsen til afgørelse.
 Stk. 4.  Foreningslederorlov kan normalt ikke gives  

 under det indledende skoleophold.
 Stk. 5.  Under foreningslederorlov ydes ikke løn m.v.
j.
IDRÆTSORLOV kan tildeles civile værnepligtige med henblik på deltagelse  

 i idrætsarrangementer.
 Stk. 2.  Orloven kan kun meddeles særlige kvalificerede  

 idrætsudøvere i forbindelse med deltagelse i idrætsarrangementer, der er af  

 væsentlig betydning for dansk idræt.
 Stk. 3.  Ansøgning om orlov insendes af vedkommende  

 specialforbund eller lignende til værnepligtsstyrelsen eller for  

 værnepligtige på arbejdshold til skolen, der med en udtalelse videresender  

 den til værnepligtsstyrelsen til afgørelse.
 Stk. 4.  Idrætsorlov kan normalt ikke gives under det  

 indledende skoleophold.
 Stk. 3.  Under idrætsorlov ydes ikke løn m.v.
k.
ORLOV I VIDERE OMFANG kan tildeles civile værnepligtige, når forholdene  

 taler herfor.
 Stk. 2.  Ved orlov i videre omfang forstås orlov af  

 længere varighed eller orlov i anden anledning end foran anført, og som  

 normalt kan afvikles indenfor den for den pågældende fastsatte  

 hjemsendelsesdato.
 Stk. 3.  Nedenfor er opregnet nogle forhold, som kan  

 give anledning til imødekommelse af ansøgning om orlov i videre omfang:
 Stk. 4.  Ansøgninger i henhold til stk. 1 indsendes til  

 værnepligtsstyrelsen til afgørelse.
 Stk. 5.  I forening med socialkonsulenten bestemmer  

 værnepligtsstyrelsen i hvert enkelt tilfælde, om og i hvilket omfang der skal  

 ydes løn m.v. under orlov efter stk. 1.
 IV.BARSELSORLOV.
 Der er ved lov hjemlet ret til barselsorlov for faderen.
 For civile værnepligtige gælder følgende regler om barselsorlov efter møde  

 til aftjening af værnepligt:
a.
BARSELSORLOV UNDER SKOLEOPHOLD.
 En civil værnepligtig, der udnytter sin ret til barselsorlov i indtil 10  

 dage, underretter skolen herom.
 Hvis den værnepligtige ikke er berettiget til dagpenge, får han udbetalt  

 de almindelige ydelser til civile værnepligtige under fraværet.
 En civil værnepligtig, der udnytter sin ret til barselsorlov i mere end 10  

 dage, hjemsendes midlertidigt med henblik på senere indkaldelse til fuld  

 tjeneste.
b.
BARSELSORLOV EFTER SKOLEOPHOLDETS OPHØR.
En civil værnepligtig, der udnytter sin ret til barselsorlov, får  

 sammenlagt med den barslesorlov, der eventuelt er opnået under skoleopholdet,  

 orlov uden tjenestetidsforlængelse i indtil 2 uger.
Ved barselsorlov udover 2  

 uger får den civile værnepligtige tjenestetiden forlænget med det antal døgn,  

 som orloven sammen med evt. tidligere barselsorlov har varet udover 2 uger.
 Hvis den civile værnepligtige ikke er berettiget til dagpenge, får han  

 udbetalt de almindelige ydelser til civile værnepligtige under fraværet i  

 indtil 2 uger.
 Herudover udbetales der ikke ydelser i forbindelse med barselsorlov.
c.
VARSLING.
En udstationeret civil værnepligtig, der udnytter sin ret til fravær i  

 indtil 2 uger ved fødslen eller modtagelsen i hjemmet af barnet, skal med 4  

 ugers varsel underrette udstationeringsstedet og værnepligtsstyrelsen om,  

 hvornår han påregner at begynde fraværet og om længden af fraværet.
Den  

 udstationerede civile værnepligtige skal således ved afgivelse af varsel tage  

 stilling til, om han ønsker at udnytte de 2 uger fuldt ud.
Stk. 2.  En udstationeret civil værnepligtig, der ønsker  

 at udnytte sin ret til fravær efter 14. uge efter fødslen, skal senest 8 uger  

 efter fødslen underrette udstationeringsstedet og værnepligtsstyrelsen om,  

 hvornår han påbegynder fraværet og om længden af fraværet.
Den udstationerede  

 værnepligtiges samlede fravær efter 14. uge efter fødslen skal altså være  

 tilrettelagt senest 8 uger efter fødslen.
 Stk. 3.  Værnepligtige på arbejdshold er ikke omfattet  

 af de nævnte varslingsregler.
V.
BEGRÆNSNINGER I ADGANGEN TIL FRIHED M.V.
a.
Udgangsfrihed og lørdag-søndagsorlov kan delvis bortfalde som følge af  

 anvendelse af diciplinarmidler.
Herudover kan udgangsfrihed og  

 lørdag-søndagsorlov kun bortfalde af de i stk. 2 nævnte grunde.
 Stk. 2.  Ferieorlov samt allerede meddelt frihed af  

 anden art end nævnt i stk. 1, kan kun bortfalde på grund af særlige  

 tjenstlige forhold, som gør de civile værnepligtiges tilstedeværelse  

 nødvendig, eller som følge af sygdom eller selvforskyldt fravær, herunder  

 anholdelse, varetægtsfængsel og afsoning af straf.
 Stk. 3.  Bortfalder en ferieorlov af tjenstlige årsager,  

 eller fordi den civile værnepligtige ved orlovens begyndelse er indlagt på  

 sygehus, skal gives den pågældende tilsvarende frihed på et andet tidspunkt.  

 I andre tilfælde medfører bortfald af frihed ikke pligt til at godtgøre tabet  

 heraf med anden frihed.
b.
Skolechefen eller værnepligtsstyrelsen kan bestemme, at ferieorlov skal  

 træde i stedet for familieorlov, velfærdsorlov, beskæftigelsesorlov,  

 foreningslederorlov, idrætsorlov eller orlov i henhold til afsnit III., punkt  

 k. (orlov i videre omfang).
c.
Orlov, der ikke er afviklet inden den pligtige tjenestetids udløb,  

 bortfalder.
VI.
ERSTATNINGSTJENESTE.
a.
Orlov i henhold til afsnit III., punkt e. (familieorlov), g.  

 (velfærdsorlov), h. (beskæftigelsesorlov), i. (foreningslederorlov), j.  

 (idrætsorlov) og k. (orlov i videre omfang), som sammenlagt har en varighed  

 af 15 døgn og derover, samt barselsorlov udover 2 uger i henhold til afsnit  

 IV. b. medfører pligt til tjeneste udover den normale hjemsendelsesdag i det  

 antal døgn, som orloven har omfattet.
 Stk. 2.  Erstatningstjeneste i henhold til stk. 1 kan  

 helt eller delvis bortfalde, når tjenstlige hensyn taler imod, at civile  

 værnepligtige holdes til tjeneste efter den normale hjemsendelsesdag.  

 Afgørelsen herom træffes i hvert enkelt tilfælde af værnepligtsstyrelsen.
VII.
MIDLERTIDIG HJEMSENDELSE.
a.
Civile værnepligtige kan efter ansøgning hjemsendes midlertidigt, når  

 velfærdstruende forhold for den værnepligtige eller hans nærmeste pårørende  

 afgørende taler for det.
Ved nærmeste pårørende forstås hustru eller samlever, børn, søskende,  

 forældre eller dermed sidestillede samt forlovede.
Civile værnepligtige, der  

 udnytter deres ret til barselsorlov i mere end 10 dage under skoleopholdet,  

 hjemsendes ligeledes midlertidigt.
 Stk. 2.  Tiltrædelse af en civil stilling, som er et  

 ganske enestående tilbud i forhold til ansøgerens uddannelsesniveau, kan  

 ligeledes give anledning til imødekommelse af ansøgning om midlertidig  

 hjemsendelse.
 Stk. 3.  Såfremt en civil værnepligtig skal forrette  

 mere end 15 måneders tjeneste, kan ansøgning om midlertidig hjemsendelse  

 umiddelbart før hjemsendelsestidspunktet imødekommes, hvis ansøgeren ved  

 hjemsendelse til normal tid vil få sin uddannelse væsentlig forsinket eller  

 blive afskåret fra at opnå en særlig fordelagtig ansættelse.
Stk. 4.  I forbindelse med midlertidig hjemsendelse skal  

 ansøgeren skriftligt forpligte sig til at forrette resterende tjeneste senest  

 1 år efter den midlertidige hjemsendelse.
Værnepligtsstyrelsen kan dog  

 tillade udsættelse med indkaldelse til fortsat tjeneste i indtil 1 år ad  

 gangen, dog længst til udgangen af det år, hvori den midlertidigt hjemsendte  

 fyldte 26 år.
Afgørelse om udsættelse herudover træffes af værnepligtsnævnet.
Stk. 5.  Ansøgning om midlertidig hjemsendelse  

 fremsendes i alle tilfælde til værnepligtsstyrelsen til afgørelse eller  

 videresendelse til værnepligtsnævnet.
Ansøgning skal være ledsaget af  

 fornøden dokumentation for de forhold, som påberåbes.
--------------------------------------------------------------------- BEREGNING AF ERSTATNINGSTJENESTE OG BEREGNING AF EFTERTJENESTE.
 ERSTATNINGSTJENESTE - EFTERTJENESTE.
 En civil værnepligtigs ordinære hjemsendelsesdato kan udsættes af 2 grunde  

 - enten på grund af skyldig erstatningstjeneste, jfr. afsnit VI. a. eller på  

 grund af eftertjeneste, jfr. § 1, stk. 1 i indenrigsministeriets  

 bekendtgørelse nr. 478 af 20. september 1976 om eftertjeneste, hjemsendelse  

 og fornyet indkaldelse af værnepligtige, der aftjener værnepligten ved civilt  

 arbejde.
 I BEGGE TILFÆLDE SKAL DET SAMLEDE FRAVÆR HAVE EN VARIGHED AF 15 DAGE ELLER  

 DEROVER, FØR TJENESTETIDEN KAN FORLÆNGES UDOVER DEN ORDINÆRE  

 HJEMSENDELSESDAG.
 I det førstnævnte tilfælde udsættes hjemsendelsesdatoen på grund af  

 meddelt orlov, medens eftertjenesten pålægges som følge af et ulovligt fravær  

 eller på grund af strafafsoning, herunder varetægtsfængsel, der anses for  

 udstået i straffen.
 Udskydelse af hjemmesendelsesdagen kan kun finde sted, såfremt der  

 foreligger ENTEN mindst 15 dages orlov med forpligtelse til  

 erstatningstjeneste ELLER mindst 15 dages ulovligt fravær m.v., der medfører  

 eftertjeneste, medems forlænget tjeneste eksempelvis ikke kan pålægges,  

 såfremt en værnepligtig har været fraværende fra tjenesten i 15 dage, hvoraf  

 7 dage skyldes orlov og 8 dage ulovligt fravær m.v.
--------------------------------------------------------------------- BESTEMMELSER VEDRØRENDE FORHOLD UNDER SYGDOM OG ULYKKE.
 På skolen:
 I ARBEJDSTIDEN:
 Bliver en civil værnepligtig syg (kommer til skade) i arbejdstiden, må han  

 omgående meddele dette til kontoret.
 Ved mindre ildebefindende kan han efter lærerens skøn få tilladelse til i  

 kortere tid at hvile sig på sit værelse.
 UDENFOR ARBEJDSTIDEN:
 Bliver en civil værnepligtig syg (kommer til skade) udenfor arbejdstiden,  

 må han omgående henvende sig til vagthavende, der drager omsorg for  

 tilkaldelse af læge, for så vidt omgående lægehjælp er påkrævet.
 I andre tilfælde indlægger den vagthavende den syge på skolens sygestue og  

 indfører tilfældet i lægebogen, hvorefter lægetilsyn rekvireres til den  

 følgende morgen.
 »SYG I KVARTER«:
 Civile værnepligtige, der af lægen er meldt syg i kvarter for en bestemt  

 periode, må ikke uden lægens tilladelse genoptage arbejdet eller sættes i  

 arbejde, før perioden udløber.
 Sådanne kvartersyge kan ikke opnå friheder til at forlade skolen.
 INDLÆGGELSE PÅ SYGESTUE:
Lægen kan ordinere en civil værnepligtig, der har meldt sig syg, indlagt  

 på skolens sygestue.
Endvidere kan ledelsen indlægge syge civile  

 værnepligtige på sygestue, idet lægen samtidig tilkalder til omgående besøg  

 eller besøg den følgende morgen.
Patienten, der er indlagt på sygestue, skal holde sengen, idet de dog skal  

 stå op om morgenen, gøre toilette og holde deres seng i orden.
Endvidere kan  

 de gå på WC, men må iøvrigt ikke forlade sygestuen.
 Under fravær fra skolen:
 INDENRIGSMINISTERIETS BESTEMMELSER AF 16. AUGUST 1955 OG 17. OKTOBER 1962  

 OM SYGDOM UNDER FRAVÆR:
 1. Såfremt en civil værnepligtig bliver syg under  

 orlov, skal han snarest muligt søge tilbage til skolen.
 Er hans sygdom af en sådan karakter, at lægebehandling ikke kan opsættes,  

 eller vil tilbagerejsen medføre smittefare for mandskabet på skolen eller for  

 personer, han kommer i berøring med under rejsen, kan han for statens regning  

 lade sig indlægge på nærmeste civile sygehus.
 2. Hvis der ikke er mulighed for indlæggelse på civilt  

 sygehus, f.eks. på grund af patientens tilstand, pladsmangel på sygehus eller  

 tilfældets art, kan han lade sig lægebehandle i hjemmet.
 Dette gælder også mindre alvorlige sygdomstilfælde under befalet orlov  

 (jul, påske, pinse), hvor der ikke er mulighed for at vende tilbage til  

 skolen.
 Indenrigsministeriet vil herefter afgøre, hvorvidt omkostningerne hertil  

 vil kunne erstattes af statskassen.
 Kun sygdom, som kræver sengeleje, er gyldig grund til fravær fra skolen.
 3. Udebliver en civil værnepligtig fra skolen efter  

 udløbet af meddelt frihed, skal han, hvis han angiver sygdom som grund  

 hertil, OMGÅENDE FORANLEDIGE LÆGE TILKALDT OG LIGELEDES OMGÅENDE SKRIFTLIGT  

 ELLER TELEFONISK MEDDELE SKOLEN GRUNDEN TIL FRAVÆRET, SAMT HVILKEN LÆGE, DER  

 HAR TAGET HAM UNDER BEHANDLING.
 (Såfremt tjenestestedet ikke 3. dagen er underrettet, skal der rejses  

 offentlig undersøgelse for udeblivelsen).
 Skolens læge vil efter det oplyste og eventuelt i samråd med den  

 behandlende læge afgøre, hvornår den sygemeldte værnepligtige kan overføres  

 fra hjemmet eller det civile sygehus til skolens sygestue.
Ved dette skøns udøvelse skal det påses, at uden for skolen værende  

 sygemeldte civile værnepligtige så vidt muligt, og så snart forholdene  

 tillader det, skal tilbageføres til skolens sygestue.
I forbindelse hermed  

 skal lægen skønne over, hvorvidt patienten skal befordres ved foranstaltning  

 af redningskorpset, med hvem der er indgået overenskomst, eller om den  

 værnepligtige kan befordres på anden måde - ved offentligt transportvæsen  

 o.lign.
Såfremt sygdommens varighed i hjemmet overstiger 3 dage, skal den  

 civile værnepligtige drage omsorg for, at den læge, som har taget ham under  

 behandling, påny tilkaldes med henblik på fremskaffelse af lægeattest, som af  

 lægen kan udstedes fra og med den 4. sygedag.
Lægeattesten foranlediges  

 omgående tilsendt skolen.
Med lægeattesten skal følge nøjagtig oplysning om,  

 på hvilken adresse den civile værnepligtige henligger syg.
Med enhver  

 henvendelse til læge eller sygehus skal angives, at den pågældende er civil  

 værnepligtig, samt at han forretter tjeneste på skolen.
Ved sygdommens  

 afslutning skal den civile værnepligtige vende tilbage til skolen senest  

 efter at have været oppegående 1 dag i hjemmet, medmindre andet er bestemt af  

 skolens læge efter samråd med den behandlende læge.
 Rekonvalecens o.lign. kan kun anvises af skolens læge.
 4. Overtrædelse af ovenstående bestemmelser kan  

 medføre straf for ulovlig udeblivelse og at afholdte udgifter til  

 lægebehandling og lignende ikke vil kunne refunderes.
--------------------------------------------------------------------- SAMARBEJDSREGLER FOR CIVILE VÆRNEPLIGTIGE.
Nærværende bestemmelsers afsnit I omhandler regler for udstationerede  

 civile værnepligtige, medens afsnittene II og III er forbeholdt  

 bestemmelserne, der er gældende for civile værnepligtige, som henholdsvis  

 opholder sig på skolen eller i lejr.
Reglerne i afsnit IV om det centrale  

 samarbejdsorgan, landskontaktudvalg, omfatter alle civile værnepligtige.
 AFSNIT I. - UDSTATIONEREDE CIVILE VÆRNEPLIGTIGE.
A.
ORIENTERING OM SAMARBEJDSREGLER.
 1. Det påhviler chefen for en skole for civile  

 værnepligtige at drage omsorg for, at orientering om nærværende  

 samarbejdsregler indgår i skolens undervisningsprogram.
 2. På skolen for civile værnepligtige udleveres et  

 eksemplar af nærværende bestemmelser til alle elever.
 3. Værnepligtsstyrelsen drager omsorg for, at samtlige  

 civile værnepligtige gøres bekendt med eventuelle nye bestemmelser for  

 talsmandshvervets udførelse.
B.
REGIONS- OG VALGGRUPPEINDDELING.
 1. Landets inddeles geografisk i følgende 13  

 talsmandsregioner:
Nordjyllands + Viborg amter Århus amt Ringkøbing amt Vejle amt Ribe + Sønderjyllands amter Fyns amt Københavns amt + del af Roskilde amt (3 regioner) Frederiksberg amt + del af Københavns amt Vestsjællands amt + del af Frederiksborg og Roskilde amter Storstrøms amt Bornholms amt De nærmere geografiske afgrænsninger af regionerne fastsættes af  

 værnepligtsstyrelsen.
 2. Inden for hver region etableres normalt 1  

 valggruppe for hvert påbegyndt antal af 50 tjenstgørende civile  

 værnepligtige.
 Den geografiske afgrænsning af de enkelte valggruppers område fastsættes  

 af værnepligtsstyrelsen i samråd med landskontaktudvalget.
 3. Når det - på grund af større tilgang end afgang af  

 civile værnepligtige - findes hensigtsmæssigt at dele en valggruppe,  

 fastsætter valggruppen i forening med værnepligtsstyrelsen og  

 landskontaktudvalget grænserne for de 2 valggrupper.
 4. Til hver valggruppe er knyttet den konsulent, som  

 varetager tilsynsfunktionerne på de udstationeringssteder, hvor flertallet af  

 gruppens medlemmer gør tjeneste.
 5. Såfremt en civil værnepligtig ønsker det, kan han  

 ved henvendelse til værnepligtsstyrelsen blive overflyttet fra den  

 valggruppe, hvor udstationeringsstedet er beliggende, til bopælsvalggruppen.
C.
VALG AF TALSMÆND.
 1. Hver valggruppe vælger en talsmand og 1 suppleant.
 2. For hver region vælges mindst 2 talsmænd og 2  

 suppleanter.
3. Valg af talsmænd sker ved hemmelig, skriftlig  

 afstemning og afgøres ved simpelt stemmeflertal.
Der stemmes på personer, og  

 i tilfælde af stemmelighed foretages omvalg.
Såfremt stemmerne stadig står lige efter omvalg, foretages lodtrækning.  

 Valget finder sted på et valggruppemøde, hvortil der er indkaldt med mindst 7  

 dages varsel med angivelse af, at der foretages valg.
Valget finder sted i  

 tjenestetiden og må kun overværes af stemmeberettigede.
Af og blandt de  

 stemmeberettigede vælges en person, der skal lede valgets gennemførelse samt  

 snarest muligt give vedkommende konsulent meddelelse om valgets udfald.
Såfremt ingen af valggruppens medlemmer ønsker at modtage valg som  

 talsmand, sammenlægges valggruppen midlertidigt med en anden valggruppe af  

 værnepligtsstyrelsen efter samråd med landskontaktudvalget.
Denne  

 midlertidige sammenlægning vedvarer indtil mindst 5 af den oprindelige  

 valggruppes medlemmer ønsker valg af egen talsmand, dog højst 2 måneder.
4. Nyt valg af talsmand finder sted, når a. en talsmand har frasagt sig hvervet, b. en talsmand ikke længere gør tjeneste sammen med den valggruppe, der  

 har valgt ham.
c. et flertal af de fremmødte på et valggruppemøde ønsker det.
Flertallet  

 skal dog udgøre mindst 30% af valggruppens medlemmer.
En sådan beslutning er  

 kun gyldig, når spørgsmålet om talsmandens forbliven har været optaget som et  

 punkt på den før mødet udsendte dagsorden.
 d. når halvdelen af valggruppens medlemmer er udskiftet med andre siden  

 sidste talsmandsvalg.
D.
TALSMANDENS VIRKSOMHED.
VALGGRUPPEMØDER.
1. En talsmand skal virke som forbindelsesled mellem  

 valggruppen og de foresatte samt landskontaktudvalget.
Han skal herunder på  

 valggruppens vegne varetage medlemmernes interesser med hensyn til  

 tjenestlige forhold og vilkår, sociale forhold samt velfærdsforanstaltninger.
 2. Såfremt en talsmand finder behov for det, kan han  

 afholde møder med sin valggruppe med henblik på drøftelse af de i punkt I  

 nævnte forhold af fælles interesse for valggruppens medlemmer.
 3. Hvis 20% af valggruppens medlemmer, dog mindst 5,  

 stiller krav herom, skal talsmanden hurtigst muligt lade indkalde til  

 valggruppemøde.
4. Talsmanden må ikke lade hengå over 2 måneder før  

 afholdelse af valggruppemøde finder sted.
Overskridelse af denne frist kan  

 bevirke, at landskontaktudvalget foranlediger valggruppen indkaldt til møde,  

 hvis udvalget finder behov for det.
5. Mødedatoen for valggruppemøde fastsættes af  

 talsmanden i samråd med vedkommende konsulent.
I det omfang, møder påbegyndes  

 inden for tjenestetiden, sørger konsulenten for anvisning af et mødelokale,  

 der så vidt muligt skal være centralt placeret under hensyn til de offentlige  

 transportmidler, som er til rådighed inden for valggruppens område.
I særlige  

 tilfælde kan mødelokale tillige stilles til rådighed ved møder, der  

 påbegyndes uden for tjenestetiden.
6. Talsmanden indkalder valggruppens medlemmer til  

 møde så vidt muligt senest 1 uge forud for mødedagen.
Indkaldelsen skal  

 indeholde dagsorden for mødet.
Kopi af indkalselsesskrivelsen tilsendes  

 samtidig værnepligtsstyrelsen samt landskontaktudvalget.
7. Konsulenten kommer til alle valggruppemøder, der  

 holdes inden for tjenestetiden, og skal som punkt 1 på dagsordenen give  

 sådanne meddelelser, som er af almindelig interesse for valggruppens  

 medlemmer, samt besvare spørgsmål fra valggruppen.
Medmindre særlige forhold  

 tilsiger andet, forlader konsulenten herefter mødet.
8. Inden for tjenestetiden kan der i kvartalet  

 afholdes normalt højst 3 valggruppemøder, til hvilke der sammelagt stilles 6  

 timer af tjenestetiden til rådighed.
Mødetidspunktet skal altid fastsættes  

 til de sidste timer af en arbejdsdag.
9. Civile værnepligtige meddeles fornøden frihed fra  

 udstationeringsstedet for at kunne deltage i valggruppemøder, der afholdes i  

 tjenestetiden.
De værnepligtige, som ikke ønsker at deltage i sådanne møder,  

 forretter normal tjeneste på deres udstationeringssted.
 10. Konsulenten kan i rimeligt omfang meddele en  

 talsmand frihed til i den daglige tjenestetid at udføre de opgaver, som  

 talsmandshvervet indebærer.
 11. Der ydes talsmændene bistand med hensyn til papir,  

 porto o.lign. i det omfang, hvori dette er nødvendigt for varetagelse af  

 talsmandshvervet.
12. Talsmandens funktion overtages i fornødent omfang  

 af suppleanten.
Dette gælder også, når talsmanden vælges til regionstalsmand,  

 jfr. afsnit IV A 1.
E.
BEHANDLING AF SAGER, SOM EN TALSMAND FREMFØRER AD TJENESTEVEJEN.
 1. Såfremt en værnepligtig ønsker det, kan talsmanden  

 medvirke ved forelæggelsen af en sag for konsulenten og højere myndigheder.
2. En talsmand må ikke på andres vegne rette  

 henvendelse til et udstationeringssted.
Såfremt en civil værnepligtig klager  

 over forholdene på et udstationeringssted, kan vedkommende talsmand - hvis  

 den værnepligtige fremsætter ønsker herom - deltage i de drøftelser,  

 konsulenten eventuelt fører med udstationeringsstedet i anledning af klagen.
 3. Alle spørgsmål, som en talsmand ønsker at drøfte på  

 de værnepligtiges vegne, fremføres for vedkommende konsulent.
4. Såfremt henvendelsen kræver, at højere myndighed  

 træffer afgørelse, henviser konsulenten talsmand til at forelægge sagen  

 skriftligt.
Hvis henvendelsen allerede foreligger i skriftlig form, sendes  

 den videre ad tjenestevejen.
5. Konsulenten skal afslutte behandlingen af en af en  

 talsmand rejst sag i løbet af 7 arbejdsdage.
Inden for denne frist skal  

 afgørelse være truffet eller sagen være fremsendt til højere myndighed.  

 Såfremt særlige forhold i det enkelte tilfælde medfører at den nævnte frist  

 ikke overholdes, skal begrundet meddelelse herom gives talsmanden inden 7  

 arbejdsdage efter, at konsulenten har modtaget henvendelsen.
Iøvrigt skal  

 disse sager behandles uden unødigt ophold.
 6. I tilfælde, hvor en sag fremsendes til højere  

 myndighed, giver konsulenten talsmanden meddelelse herom, ligesom talsmand i  

 tilfælde, hvor han indbringer en sag for højere myndighed, samtidig  

 prienterer konsulenten herom.
 7. Afslag i en sag, der er rejst af en talsmand, skal  

 begrundes, med mindre hensyn til enkeltpersoners privatliv er til hinder  

 herfor.
8. Med mindre forholdene i det enkelte tilfælde  

 tilsiger andet, skal en afgørelse, der træffes vedrørende et spørgsmål, som  

 en talsmand har rejst, meddeles ham, inden valggruppens medlemmer får  

 underretning herom.
Såfremt en sag af en talsmand har været indbragt for  

 værnepligtsstyrelsen eller indenrigsministeriet som appelinstans, orienteres  

 tillige landskontaktudvalget om afgørelsen.
 AFSNIT II. - CIVILE VÆRNEPLIGTIGE PÅ SKOLE.
 1. Der henvises til reglerne om valg af skoleråd og  

 dettes funktion iøvrigt.
 2. Skolen udgør 1 talsmandsregion.
 3. Skolens repræsentant i landskontaktudvalget  

 forbliver medlem af dette, indtil nyt valg af skoleråd har været afholdt på  

 skolen.
 AFSNIT III. - CIVILE VÆRNEPLIGTIGE I LEJR.
I.
ORIENTERING OM SAMARBEJDSREGLER.
1. Det påhviler chefen for en lejr at drage omsorg  

 for, at oplysningen om de gældende samarbejdsregler indgår i  

 orienteringsprogrammet for de civile værnepligtige, der er indkaldt til at  

 møde direkte i lejren.
I tilslutning til denne orientering skal de i lejren  

 valgte talsmænd have lejlighed til at give de nyindkaldte en redegørelse for  

 talsmændenes virksomhed.
 2. I lejren udleveres til nyindkaldte et eksemplar af  

 samarbejdsreglerne for civile værnepligtige, og lejrchefen drager omsorg for,  

 at disse regler i lejren er til rådighed for civile værnepligtige, der ønsker  

 at gøre sig bekendt med dem.
 3. Styrelsen for civil værnepligt sørger for, at  

 samtlige civile værnepligtige gøres bekendt med eventuelle nye bestemmelser  

 for talsmandshvervets udførelse, og lejrchefen orienterer særskilt  

 talsmændene herom.
4. Umiddelbart efter afholdelse af talsmandsvalg giver  

 lejrchefen de nyvalgte talsmænd en kort orientering om alle tjenstlige  

 forhold og samarbejdsregler.
I forbindelse hermed udleveres et eksemplar af  

 nærværende bestemmelser.
II.
VALG AF TALSMÆND.
1. I en lejr for civile værnepligtige vælges to  

 talsmænd og to suppleanter.
Hver lejr udgør en talsmandsregion.
2. Valg af talsmænd finder sted 3. Valget sker ved simpelt stemmeflertal, og kan efter  

 begæring af en af de værnepligtige afgøres ved skriftlig og hemmelig  

 afstemning.Der stemmes på personer, og i tilfælde af stemmelighed foretages  

 omvalg.
Såfremt stemmerne stadig står lige efter omvalg, foretages  

 lodtrækning.
III.
TALSMÆNDENES VIRKSOMHED.
AFHOLDELSE AF VALGGRUPPEMØDER.
1. En talsmand skal virke som forbindelsesled mellem  

 de værnepligtige og de foresatte samt landskontaktudvalget.
Han skal herunder  

 på de værnepligtiges vegne varetage disses interesser med hensyn til arbejdet  

 på tjenestestedet, andre tjenstlige forhold og vilkår, sociale forhold samt  

 vælfærds- og fritidsforanstaltninger.
 2. Udover den ret, som alle civile værnepligtige har  

 til at gøre sig bekendt med bestemmelser, hvis overholdelse kan medføre  

 strafansvar, har en talsmand adgang til at gøre sig bekendt med alle indenfor  

 tjenestestedet for de civile værnepligtige gældende bestemmelser, reglementer  

 og forskrifter.
3. Talsmændene er berettiget til, efter nærmere  

 bestemmelse af lejrchefen, at disponere over sammelagt 6 timer af  

 tjenestetiden pr. kvartal til afholdelse af møder med de civile værnepligtige  

 i lejren vedrørende de i pkt. 1, nævnte anliggender, medmindre særlige  

 tjenstlige hensyn er til hinder derfor.
Til afholdelse af sådanne møder skal  

 der på tjenestestedet anvises et passende sted.
 4. Lejrchefen kan meddele talsmændene frihed til i den  

 daglige arbejdstid at udføre de opgaver, som talsmandshvervet indebærer.  

 Talsmændene skal begrunde deres ønsker om frihed fra den almindelige tjeneste  

 i et givet tidsrum.
 5. Efter anmodning skal der gives talsmændene adgang  

 til på tjenestestedet at benytte papir, skrivemaskine og andre kontormæssige  

 hjælpemidler, ligesom et passende lokale skal stilles til rådighed for  

 talsmændene, når de praktiske muligheder herfor er til stede.
 6. En talsmand kan ikke mod sit ønske overflyttes til  

 et andet tjenestested.
IV.
LEJRRÅD.
1. I hver lejr nedsættes et lejrråd, der består af de  

 valgte talsmænd med lejrchefen som formand.
Lejrrådet kan suppleres med 2  

 valgte talsmandssuppleanter, der deltager i lejrrådet med observatørstatus.  

 Lejrchefen kan, når det skønnes hensigtsmæssigt, indkalde særlig sagkyndige  

 eller andre til at deltage i møderne.
 2. I lejrrådets møder drøftes alle spørgsmål, der  

 vedrører de i afsnit III, pkt. 1 nævnte forhold.
 3. Lejrrådet har ikke besluttende myndighed.
 4. Forhold, der bør holdes hemmelige før talsmændene  

 af hensyn til enkeltpersoners privatliv, kan ikke behandles i lejrrådet.
 5. Forudgående behandling i lejrrådet forhindrer ikke,  

 at en talsmand kan fremme en sag i overensstemmelse med de i afsnit V anførte  

 regler.
6. Lejrchefen indkalder lejrrådet til møde, når han  

 finder behov herfor, eller et af medlemmerne fremsætter begæring herom.  

 Lejrchefen udarbejder mødets dagsorden.
Medlemmer af lejrrådet kan stille  

 forslag til dagsorden.
 7. Om det i lejrrådet passerede, føres en  

 forhandlingsprotokol, der underskrives af mødedeltagerne, og gøres  

 tilgængelig for de værnepligtige.
 8. Såfremt et i lejrrådet rejst spørgsmål ikke kan  

 færdigbehandles i dette råd, eller dets afgørelse formodes at indebære  

 konsekvenser for tjenesten ved andre tjenestesteder, kan spørgsmålet henvises  

 til skriftlig forelæggelse for værnepligtsstyrelsen.I så tilfælde skal  

 skrivelsen forelægges lejrrådet, forinden den afsendes.
V.
BEHANDLING AF SAGER, SOM EN TALSMAND FREMFØRER UDEN FOR LEJRRÅDET.
1. Spørgsmål, som en talsmand på de civile  

 værnepligtiges vegne ønsker drøftet uden for det i afsnit IV omtalte lejrråd,  

 fremføres for lejrchefen eller den under ham tjenstgørende funktionær, hvis  

 kompetenceområde berøres.
Såfremt henvendelsen kræver, at  

 værnepligtsstyrelsen træffer afgørelse, skal sagen først forelægges  

 lejrchefen og iøvrigt behandles efter de nedenanførte regler.
2. Når lejrchefen har taget stilling til sagen, kan  

 talsmanden skriftligt forelægge den for værnepligtsstyrelsen.
Medmindre  

 henvendelsens formål vil forspildes, skal sagen forinden have været drøftet i  

 vedkommende lejrråd og/eller på lejrens valggruppemøde.
 3. Dersom lejrchefen finder, at en sag, der er  

 forelagt ham, falder udenfor hans kompetenceområde, eller at afgørelsen kan  

 have konsekvenser for andre lejre, kan han henvise talsmanden til at  

 forelægge sagen for værnepligtsstyrelsen.
 4. Dersom lejrchefen selv forelægger en sag, der er  

 rejst af en talsmand, for værnepligtsstyrelsen, skal der, før sagen afgøres,  

 gives talsmanden lejlighed til skriftligt at fremføre de civile  

 værnepligtiges synspunkter overfor styrelsen.
5. Lejrchefen skal afslutte behandlingen af en af en  

 talsmand rejst sag i løbet af 7 arbejdsdage.
Inden for denne frist skal  

 afgørelse være truffet eller sagen forelagt værnepligtsstyrelsen.
Såfremt  

 særlige forhold i det enkelte tilfælde medfører, at den nævnte frist ikke kan  

 overholdes, skal begrundet meddelelse herom gives talsmanden inden 7  

 arbejdsdage efter, at lejrchefen har modtaget henvendelsen.
Iøvrigt skal  

 disse sager behandles uden unødigt ophold.
6. Lejrchefen kan udsætte afgørelsen i en sag, der er  

 rejst af en talsmand, indtil sagen har været drøftet på det førstkommende  

 møde i lejrrådet, eller på lejrens valggruppemøde.
Sagen skal tages op i de  

 respektive organer så tidligt, at formålet med talsmandens henvendelse ikke  

 forspildes.
 7. Samtidig med, at en talsmand forelægger en i medfør  

 af afsnit III, pkt. 1 rejst sag for værnepligtsstyrelsen, påhviler det ham at  

 give meddelelse herom til lejrchefen.
 8. Afslag i en sag, der rejses af en talsmand skal  

 altid begrundes enten overfor talsmanden eller overfor den eller de personer,  

 der direkte er parter i sagen medmindre hensynet til enkeltpersoners  

 privatliv er til hinder herfor.
 9. Medmindre forholdene i det enkelte tilfælde  

 tilsiger andet, skal en afgørelse, der træffes vedrørende et spørgsmål, som  

 en talsmand har rejst i medfør af afsnit III, pkt. 1 så vidt muligt meddeles  

 talsmanden, forinden de værnepligtige får underretning herom.
VI.
MEDARBEJDERMØDER.
Snarest efter møder i lejrrådet afholder chefen møde med repræsentanter  

 for de under ham tjenestegørende medarbejdere med henblik på det i lejrrådet  

 passende.
Lejrchefen kan, når dette skønnes hensigtsmæssigt, indkalde særligt  

 sagkyndige eller andre til at deltage i møderne.
VII.
VÆLFÆRDSUDVALG.
Med henblik på at søge de værnepligtige inddraget aktivt i velfærds- og  

 fritidsforanstaltninger, der finder sted i tilknytning til tjenestestedet,  

 kan der nedsættes et velfærdsudvalg.
Udvalget sammensættes således, VIII.
IKRAFTTRÆDEN.
Disse regler træder i kraft straks.
Samtidig ophæves indenrigsministeriets  

 samarbejdsregler af 14. november 1968 for de til civilt statsarbejde indkaldt  

 værnepligtige.
 AFSNIT IV. - (LKU).
 LANDSKONTAKTUDVALGET OG ANDRE UDVALG UNDER DETTE.
A.
VALG AF MEDLEMMER TIL LANDSKONTAKTUDVALGET.
 1. Talsmændene inden for hver talsmandsregion vælger  

 af deres midte en repræsentant, regionstalsmanden, samt 1 suppleant.  

 Regionstalsmændene udgør landskontaktudvalget.
2. Nyt valg af regionstalsmand finder sted når a. den pågældende har frasagt sig hvervet, b. den pågældende ikke længere gør tjeneste i den region,han er valgt til  

 at repræsentere, c. over halvdelen af regionens talsmænd skriftligt overfor  

 landskontaktudvalget og Styrelsen tilkendegiver, at man ikke længere ønsker  

 sig repræsenteret af den pågældende.
B.
LANDSKONTAKTUDVALGETS VIRKSOMHED.
1. Formålet med landskontaktudvalget er at sikre de  

 civile værnepligtige mulighed for at kommunikere på landsplan.
Under  

 udvalgets møder bør der være mulighed for en bred almindelig drøftelse af  

 sager, som ikke findes tilfredsstillende afgjort efter forelæggelse ad  

 tjenestevejen for den kompetente myndighed, samt af ethvert spørgsmål af  

 landsdækkende interesse, som rejses af et medlem.
2. Landskontaktudvalget afholder ordinært møde 1 gang  

 hver tredie måned.
Ekstraordinære møder kan med Styrelsens tilslutning  

 afholdes efter behov, dog i almindelighed ikke mere end 2 gange pr. kvartal,  

 såfremt møderne holdes inden for den daglige tjenestetid.
 3. Medlemmer af landskontaktudvalget meddeles den  

 fornødne frihed i forbindelse med møderne, i almindelighed dog højst 1 dag  

 pr. møde.
 4. Landskontaktudvalget vælger blandt sine medlemmer  

 et forretningsudvalg på 5 medlemmer.
5. Landskontaktudvalget kan iøvrigt af sine medlemmer  

 nedsætte udvalg til varetagelse af konkrete opgaver.
Sådanne udvalg skal  

 omfatte mindst et medlem af forretningsudvalget.
C.
FORRETNINGSUDVALGET SAMT ANDRE UDVALGS VIRKSOMHED.
1. Forretningsudvalget har til opgave at tilrettelægge  

 og lede landskontaktudvalgets arbejde, herunder a. at foranledige udvalget indkaldt til ordinære og andre møder, b. at udarbejde og - så vidt muligt senest 7 dage før mødets afholdelse -  

 udsende dagsorden for de nævnte møder, c. at foranledige mødereferat udfærdiget og senest 14 dage efter mødets  

 afholdelse tilsendt samtlige talsmænd, værnepligtsstyrelsen og institutioner  

 under styrelsen samt indenrigsministeriet.
 2. Forretningsudvalget sakl koordinere arbejdet mellem  

 de forskellige udvalg samt varetage løbende opgaver iøvrigt.
 3. Forretningsudvalget skal være rådgivningsorgan for  

 de tjenstgørende civile værnepligtiges talsmænd og være disses kontaktorgan  

 til Styrelsen og indenrigsministeriet vedrørende almene tjenstlige spørgsmål.
 4. Forretningsudvalget afholder ordinært møde 1 gang  

 hver måned.
 Iøvrigt kan møder afholdes efter behov.
 5. De særlige udvalg afholder møde efter behov.
 6. Medlemmer af forretningsudvalget og de særlige  

 udvalg meddeles den fornødne frihed i forbindelse med møderne, i  

 almindelighed dog højst 1 dag pr. møde.
 7. Forretningsudvalget og andre udvalg under  

 landskontraktudvalget handler efter landskontaktudvalgets instrukser og  

 bemyndigelse og er ansvarlig overfor dette.
 8. Forhandlinger med Styrelsen og indenrigsministeriet  

 føres på landskontaktudvalgets vegne af vedkommende særlige udvalg eller  

 forretningsudvalget.
 9. Mellem Styrelsen og forretningsudvalget afholdes  

 møde mindst hver 6. måned med henblik på drøftelse af samarbejdsspørgsmål.  

 Ekstraordinære møder kan afholdes, når landskontaktudvalget eller Styrelsen  

 finder behov for det.
D.
SEKRETARIATSMÆSSIGT BISTAND SAMT TALSMANDSKURSER.
 1. Styrelsen yder landskontaktudvalget  

 sekretatiatmæssigt bistand samt stiller passende kontorer med telefon samt  

 mødelokale til rådighed for landskontaktudvalget.
 2. Der etableres talsmandskurser.
--------------------------------------------------------------------- BESTEMMELSE OM TALSMANDSKURSER.
 I medfør af afsnit IV, D, 2 i samarbejdsregler for civile værnepligtige af  

 29. april 1974 fastsættes følgende:
 § 1.  Samtlige talsmænd skal tilbydes mulighed for  

 deltagelse på et talsmandskursus.
 § 2.  Formålet med talsmandskursus er at sikre  

 talsmændene en sådan viden og forståelse for de værnepligtsmæssige emner, at  

 de har de fornødne forudsætninger for at indgå i et samarbejde, som  

 samarbejdsreglerne tilsigter.
 § 3.  I talsmandsuddannelsen bør indgå følgende emner:  

 Den civile værnepligts organisation, de civile værnepligtiges pligter og  

 rettigheder, social velfærd, retsforhold, samarbejde samt orientering og  

 øvelse i mødeledelse og forhandlingsteknik.
 § 4.  Talsmandskurset afholdes over en periode af ialt  

 5 dages varighed.
 Stk. 2.  Efter en mellemliggende periode af ca. 3 ugers  

 varighed afholdes kursets 5. dag, hvis indhold fortrinsvis skal bestå i  

 udveksling af talsmandserfaringer.
 § 5.  Talsmandskursus afholdes normalt, når der er ca.  

 10 talsmænd som ikke har været på kursus, dog højst 1 gang hvert kvartal.
--------------------------------------------------------------------- ERHVERVSORIENTERING, ERHVERVSVEJLEDNING OG ARBEJDSFORMIDLING.
A.
UDSTATIONEREDE CIVILE VÆRNEPLIGTIGE:
 1. I løbet af marts og september måned udsendes fra  

 værnepligtsstyrelsen sammen med lønudbetalingen en af landskontaktudvalget  

 udarbejdet meddelelse, hvori udvalget søger at motivere de civile  

 værnepligtige, hvis erhvervs- og uddannelsesmæssige forhold efter  

 hjemsendelsen endnu ikke er klarlagt, til at deltage i de i pkt. 2 nævnte  

 erhvervsorienteringsmøder.
 2. Hvert år i april og oktober måned indkalder en  

 regions repræsentant i Landskontaktudvalget regionens valggrupper til et  

 fællesmøde, hvor en repræsentant fra det stedlige arbejdsformidlingskontor  

 giver en erhvervsorientering.
 Erhvervsorienteringsmøder holdes så vidt muligt centralt i de enkelte  

 talsmandsregioner.
En udstationeringskonsulent er til stede ved erhvervsorienteringsmøder,  

 der tillige bør overværes af regionens talsmand.
I tilslutning til møderne  

 gives de deltagende civile værnepligtige mulighed for at fremsætte ønske om  

 erhvervsvejledning og/eller arbejdsformidling over for  

 arbejdsformidlingsrepræsentanten.
Datoen for de nævnte møder aftales i god tid med vedkommende  

 udstationeringskonsulent, som ligeledes i god tid træffer de fornødne aftaler  

 med arbejdsformidlingskontoret og sørger for leje af mødelokale.
Hvor det  

 skønnes hensigtsmæssigt bør møderne søges gennemført som fællesarrangementer  

 for civile værnepligtige i og udenfor lejren, jfr. nedenfor under B.1.
3. Under det tilsynsbesøg, der finder sted ca. 3  

 måneder før en udstationeret civil værnepligtigs hjemsendelse, skal  

 udstationeringskonsulenten drøfte den pågældendes beskæftigelsesmæssige  

 forhold efter hjemsendelsen med ham.
Såfremt den værnepligtige endnu ikke har  

 fået løst sine beskæftigelsesmæssige og/eller uddannelsesmæssige problemer,  

 orienterer konsulenten ham om muligheden for at få vejledning og bistand hos  

 den offentlige arbejdsformidling.
I forbindelse hermed udleveres en  

 orienteringspjece til den værnepligtige, der tillige gives lejlighed til at  

 gennemse en af konsulenten medbragt fortegnelse over kurser på  

 specialarbejderskolerne.
B.
CIVILE VÆRNEPLIGTIGE PÅ ARBEJDSHOLD.
 1. Det påhviler skolechefen i samarbejde med  

 talsmanden at drage omsorg for, at der efter nærmere aftale med det stedlige  

 arbejdsformidlingskontor gives de værnepligtige erhvervsorientering dels  

 efter indkaldelsen, dels før hjemsendelsen.
 I tilslutning hertil gives de deltagende civile værnepligtige mulighed for  

 at fremsætte ønske om erhvervsvejledning og/eller arbejdsformidling over for  

 arbejdsformidlingskontorets repræsentant.
2. 3 måneder før en civil værnepligtigs hjemsendelse  

 skal skoleledelsen drøfte den pågældendes beskæftigelsesmæssige forhold efter  

 hjemsendelsen med ham.
Såfremt den værnepligtige endnu ikke har fået løst  

 sine beskæftigelsesmæssige og/eller uddannelsesmæssige problemer, orienterer  

 skoleledelsen ham om muligheden for at få vejledning og bistand hos den  

 offentlige arbejdsformidling.
I forbindelse hermed udleveres en  

 orienteringspjece til den værnepligtige, der tillige gives lejlighed til at  

 gennemse en fortegnelse over kurser på specialarbejderskolerne.
 Såfremt den værnepligtige fremsætter ønsker herom, etablerer chef eller  

 souschef kontakt mellem ham og vedkommende arbejdsformidlingskontor.
 3. De af arbejdsformidlingen udarbejdede oversigter  

 over ledige stillinger skal være tilgængelige for de civile værnepligtige,  

 der tillige så vidt muligt bør have adgang til  

 »Erhvervskartoteket«.
C.
GENERELT.
 1. Erhvervsorientering og erhvervsvejledning gives  

 normalt af personale fra det stedlige arbejdsformidlingskontor, medens  

 arbejdsanvisningsopgaver påhviler arbejdsformidlingskontoret i det område,  

 hvor den værnepligtige agter at søge beskæftigelse efter hjemsendelsen.
 2. Der kan gives civile værnepligtige fornøden frihed  

 til besøg på vedkommende arbejdsformidlingskontor.
