 Denne datasammenskrivning omfatter lovbekendtgørelse nr.  

 368 af 6. juli 1946 af lov om tillæg til borgerlig straffelov angående  

 forræderi og anden landsskadelig virksomhed med de ændringer, der følger af §  

 3 i lov nr. 286 af 18. juni 1951.
§ 1 Stk. 1.  Denne lovs bestemmelser kommer til anvendelse  

 på handlinger, der er foretaget i tiden fra og med den 9. april 1940 indtil 2  

 år efter lovens ikrafttræden.
Borgerlig straffelovs almindelige bestemmelser  

 om forholdet mellem ny og ældre lov er ikke til hinder for, at påkendelse  

 sker i henhold til de ved denne lov fastsatte regler.
Stk. 2.  De i denne lov omhandlede handlinger, der er  

 foretaget forinden den 29. august 1943, er straffri, såfremt gerningsmanden  

 handlede i henhold til lov eller ordre eller anvisning givet af lovlig dansk  

 myndighed inden for dennes myndighedsområde.
Er handlingen foretaget på eller  

 efter nævnte dato, kan under den nævnte forudsætning tiltale undlades eller  

 straffen nedsættes eller under særligt formildende omstændigheder bortfalde.
 Stk. 3.  Bestemmelsen i borgerlig straffelov § 84, stk.  

 1, nr. 3, finder ikke anvendelse på handlinger, der omfattes af denne lov.
§ 2 Stk. 1.  Denne lov kommer til anvendelse på handlinger  

 foretaget af personer, der ved handlingens foretagelse havde dansk indfødsret  

 eller var bosat i den danske stat, uden hensyn til, om handlingen er  

 foretaget inden for eller uden for denne, og i sidste fald uden hensyn til,  

 om den er strafbar efter gerningsstedets lovgivning.
Loven finder tilsvarende  

 anvendelse på danske statsborgere, som efter den 9. april 1940 har erhvervet  

 tysk statsborgerret.
Stk. 2.  Sag for overtrædelse af denne lov kan rejses,  

 selv om gerningsmanden tidligere her eller i udlandet er dømt eller frifundet  

 for den pågældende handling.
Tidligere udstået straf afkortes i den straf,  

 der idømmes efter denne lov.
Er der tidligere for samme handling idømt en  

 straf, som ikke er udstået, fastsættes der en fællesstraf.
§ 3 Stk. 1.  For handlinger omfattet af denne lov anvendes  

 følgende straffe: livsstraf og fængsel.
Arbejdshus, sikkerhedsforvaring eller  

 psykopatfængsel kan ikke idømmes efter denne lov.
Betingede straffedomme  

 finder ikke anvendelse.
Stk. 2.  Livsstraf fuldbyrdes ved skydning efter nærmere  

 ved kgl.
Anordning fastsatte regler.
Livsstraf kan ikke idømmes personer, som  

 ved den strafbare handlings foretagelse ikke var fyldt 18 år.
Stk. 3.  Fængsel idømmes fra 2 år indtil på livstid.  

 Under formildende omstændigheder, derunder kan straffen nedsættes til fængsel i 1 år.
Hvor strafnedsættelse i øvrigt  

 er hjemlet, kan straffen gå ned til fængsel i 30 Dage.
Stk. 4.  De nærmere regler for strafudståelsen  

 fastsættes ved kgl. anordning.
Prøveløsladelse kan finde sted i  

 overensstemmelse med reglerne i borgerlig straffelov, dog tidligst, når 1 år  

 af straffetiden er udstået.
Stk. 5.  Ungdomsfængsel kan kun bringes til anvendelse,  

 for så vidt gerningsmanden ved den strafbare handlings foretagelse ikke var  

 fyldt 18 år.
Borgerlig straffelov § 84, stk. 1, nr. 2, sidste punktum, finder  

 ikke anvendelse på handlinger, der omfattes af denne lov.
§ 4 Stk. 1.  Når nogen findes skyldig i et efter denne lov  

 strafbart forhold, kan det ved dommen bestemmes, at hans formue og ham  

 tilhørende rente- eller indtægtsnydelser helt eller delvis skal inddrages til  

 fordel for statskassen.
 Stk. 2.  Dispositioner, som nogen med en truende  

 konfiskation for øje har foretaget i den for medkontrahenten kendelige  

 hensigt derved at sikre sine midler mod konfiskation, er ugyldige.
§ 5 Stk. 1.  Formue, der tilhører Danmarks  

 nationalsocialistiske arbejderparti, Hipo-, Sommer- eller Schalburgkorpset,  

 Dansk Folkeværn eller lignende sammenslutninger, der har været tilsluttet  

 eller i øvrigt virket for den tyske værnemagt, skal inddrages til fordel for  

 statskassen.
 Stk. 2.  Sag herom indbringes for de i § 2, 1. pkt., i  

 lov om tillæg til lov om rettens pleje vedrørende behandling af sager,  

 angående forræderi og anden landsskadelig virksomhed m.v. omhandlede  

 domstole, der ved kendelse afgør, om betingelserne for inddragelse  

 foreligger.
 Stk. 3.  De i lov nr. 406 af 28. august 1945 indeholdte  

 regler om konfiskationskrav finder tilsvarende anvendelse.
§ 6.  (Ophævet) § 7 Strafansvar eller andre retsfølger i henhold til denne lov samt adgang til  

 at fuldbyrde de i medfør af denne afsagte domme forældes ikke.
§ 8 Stk. 1.  Den, der for at fremme tyske interesser eller  

 med lignende landsskadeligt formål for øje eller i terroristisk hensigt har  

 foretaget en handling, der er strafbar efter borgerlig straffelov, straffes  

 med fængsel.
Straffen kan dog ikke sættes lavere end den i borgerlig  

 straffelov for vedkommende handling foreskrevne mindste straf.
 Stk. 2.  Livsstraf kan dog anvendes:
§ 9 Den, der har begået en af de i straffelovens kap. 14 - 29 nævnte  

 forbrydelser, straffes med fængsel, dog ikke under den i borgerlig straffelov  

 for vedkommende handling foreskrevne mindste straf, hvis gerningsmanden ved  

 handlingens foretagelse var iført tysk uniform eller på anden måde  

 legitimeret som tilhørende besættelsesmagten eller dermed samarbejdende  

 organisationer eller i øvrigt på groft anstødelig vis har udnyttet de af  

 besættelsen fremkaldte særlige forhold.
§ 10 Stk. 1.  Den, der har hvervet eller ladet sig hverve til  

 tysk krigstjeneste, straffes med fængsel.
Hvor særlige hensyn gør sig  

 gældende, kan der finde strafnedsættelse sted, og under ganske særlige  

 omstændigheder kan tiltale undlades.
Stk. 2.  Med fængsel ikke under 4 år straffes endvidere  

 den, der har gjort tjeneste i et korps, som virkede i tilknytning til  

 besættelsesmagten mod den danske stats lovlige organer eller dens borgere,  

 eller som i øvrigt her i Landet i tysk tjeneste har udøvet virksomhed af  

 politimæssig karakter.
Under formildende omstændigheder kan straffen  

 nedsættes indtil fængsel i 1 år.
 Stk. 3.  For den, som efter den 19. september 1944 har  

 udøvet politimæssig virksomhed ved tjeneste i Hipo-korpset eller anden  

 lignende organisation, er straffen livsstraf eller fængsel ikke under 10 år.
§ 11 Den Tjenestemand, som ud over, hvad der fulgte af ufravigelig instruks for  

 pågældende embede, har ydet besættelsesmagten en upåkrævet og ikke uvæsentlig  

 hjælp, straffes med fængsel.
§ 12 Stk. 1.  Den, som ved angiveri eller på anden måde har  

 medvirket til, at nogen er blevet anholdt eller udsat for anholdelse af tysk  

 myndighed eller nogen dermed samarbejdende organisation eller enkeltperson  

 eller er blevet fængslet eller straffet i henhold til de midlertidige danske  

 undtagelsesbestemmelser, der er givet i tysk interesse, straffes med fængsel.
 Stk. 2.  Har handlingen medført, at nogen har mistet  

 livet, har lidt alvorlig skade på legeme eller helbred eller er blevet ført  

 ud af landet eller berøvet friheden i længere tid, eller har sådan følge  

 været tilsigtet, kan livsstraf anvendes.
§ 13 Den, der er trådt i forbindelse med besættelsesmagten eller nogen dermed  

 samarbejdende organisation eller person for at formå de tyske myndigheder til  

 indskriden over for den danske regering eller andre danske myndigheder, eller  

 som er trådt i forhandling med besættelsesmagten om interesser, hvis  

 varetagelse henhørte under de danske myndigheder, straffes med fængsel.
§ 14 Med fængsel straffes den, der ved henvendelse til tysk myndighed eller  

 dermed samarbejdende organisationer eller personer har søgt at opnå økonomisk  

 eller anden fordel af særlige forhold opstået gennem tysk indgriben over for  

 danske statsborgere, her i landet bosatte personer eller personer eller  

 organisationer, der på de Forenede Nationers vegne drev virksomhed i Danmark.
§ 15 Den, der ved påberåbelse af medlemsskab af tyskvenlig organisation eller  

 af egen nationale eller politiske indstilling, ved særlig anstødeligt  

 initiativ eller på lignende utilbørlig måde har samarbejdet med  

 besættelsesmagten som indkøber, leverandør eller entreprenør eller medvirket  

 som mellemmand ved antagelse af danske arbejdere til arbejde i Tyskland eller  

 af Tyskland besatte lande uden at have det pågældende arbejde i entreprise,  

 straffes med fængsel.
§ 16 Stk. 1.  Med fængsel straffes:
 Stk. 2.  I de i stk. nr. 4 - 8. nævnte tilfælde finder  

 bestemmelsen i § 10, stk. 1, 2det punktum, tilsvarende anvendelse.
§ 17 Ved overenskomst med fremmed stat kan det under forudsætning af  

 gensidighed vedtages, at danske statsborgere, som i et af tyskland besat land  

 har begået handlinger, der er strafbare i vedkommende land, på begæring af  

 dettes regering kan udleveres til denne.
§ 18 Denne lov, der ikke gælder for Færøerne, træder i kraft straks.
 Hvilket herved bringes til almindelig kundskab, idet tilføjes, at lov nr.  

 356 af 29. juni 1946 ifølge sin § 4 er trådt i kraft den 29. juni 1946, og at  

 § 2 i nævnte lov er sålydende:
 Stk. 1.  Med hensyn til bestemmelser om tab af almen  

 tillid i domme, afsagt før denne lovs ikrafttræden, gælder følgende:
 Stk. 2.  Nedsættes straf efter en af ankenævnet afgiven  

 erklæring ved benådning, bestemmes varigheden af den til dommen knyttede  

 rettighedsfortabelse i overensstemmelse med stk. 1, nr. 2, ved størrelsen af  

 den ved benådningen nedsatte straf.
 Stk. 3.  I de i stk. 2 nævnte tilfælde beregnes det  

 tidspunkt, til hvilket prøveløsladelse kan finde sted, efter størrelsen af  

 den ved benådning nedsatte straf.
 Stk. 4.  Ankenævnet kan suppleres i fornødent omfang med  

 medlemmer, der beskikkes i overensstemmelse med reglerne i lov nr. 260 af 1.  

 juni 1945 § 8 efter indstilling af Højesteret, dog for et tidsrum af 1 år.
