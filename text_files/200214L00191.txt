Tilføjelse til betænkning afgivet  

 af Kulturudvalget den 6. december 2002 Tilføjelse til betænkning over Forslag til lov om radio- og  

 fjernsynsvirksomhed [af kulturministeren (Brian Mikkelsen)] 1. Ændringsforslag Der er i betænkningen stillet 7  

 ændringsforslag til lovforslaget, hvortil der henvises.
Herudover har  

 Socialdemokratiets, Socialistisk Folkepartis, Det Radikale Venstres,  

 Enhedslistens og Kristeligt Folkepartis medlemmer af udvalget i  

 tilføjelsen til betænkning stillet 3 ændringsforslag til  

 lovforslaget.
2. Udvalgsarbejdet Lovforslaget blev fremsat den 31. oktober 2002 og var til  

 1. behandling den 15. november 2002. Lovforslaget blev efter 1. behandling  

 henvist til behandling i Kulturudvalget.
Udvalget afgav betænkning den  

 28. november 2002. Udvalget genoptog imidlertid behandlingen af  

 lovforslaget.
Møder Udvalget har efter afgivelsen af betænkning  

 behandlet lovforslaget i 4 møder.
Åben eksperthøring Udvalget har den 6. december 2002 afholdt en åben  

 eksperthøring om lovforslaget.
Formålet med høringen var  

 at få belyst indhold og konsekvenser af lovforslaget ved oplæg  

 fra eksperter kombineret med spørgsmål fra politikere og  

 øvrige deltagere.
Hovedemnerne var a) gennemførelse af medieaftalen, b) public service-begrebet, c) opfyldelse af koncessionsbetingelser i forbindelse med public service  

 på reklamefinansierede stationer og d) indførelse af jordbaseret digital-tv.
Skriftlige henvendelser Udvalget har i forbindelse med den genoptagne  

 udvalgsbehandling modtaget 1 skriftlig henvendelse fra TV 2/DANMARK.
 Kulturministeren har over for udvalget kommenteret den  

 skriftlige henvendelse til udvalget.
Deputationer Endvidere har TV 2/DANMARK under den genoptagne  

 udvalgsbehandling mundtligt over for udvalget redegjort for sin holdning til  

 lovforslaget.
Samråd Udvalget har under den genoptagne udvalgsbehandling  

 stillet 3 spørgsmål til kulturministeren til mundtlig  

 besvarelse, som denne har besvaret i et samråd med udvalget den 6.  

 december 2002. Kulturministeren har efterfølgende sendt udvalget det  

 talepapir, der dannede grundlag for hans mundtlige besvarelse af  

 spørgsmålene.
Spørgsmål Udvalget har under den genoptagne udvalgsbehandling  

 stillet 16 spørgsmål til kulturministeren til skriftlig  

 besvarelse, som denne har besvaret.
3. Politiske bemærkninger Der henvises generelt til de enkelte partiers politiske  

 bemærkninger i betænkningen.
 Herudover bemærker Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget, at  

 på baggrund af udvalgets høring om lovforslaget finder partierne  

 det endnu engang påvist, at der er mange uafklarede problemer i  

 forbindelse med en vedtagelse af lovforslaget, enten direkte som følge  

 af de ændringer, der følger af lovforslaget, eller indirekte som  

 følge af de ændringer af lovgivningen efterfølgende, som  

 dette lovforslag lægger op til.
Partierne finder det bekræftet, at ændringer  

 af bestyrelsesansvar og bestyrelseskompetence hos DR og TV 2 vil  

 medføre en stor risiko i forhold til den redaktionelle linje og en  

 stor risiko for usikkerhed omkring bestyrelsernes arbejde, medmindre  

 ministeren, inden lovforslaget vedtages, foretager en præcisering og  

 klar afgrænsning af, hvad bestyrelsen kan og skal beskæftige sig  

 med og have ansvar for.
Men det fornuftigste vil under alle  

 omstændigheder være at vedtage de ændringsforslag, som  

 partierne har stillet sammen med Kristeligt Folkeparti.
S, SF, RV og EL mener på baggrund af  

 høringen, at det vil være dybt problematisk at gå i gang  

 med en privatisering af TV 2. Erfaringerne fra Norge viser   som det blev  

 oplyst på høringen   at en forudsætning for at sikre  

 public service med mangfoldighed, alsidighed m.v. er, at kravene til TV 2  

 herom skal svare til kravene til DR.
Derfor mener disse partier, at  

 også TV 2 fortsat blandt andet skal sende til »snævre  

 målgrupper«.
Noget, der også gælder for TV 2 i Norge.
En  

 anden forudsætning, som også gælder i Norge, er, at der  

 skal være et tilstrækkeligt økonomisk grundlag at bygge  

 på.
Det er der ikke i Danmark, idet reklamemarkedet i Norge ser helt  

 anderledes ud end i Danmark.
Det giver sig i dag udslag i, at TV 2 Norge har  

 ca. 40 procent mere i reklameindtægter end TV 2/DANMARK.
 Derfor er S, SF, RV og EL på baggrund af  

 høringen blevet yderligere bekræftet i, at medieforliget og  

 dermed også lovforslaget bevæger dansk mediepolitik i en helt  

 forkert retning   bort fra public service med mangfoldighed, alsidighed m.v.  

 og over i en markedsorienteret tænkning.
Kristeligt Folkepartis medlem af udvalget fastholder, at  

 ved et salg af TV 2 er det af afgørende betydning, at public  

 service-kravene ikke lempes i forhold til de nuværende krav.
Derudover  

 ønsker Kristeligt Folkeparti ikke en politisk styring af stationernes  

 programflade og er derfor medforslagsstiller på ændringsforslag,  

 der indebærer, at bestyrelsernes nuværende sammensætning og  

 kompetence på henholdsvis DR og TV 2 bevares.
4. Indstillinger Et mindretal i udvalget (V, DF og KF) indstiller  

 lovforslaget til vedtagelse med det af kulturministeren under nr. 7  

 stillede ændringsforslag.
Et andet mindretal i udvalget (S og KRF) indstiller  

 lovforslaget til forkastelse ved 3. behandling.
Mindretallet vil  

 stemme for de under nr. 1-10 stillede ændringsforslag.
Et tredje mindretal i udvalget (SF) indstiller  

 lovforslaget til forkastelse ved 3. behandling.
Mindretallet vil  

 stemme for de under nr. 1-6 og 8-10 stillede ændringsforslag og vil  

 stemme hverken for eller imod det af kulturministeren under nr. 7 stillede  

 ændringsforslag.
Et fjerde mindretal i udvalget (RV) indstiller  

 lovforslaget til vedtagelse med de under nr. 1-4 og 7-10 stillede  

 ændringsforslag.
Hvis disse ændringsforslag ikke vedtages ved 2.  

 behandling, vil mindretallet stemme imod lovforslaget ved 3. behandling.  

 Mindretallet vil stemme imod de under nr. 5 og 6 stillede  

 ændringsforslag.
Et femte mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme for de under nr. 1-6 og 8-10 stillede ændringsforslag.  

 Mindretallet vil stemme imod det af kulturministeren under nr. 7 stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for tilføjelsen til betænknings  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tilføjelsen til betænkning.
En oversigt over Folketingets sammensætning er  

 optrykt i tilføjelsen til betænkning.
Der gøres  

 opmærksom på, at et flertal eller et mindretal i udvalget ikke  

 altid vil afspejle et flertal/mindretal ved afstemning i Folketingssalen.
5. Ændringsforslag med bemærkninger Ændringsforslag Af	et flertal (S, SF, RV, EL og KRF):
Til § 26 8) Paragraffen affattes således:
»§ 26. TV 2/DANMARK ledes af en bestyrelse på 11 medlemmer,  

 som beskikkes af kulturministeren. 8 af medlemmerne udpeges af  

 kulturministeren og skal tilsammen repræsentere mediemæssig,  

 kulturel, ledelsesmæssig og erhvervsmæssig indsigt.
De regionale  

 bestyrelser udpeger i fællesskab 2 medlemmer og medarbejderne i den  

 landsdækkende virksomhed 1 medlem til den centrale bestyrelse.
Blandt  

 medlemmerne udpeger ministeren en formand og en næstformand.
 Stk. 2. I tilfælde af udtræden udpeges et nyt  

 medlem for den resterende del af beskikkelsesperioden.
 Stk. 3. Medlemmer af Folketinget kan ikke være  

 medlemmer af bestyrelsen.
Stk. 4. Beskikkelserne gælder for 4 år.  

 Umiddelbar genbeskikkelse kan kun finde sted for én gang.« [Uændret sammensætning af TV 2/DANMARKs  

 bestyrelse] Til § 27 9) Paragraffen affattes således:
 »§ 27. Bestyrelsen har den overordnede ledelse af TV 2/DANMARK og  

 fastsætter de almindelige retningslinjer for virksomheden.
 Stk. 2. Bestyrelsen ansætter den administrerende  

 direktør og andre medlemmer af direktionen.
Stk. 3. Den administrerende direktør har det  

 daglige programansvar og varetager den daglige administrative og  

 økonomiske ledelse.
Den administrerende direktør ansætter  

 virksomhedens personale.« [Uændret kompetence til TV 2/DANMARKs  

 bestyrelse] Til § 28 10) Paragraffen udgår.
[Konsekvensrettelse] Bemærkninger Til nr. 8-10 Det foreslås, at TV 2/DANMARKs bestyrelses  

 sammensætning og kompetence forbliver uændret i forhold til i  

 dag.
 Hvis ændringsforslagene bliver vedtaget, vil  

 forslagsstillerne stille de ændringsforslag, der er nødvendige  

 som en konsekvens heraf.
Kim Andersen (V) fmd.  

  Ester Larsen (V)  Leif Mikkelsen (V)  

  Preben Rudiengaard (V)  Louise Frevert (DF)  

  Poul Nødgaard (DF) Carina Christensen (KF)  

  Charlotte Dyremose (KF)  Bodil Kornbek (KRF)  

  Frode Sørensen (S)  Jytte Andersen (S)  

  Jytte Wittrock (S)  Lise Hækkerup (S)  

 Poul Qvist Jørgensen (S)  Ole Sohn (SF)  

  Naser Khader (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 40 omdelt efter afgivelse af  

 betænkning Bilagsnr.
