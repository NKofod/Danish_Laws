Kendelse fra Pressenævnet i sag nr. 60/2003 Nu Skin Scandinavia A/S  

    

  

 har klaget til Pressenævnet over en artikel  

 bragt i Tænk+Tests juni-nummer, der udkom  

 den 10. juni 2003  

 , idet man  

    

  

 mener, at god presseskik er tilsidesat.
 Artiklen havde overskriften   

  

 Balsam er blevet bedre  

  

  og underoverskriften Trods forbedringer  

 viser en ny undersøgelse, at der stadig er miljøskadelige stoffer i mange af  

 de  

 mærker, der er på markedet.
 Artiklen var sålydende:
 Hårbalsam er generelt noget skidt for miljøet.
Så simpelt kunne linjerne trækkes op, da Forbrugerstyrelsen i  

 1998 undersøgte indholdsstofferne i hårbalsam.
Men en ny undersøgelse fra  

 Informationscentret for Miljø & Sundhed viser, at billedet i dag er langt  

 mere nuanceret.
 - Noget kunne tyde på, at en del producenter har taget  

 konklusionerne fra undersøgelsen i 1998 til sig, siger  

  Lise  

  Houkjær  

 fra Informationscentret for Miljø & Sundhed, det tidligere Grøn  

 Information.
Centeret har gennemgået indholdet af 23 forskellige mærker  

 hårbalsam.
Og der er stadig mange problematiske produkter  15 af  

 slagsen, for  

 at være helt præcis.
Men otte mærker får anerkendende ord med på vejen.
Og  

 blandt dem er en del af de billigste balsamprodukter.
Forbrugerstyrelsens undersøgelse fra 1998 mundede ud i en  

 generel anbefaling om såvidt muligt at undgå at bruge balsam.
Dengang var  

 samtlige produkter miljøskadelige.
I dag er situationen bedre, viser  

 undersøgelsen fra Informationscentret.
Men balsam er stadig ingen ven af  

 miljøet.
De virksomme stoffer er de såkaldte kationiske tensider.
I  

 balsam virker de ved at indkapsle hårstråene.
Samtidig modvirker de statisk  

 elektricitet i håret.
Men når stofferne skylles ud med badevandet, kan de  

 have  

 en voldsom effekt på miljøet.
Tensiderne er giftige og slår vandlevende  

 organismer og smådyr ihjel.
Samtidig er de svært nedbrydelige.
Det vil sige,  

 at  

 de hobes op i miljøet.
Imidlertid findes der tensider, som lettere nedbrydes.
Og siden  

 den forrige undersøgelse har en række producenter skiftet de svært  

 nedbrydelige  

 tensider ud med mere miljøvenlige stoffer.
Det betyder, at du med god  

 samvittighed kan tage otte af de 23 undersøgte mærker med dig i badet.
Og så  

 koster det ikke engang penge at skåne miljøet.
Dyrt og dårligt Undersøgelsen fra Informationscentret for Miljø & Sundhed  

 viser, at de billige mærker fra eksempelvis FDB og Matas er med i gruppen af  

 miljødukse.
Derimod er det skidt for såvel miljøet som pengepungen at købe de  

 op til 10 gange så dyre balsammærker, der forhandles hos frisørerne.  

 Kérastase  

 Resistance til over 1.000 kroner literen er blandt synderne.
Og det samme er  

 Wella System Professional til knap 800 kroner pr. liter.
Men det er ikke kun tensiderne, der volder problemer.
Flere af  

 de undersøgte produkter indeholder også hormonforstyrrende stoffer.
Det  

 betyder  

 dog ikke, at du tager skade af at bruge balsam, understreger  

 Informationscentret.
For balsammen opholder sig i håret i ganske kort tid og  

 har meget lidt kontakt med din hud, så der er ingen sundhedsrisiko forbundet  

 med det.
Men de hormonforstyrrende stoffer giver problemer, når de skylles ud  

 i  

 vandmiljøet.
Her kan de ændre på arveanlæggene og forplantningsevnen hos fisk  

 og andre vanddyr.
Derfor er de højst uvelkomne i vandmiljøet, og  

 Informationscentret opfordrer kraftigt til at undgå balsam, der indeholder  

 hormonforstyrrende stoffer.
Den absolutte bundskraber i undersøgelsen er Hydrakind Moisturising  

 Conditioner fra firmaet Nuskin.
Balsammen sælges over internettet.
Og på sin  

 hjemmeside fremstår Nuskin som et både socialt og miljømæssigt forsvarligt  

 selskab.
For eksempel fortæller firmaet om fonden Force for Good,  

 der blandt  

 andet har til formål at beskytte skrøbelige miljøer.
Ikke desto mindre indeholder Nuskins balsam hele fire  

 miljøproblematiske stoffer  to giftige og to hormonforstyrrende.
Og  

 Informationscentret for Miljø & Sundhed opfordrer til at gå langt uden om  

 den.
 Artiklen var blandt andet ledsaget af et billede af en række  

 produkter, hvortil der var knyttet teksterne Anbefales af  

 Informationscenteret  

 for Miljø og Sundhed og Anbefales ikke pga. indhold af  

 miljøbelastende  

 stoffer.
Klageren har oplyst, at et af deres produkter i artiklen  

 fremhæves som den absolutte bundskraber i testen, idet produktet  

 angiveligt  

 skulle indeholde 4 miljøproblematiske stoffer.
Der er tale om en væsentlig  

 faktuel fejl, idet produktet  i lighed med en række andre produkter i  

 testen   

 kun indeholder ét af de fire stoffer.
Fejlen skyldes, at IMS har baseret  

 deres  

 undersøgelse på en fejlbehæftet ingrediensliste på klagers hjemmeside.
Efter  

 offentliggørelsen af artiklen har klageren rettet fejlen på sin hjemmeside og  

 ved brev af 13. juni 2003 gjort IMS opmærksom på fejlen.
Klageren har anført, at bladet har tilsidesat god presseskik ved  

 ukritisk at videreformidle undersøgelsens konklusioner og dermed også de  

 fejlagtige oplysninger og ved af egen drift at fremhæve klagers produkt som  

 det  

 værste.
Bladet burde have kontaktet klager for at få en kommentar til  

 påstanden  

 om, at klagers produkt er den absolutte bundskraber.
Ved at  

 undlade dette har  

 bladet tilsidesat god presseskik.
Det er ikke bladet, men IMS, der har  

 gennemført undersøgelsen og den tilhørende høringsproces.
Klageren mener ikke  

 at have modtaget høringsmateriale.
Uanset hvor tæt et samarbejde bladet måtte  

 have med IMS, har bladet en selvstændig pligt til at overholde reglerne for  

 god  

 presseskik.
Bladet har oplyst, at Informationscentret for Miljø og Sundhed  

 (IMS) har fælles kontoradresse med Tænk+Test og er tilknyttet Forbrugerrådet,  

 der udgiver Tænk+Test.
Der er tæt samarbejde mellem Tænk+Test og IMS, hvilket  

 bl.a. fremgår af bladets kolofon.
IMS udfører undersøgelser i samarbejde med  

 Tænk+Test  

 og udfører research inden for deres fagområde til artikler i bladet.
IMS og  

 Tænk+Test beslutter sammen, hvilke undersøgelser IMS skal udføre til  

 Tænk+Test,  

 ligesom Tænk+Test er involveret i, hvilken procedure disse undersøgelser  

 udføres efter.
I forbindelse med tests og undersøgelser er der etableret en  

 procedure, hvorefter testresultater sendes til høring hos de pågældende  

 producenter.
Producenten forelægges resultatet af undersøgelsen af deres eget  

 produkt og har herefter mulighed for at kommentere resultatet.
Denne  

 procedure  

 benyttes, hvad enten testen udføres af Forbrugerrådet, af IMS eller af en af  

 bladets øvrige test-samarbejdspartnere.
Høringsrunden gennemføres af dem, som  

 tester produkterne, hvilket giver mulighed for, at kommentarerne tages med i  

 den endelige vurdering af produkterne.
Bladet har oplyst, at oplysningerne er hentet fra klagers egen  

 hjemmeside.
Balsamundersøgelsen er en såkaldt deklarationstest, hvor IMS  

 vurderer et produkts indholdsstoffer ud fra produktets deklaration.
Da dette  

 produkt købes via nettet, er klagers netside forbrugernes eneste mulighed for  

 at hente oplysninger om produktet, inden de køber det, og IMS har derfor  

 valgt  

 i denne undersøgelse at sidestille hjemmesiden med en påtrykt  

 varedeklaration.
Bladet har videre anført, at de indhentede oplysninger som led i  

 den aftalte procedure er sendt til høring hos klager, inden resultatet blev  

 offentliggjort.
Det er IMS, der har foretaget denne høring.
Brevet er afsendt  

 den 12. marts 2003 sammen med breve til de øvrige producenter.
Der kom  

 bemærkninger fra en række producenter, men ikke fra klager.
Efter  

 offentliggørelsen modtog IMS og bladet oplysning om, at informationerne på  

 hjemmesiden ikke var korrekte.
I brev af 13. juni 2003 skrev klager, at  

 vi vil  

 straks påtage os det fulde ansvar for de fejlagtige oplysninger.
Klager  

 beklagede over for bladet og IMS, at et svigt i den interne kvalitetskontrol  

 havde ført til den fejlagtige varedeklaration.
Bladet har endelig oplyst, at man efter at have modtaget de nye  

 oplysninger fra klager rettede de pågældende oplysninger på bladets  

 hjemmeside,  

 ligesom oplysningerne er blevet rettet i det næstfølgende nummer af bladet  

  en  

 rettelse, der er udformet i samarbejde med klager.
De nye oplysninger ændrer  

 dog ikke ved den samlede vurdering af det pågældende produkt, da det  

 indeholder  

 et stof, som er mistænkt for at være hormonforstyrrende, og produktet kan  

 derfor stadig ikke anbefales af IMS.
I sagens behandling har følgende nævnsmedlemmer deltaget:  

    

  

 Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
 Det fremgår af punkt A.3. i de vejledende regler for god  

 presseskik, at oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad, inden de  

 bringes, først og fremmest ved forelæggelse for den pågældende.
Efter det oplyste består der et meget nært samarbejde mellem  

 bladet og Informationscentret for Miljø og Sundhed med hensyn til  

 gennemførelse  

 af og efterfølgende offentliggørelse af tests og undersøgelser.
Bladet var  

 bekendt med, at Informationscentret som led i undersøgelsen foretog en høring  

 af klager inden offentliggørelsen med henblik på, at kommentarerne blev taget  

 med i den endelige fremlæggelse af resultatet af undersøgelsen, og med at  

 klager ikke havde fremsendt nogen kommentarer.
 I hvert fald under disse omstændigheder finder Pressenævnet, at  

 bladet ikke har tilsidesat god presseskik ved uden fornyet forelæggelse for  

 klager at referere undersøgelsens resultater med tilføjelse af en  

 konkluderende  

 vurdering, gående ud på at klagerens produkt ifølge undersøgelsen var det  

 dårligste af de undersøgte.
 Afsagt den 3. september 2003.
