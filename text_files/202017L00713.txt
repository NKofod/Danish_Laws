Ændringsforslag stillet den 10. februar 2021 uden for betænkningen Ændringsforslag til 2. behandling af Forslag til lov om ændring af lov om erhvervsakademiuddannelser og professionsbacheloruddannelser, lov om maritime uddannelser og forskellige andre love og om ophævelse af lov om friplads og stipendium til visse udenlandske studerende ved erhvervsakademiuddannelser og professionsbacheloruddannelser (Adgangskurser til udvalgte erhvervsakademi- og professionsbacheloruddannelser, godkendelse af maritime ikkevideregående uddannelser m.v.) [af uddannelses- og forskningsministeren (Ane Halsboe-Jørgensen)]:
Til § 12 Af uddannelses- og forskningsministeren:
 1) I stk. 1 ændres »1. februar« til: »15. marts«.
[Ændret ikrafttrædelsesdato] Bemærkninger Til nr. 1 Ændringsforslaget indeholder en ændret ikrafttrædelsesdato, hvilket er en konsekvens af, at regeringen med henvisning til smitteudviklingen med covid-19 og de gældende stramme samfundsrestriktioner har udskudt behandlingen af en række fremsatte lovforslag, herunder dette lovforslag.
