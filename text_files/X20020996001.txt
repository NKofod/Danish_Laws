Klageren  

 har påstået indklagede tilpligtet at betale 20.217,11 kr.
Indklagede har  

 påstået frifindelse, subsidiært mod betaling af et af voldgiftsretten fastsat  

 mindre beløb.
Indklagede  

 har nedlagt selvstændig påstand om, at klager tilpligtes at betale 224.690  

 kr.,  

 subsidiært et af voldgiftsretten fastsat mindre beløb.
Klageren har  

 heroverfor  

 påstået frifindelse, subsidiært mod betaling af et mindre beløb.
Voldgiftsretten  

 udtaler, at der ikke er grundlag for at anse klageren for  

 erstatningsansvarlig  

 som følge af utilstrækkelig byggeledelse.
Klageren har ligeledes ikke  

 pådraget  

 sig erstatningsansvar for uforudsete udgifter eller udvidede  

 vinterforanstaltninger, da indklagede har kunnet påregne sådanne.
Også  

 vedrørende omkostninger i forbindelse med isætning af nye vinduer giver  

 voldgiftsretten klageren medhold, da der på byggemøde er truffet aftale om  

 betaling for ekstraarbejde, og der intet grundlag er for at anse klageren for  

 ansvarlig.
Der findes herefter ikke grundlag for at statuere, at klageren  

 ikke  

 har varetaget indklagedes økonomiske interesser i sagen på behørig måde, og  

 voldgiftsretten afsiger derfor kendelse i overensstemmelse med klagerens  

 påstande.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører ABR 89 3.4.
Klager har ved klageskrift, der er indleveret til  

 Voldgiftsnævnet for bygge- og anlægsvirksomhed den 29. marts 1999, begæret en  

 voldgiftsret nedsat til afgørelse af klagerens tvist med indklagede.  

 Voldgiftsretten er nedsat med arkitekt m.a.a.
Lars Møller, arkitekt,  

 tømrermester Ole Uldal og landsdommer Arne Lyngesen, sidstnævnte som  

 voldgiftsrettens formand.
Parternes tvist udspringer af, at klageren som totalrådgiver for  

 indklagede har ydet bistand i forbindelse med renovering af indklagedes  

 ejendom.
Klagerens krav vedrører resthonorar for rådgivning.
Indklagedes krav  

 vedrører udgifter, som indklagede har afholdt til hovedentreprenør, men som  

 indklagede anser klageren for at være erstatningsansvarlig for.
Der er mellem parterne enighed om, at summen af afholdte  

 håndværkerudgifter kan opgøres til 2.155.369,69 kr., at klagerens honorar  

 beregnes som 8%, at klageren har udført 95 % af den aftalte rådgivning, og at  

 klageren har modtaget betaling med 147.634,36 kr.
Indklagede har gjort  

 gældende, at klageren er erstatningsansvarlig for så vidt angår et beløb på  

 179.752 kr., og at dette beløb skal fratrækkes summen af  

 håndværkerudgifterne,  

 inden et eventuelt resthonorar kan beregnes.
Beløbene er excl. moms.
 Parternes påstande.
 Klageren har efter sin endelige påstand påstået indklagede  

 tilpligtet at betale 20.217,11 kr. med procesrente fra den 10. september  

 1996.
 Indklagede har heroverfor påstået frifindelse, subsidiært mod  

 betaling af et af voldgiftsretten fastsat mindre beløb.
 Indklagede har nedlagt selvstændig påstand om, at klager  

 tilpligtes at betale 224.690 kr., subsidiært et af voldgiftsretten fastsat  

 mindre beløb, alt med tillæg af procesrente fra den 30. november 1999.
 Klageren har heroverfor påstået frifindelse, subsidiært mod  

 betaling af et mindre beløb.
 Sagens dokumenter i  

 hovedtræk.
På en ekstraordinær generalforsamling den 20. september 1999  

 vedtog den indklagede andelsboligforening at iværksætte renovering af  

 foreningens ejendom til et beløb på ca. 2,6 mio. kr. inkl. moms omfattende  

 bl.a. reparation og filtsning af gadefacader og udskiftning af vinduer.
På  

 generalforsamlingen gennemgik foreningens advokat det økonomiske  

 beslutningsgrundlag.
Det blev i denne forbindelse påpeget, at der ikke i  

 klagerens prisoverslag var hensat midler til uforudsete udgifter.
 Den 17. oktober 1999 underskrev indklagede  

 totalrådgivningsaftale med klageren samt entreprisekontrakt med  

 hovedentreprenøren.
Af førstnævnte aftale fremgår, at parternes aftalegrundlag bl.a.  

 består af ABR 89, PARs ydelsesbeskrivelse 1990 og FRIs  

 Rådgivningsydelser  

 1992. Det er endvidere aftalt, at byggesagen skal gennemføres så hurtigt som  

 muligt, og at ekstraydelser skal foreligge skriftligt geodkendt af bygherre  

 inden iværksættelsen.
Af budgetoverslaget fremgår bl.a., at filtsning af  

 gadefacader er prissat til 97.200 kr., at udgiften til stillads er prissat  

 til  

 222.600 kr. og at nye vinduer mod gade er prissat til 592.100 kr.
Alle beløb  

 ekskl. moms.
 Af aftalen med hovedentreprenøren fremgår bl.a., at intet  

 ekstraarbejde må udføres uden accept fra klageren, og at arbejdet skal  

 afvikles  

 i perioden fra uge 45 i 1995 til uge 5 i 1996. Ifølge hovedentreprenørens  

 tidsdiagram var filtsning af facaden på den ene side af huset planlagt udført  

 i  

 uge 47 og delvis i uge 48, og filtsning af facaden på den anden side af huset  

 var planlagt til udførelse delvis i uge 49 og i uge 50. Arbejdet med  

 udskiftning af vinduer skulle påbegyndes på den første side i uge 49 og  

 afsluttes på den anden side i uge 2. Alle arbejder på gadefacader incl.  

 nedtagning af stillads var i diagrammet vist afsluttet i begyndelsen af uge  

 3.
Indklagede har tiltrådt en af hovedentreprenøren fremsendt  

 aftaleseddel nr. 1, dateret 2. november 1995, vedr. lukning af stillads for  

 eventuel opvarmning og beskyttelse af facade mod vejrlig.
Det fremgår af  

 aftalesedlen, at der påløber en daglig leje på 399,30 kr. ekskl. moms.  

 Aftalesedlen er omtalt i hovedentreprenørens a conto begæring dateret 1.  

 december 1995, der af klageren er fremsendt til indklagede med skrivelse af  

 7.  

 december 1995. I skrivelse af 8. december 1995 har indklagede udbedt sig  

 nærmere oplysninger om aftalesedlen samt bedt oplyst, om der kan komme flere  

 vinterforanstaltninger på stilladserne.
I skrivelse af 12. december 1995 har  

 klageren svaret, at aftalesedlens vinterforanstaltninger ikke er med i en  

 tidligere til indklagede fremsendt prisliste over sådanne foranstaltninger  

 samt  

 tilføjet: Der skulle  

  

 ikke  

  

 komme yderligere vinterforanstaltninger på  

 stilladset.
Indklagede har oplyst, at der i den selvstændige påstand  

 indgår et  

 beløb på 12.093 kr. fra aftaleseddel nr. 1. Beløbet vedrører leje og andre  

 foranstaltninger i tiden efter den 15. januar 1996.
Første byggemøde blev afholdt den 16. november 1995, og  

 byggemøde afholdtes derefter hver uge.
Referaterne er tilsendt indklagede.
Af  

 de første referater fremgår det bl.a., at indklagede ikke var mødt ved egne  

 repræsentanter, at byggestart var forsinket 3 dage som følge af strejke, at  

 der  

 i uge 46 og 49 er registreret i alt 3 vejrligsdage, at det den 23. november  

 1995 (uge 47) blev oplyst, at mørtel til filtsning af den første facade ville  

 blive leveret den følgende dag, at det den 30. november 1995 (uge 48) blev  

 oplyst, at det kan blive nødvendigt med opvarmning på stilladset af hensyn  

 til  

 filtsearbejderne, at det den 7. december 1995 (uge 48) blev oplyst, at der er  

 etableret opvarmning af stilladset, og at stillads på den anden facade  

 opstilles efter nærmere aftale.
Indklagede har tiltrådt en aftaleseddel nr. 3, dateret 12.  

 december 1995, vedrørende opstilling af oliefyr på byggepladsen.
Det er  

 oplyst,  

 at lejen er 285 kr. pr. døgn.
 I referat af byggemøde den 14. december 1995 er det oplyst  

 bl.a., at filtsning af den første facade er afsluttet  kun false  

 mangler, at  

 stillads ved den anden facade opstilles, så facadearbejderne kan påbegyndes  

 2.  

 januar 1996.
Af byggemødereferat nr. 6 (4. januar 1996) og flere følgende  

 referater fremgår bl.a., at indklagede var repræsenteret ved X og Y.
På  

 byggemødet den 4. januar 1996 blev det oplyst, at temperaturen var målt til  

 7  

 grader celsius, at murerarbejderne var indstillet, at stilladset ved den  

 anden  

 facade var opstillet, og at der blev drøftet 3 muligheder for arbejdernes  

 færdiggørelse.
Enten kunne stilladset iklædes vintermåtter og opvarmes, så  

 arbejdet kunne fortsætte, eller stilladset nedtages og filtsning foretages  

 senere evt. fra arbejdsplatform.
Sidste mulighed var, at stilladset blev  

 stående, og at arbejdet med filtsning blev indstillet, indtil frostperioden  

 var  

 overstået.
I byggemødereferat nr. 6 og følgende referater er det anført, at  

 tidsplanen revideres.
På byggemøde den 9. januar 1996. fremlagde hovedentreprenøren  

 overslagspriser vedrørende de 3 muligheder.
Første mulighed ville koste ca.  

 288.000 kr., anden mulighed ca. 163.000 kr. og tredje mulighed ca. 45.000 kr.  

 pr. måned.
På samme byggmøde blev det oplyst, at isætningen af 92 nye vinduer  

 ville afstedkomme en ekstraregning på ca. 200 kr. pr. vindue, da de  

 eksisterende sålbænkes hulkehl skulle afskæres, således at dryprille i  

 bundkarmene var frie.
Indklagede foreslog ifølge referatet, at parterne  

 indgik  

 den handel, at indklagede accepterede de altandøre, der var  

 leveret med  

 metalbundstykker, mod at udgiften til ændring af sålbænkene højst ville  

 beløbe  

 sig til 10.000 kr.
Forslaget blev accepteret.
Aftaleseddel herom blev af  

 hovedentreprenøren udfærdiget den 30. januar 1996. Beløbet indgår i  

 indklagedes  

 selvstændige påstand.
På byggemødet den 16. januar 1996 blev der konstateret  

 yderligere 1 vejrligsdag den 23. december 1995 (herefter i alt 4 dage), og  

 indklagede afleverede en liste med spørgsmål i relation til 14 mangler m.v.  

 herunder vedrørende pudsarbejder.
I skrivelse af 18. januar 1996 kommenterede  

 klageren listen og svarede bl.a., at mureren ikke var færdig med den første  

 facade, og at det var aftalt at aflevere facaden i afsnit, i hvilken  

 forbindelse en mangelsgennemgang ville blive foretaget.
 På byggemødet den 25. januar 1996 blev det bl.a. oplyst, at  

 murerarbejderne var indstillet på grund af kulde.
Hovedentreprenøren fremsendte den 31. januar 1996 til indklagede  

 via klageren på ny aftaleseddel nr. 3 vedr. leje af oliefyr m.v. for tiden  

 efter den 11. december 1995. Den del af lejeudgiften m.m., der vedrører tiden  

 efter den 15. januar 1996, er af indklagede opgjort til 10.333 kr.
Dette  

 beløb  

 indgår i indklagedes selvstændige påstand.
 På byggemødet den 1. februar 1996 blev det aftalt, at der skulle  

 laves en opgørelse, så indklagede kunne bedømme udgifterne ved at stille  

 arbejderne i bero.
 Hovedentreprenøren fremsendte næste dag opgørelsen.
 I skrivelse af 5. februar 1996 meddelte indklagede, at  

 facadearbejderne skulle færdiggøres under forudsætning af, at  

 vinterforanstaltningerne kunne holdes på det hidtidige niveau.
 På byggemøde den 8. februar 1996 blev det oplyst, at det var så  

 koldt, at tilstrækkelig opvarmning ikke kunne opnås, at filtsearbejderne var  

 indstillet og oliefyr afrigget, samt at arbejdernes færdiggørelse måtte  

 afvente  

 bedre vejr, og at skurby og stillads forblev opstillet, men til reduceret  

 leje.
 I referatet af byggemødet den 15. februar 1996 er anført, at  

 tidsplanen suspenderes.
Den 1. marts 1996 fremsendte hovedentreprenøren til indklagede  

 via klageren aftaleseddel nr. 11 om ekstraforbrug vedrørende stillads for  

 tiden  

 efter november 1995. Ekstraforbruget er opgjort til 56.362 kr.
Beløbet indgår  

 i  

 indklagedes selvstændige påstand.
Parterne afholdt møde den 6. marts 1996. På mødet anmodede  

 indklagede om nærmere oplysninger vedrørende forsinkelserne i forhold til den  

 oprindelige tidsplan og oplysninger vedrørende udgiften til oliefyr.
Klageren  

 redegjorde næste dag skriftligt herfor.
I skrivelse af 9. april 1996 til indklagede henviste klageren  

 til, at hovedentreprenøren havde anmodet om, at der blev afholdt møde mellem  

 parterne, inden arbejdet kunne genoptages.
Vejret var ikke længere til hinder  

 for genoptagelsen, og en færdiggørelse skønnedes at ville vare 10-15 dage.
 Den 11. april 1996 fremsendte hovedentreprenøren til indklagede  

 via klageren opgørelse over udgifter til stillads og skurby for marts måned.  

 Opgørelsen på 32.674 kr. indgår i indklagedes selvstændige påstand.
 Indklagedes advokat meddelte den 15. april 1996  

 hovedentreprenøren, at indklagede under forbehold ville betale  

 hovedentreprenørens krav, således at arbejdet kunne blive genoptaget.
Indklagedes advokat har i skrivelse af samme dag til klageren  

 forbeholdt sig at fremsætte erstatningskrav over for klageren.
Advokaten  

 anmoder samtidig i skrivelsen klageren om at påse, at arbejdet genoptages.
 I skrivelse af 16. april 1996 fra klageren meddelte denne  

 indklagedes advokat, at indholdet af skrivelsen af 15. april 1996 ikke kunne  

 tiltrædes, at klageren havde overgivet sagen til advokat, og at yderligere  

 aktivitet fra klagerens side var indstillet, indtil en afklaring havde fundet  

 sted.
 I telefaxskrivelse af 17. april 1996 bad indklagedes advokat  

 klageren tilkendegive inden kl. 15 samme dag, hvorvidt beslutningen om at  

 indstille al aktivitet blev fastholdt, idet indklagede i bekræftende fald  

 ville  

 antage anden rådgiver til arbejdets færdiggørelse.
 Den 1. maj 1996 fremsendte hovedentreprenøren til indklagede via  

 klageren aftaleseddel vedrørende udgifter til stillads for tiden fra 1. april  

 1996 til 24. april 1996. Beløbet 32.628 kr. indgår i indklagedes selvstændige  

 påstand.
 Samme dag fremsendte hovedentreprenøren sidste a conto begæring.  

 Begæringen er attesteret af klageren den 13. maj 1996 og anvist til betaling  

 af  

 indklagedes advokat den 6. juni 1996.
 Den 17. maj 1996 skrev klageren til indklagedes advokat, at  

 klageren indstillede yderligere aktivitet, da klageren trods rykkerskrivelser  

 ikke havde modtaget afregning for forfaldent honorar.
Hovedentreprenøren fremsendte den 6. juni 1996 til indklagede  

 via klageren aftaleseddel vedrørende 14 dages stilladsleje m.m.
Lejen var  

 påløbet efter arbejdets opstart den 24. april 1996 og var 25.662 kr.
Beløbet  

 indgår i indklagedes selvstændige påstand.
Samtidig fremsendte  

 hovedentreprenøren  

 slutregning lydende på 153.898 kr.
 Klageren fremsendte slutregning den 10. juni 1996 lydende på  

 20.217,11 kr.
 Indklagede har i juni 1996 engageret et arkitektfirma til at  

 udtale sig om byggesagens forløb og omkostningerne derved.
Hovedentreprenøren har i skrivelse af 21. november 1996 til  

 ovennævnte arkitektfirma redegjort for arbejdets forløb og udførelse.
Det er  

 heri bl.a. oplyst, at hovedentreprenøren den 10. oktober 1995 udfyldte en  

 liste  

 med enhedspriser ved udvidede vinterforanstaltninger.
Hovedentreprenøren har  

 vedlagt en oversigt over DMIs målinger af døgntemperaturer for november  

 og  

 december 1995 samt en artikel i BYGTEK nr. 16/1996 om vintervejret.
 Indklagede har i skrivelse af 2. december 1996 kommenteret  

 indholdet af hovedentreprenørens skrivelse.
Den 17. april 1997 anlagde hovedentreprenøren voldgiftssag mod  

 indklagede med påstand om betaling af slutregningen.
Efter afholdelse af syn  

 og  

 skøn blev sagen udenretligt forligt, idet indklagede betalte slutregningen.
 Afgivne forklaringer.
En ansat ved klager har forklaret bl.a., at hun er arkitekt og  

 siden 1981 har været ansat hos klager.
Vidnet har ikke deltaget ved  

 kontraktunderskrivelsen og heller ikke ved udarbejdelsen af oversigten over  

 priser på udvidede vinterforanstaltninger.
Det var indklagedes afgørelse på  

 en  

 generalforsamling, at arbejdet skulle igangsættes, således som det skete.
Hun  

 har erfaring med filtsearbejde.
Sådant arbejde kan normalt udføres også i  

 november og december måned.
Det kræver dog, at temperaturen ikke er under 5  

 grader celcius.
Det var ikke urealistisk at udføre arbejdet på 7-8 dage pr.  

 facade, hvis vejret havde været normalt.
Arbejdet på den første facade var  

 færdigt i midten af december, bortset fra at der manglede filtsning af false,  

 hvilket først kunne ske, når de nye vinduer var isat.
På dette tidspunkt var  

 vejret meget koldt, og man valgte at vente med at opstille stilladset ved den  

 anden facade.
Senere på måneden blev temperaturen bedre, og det blev da  

 besluttet at opstille stilladset i begyndelsen af januar.
Baggrunden herfor  

 var, at indklagede ønskede, at de nye vinduer hurtigst muligt blev isat også  

 på  

 den anden facade.
Det var indklagede, der traf denne beslutning.
Indklagede  

 var  

 på byggemøderne repræsenteret af X og Y.
I januar viste det sig, at det  

 forblev  

 meget koldt, og man drøftede, hvorvidt man derfor skulle stille arbejdet i  

 bero  

 eller fortsætte.
Vidnet anbefalede at stille arbejdet i bero, men indklagede  

 vedtog at fortsætte og tage omkostningerne derved.
Det blev imidlertid så  

 koldt, at hvis man skulle fortsætte, måtte stilladset pakkes ind i  

 vintermåtter.
Dette var for dyrt, og da det var for uforsvarligt at  

 fortsætte,  

 blev arbejdet indstillet.
De vinterforanstaltninger, der blev aftalt med  

 hovedentreprenøren, blev i alle tilfælde først igangsat, når indklagede havde  

 godkendt hovedentreprenørens aftaleseddel.
Byggeriets etape 2 omfattede  

 oprindelig den anden facade og hjørnet af ejendommen, men det blev ændret, så  

 hjørnet indgik i etape 1 vedrørende den første facade.
Derfor varede arbejdet  

 med etape 1 lidt længere end oprindelig planlagt.
På byggemøderne blev  

 tidsplanen drøftet, men der blev ikke udfærdiget en ny tidsplan, idet  

 arbejdets  

 fortsættelse var helt afhængig af, hvorledes udendørstemperaturen udviklede  

 sig.
Vidnet har i byggemødereferaterne kun registreret de dage, hvor vejrlig  

 eller andre forhold umuliggjorde alt arbejde på ejendommen.
Vidnet har  

 erkendt,  

 at hun nok i referaterne burde have registreret også de dage, hvor filtsning  

 ikke kunne udføres på grund af lav temperatur, men hvor andet arbejde, f.eks.  

 vinduesudskiftning, kunne foregå.
Vidnet anser denne vinter for at have været  

 usædvanlig kold.
Vidnet har ikke registreret forsinkelser med  

 hovedentreprenørens arbejde, idet der intet kunne bebrejdes denne.  

 Hovedentreprenøren har under byggeriet haft tilstrækkeligt mandskab på  

 arbejdsstedet.
Vedrørende vinduerne har vidnet oplyst, at de oprindeligt  

 påtænkt anvendte vinduer var for dyre, og at det derfor inden  

 kontraktunderskrivelsen blev aftalt, at der skulle anvendes et standardvindue  

 af andet fabrikat.
Da de eksisterende vinduer blev taget ud, viste det sig,  

 at  

 sålbænkene havde en hulkehl, der ikke var ført så langt ind under vinduet,  

 som  

 man kunne forvente.
Hovedentreprenøren krævede derfor ekstrabetaling, og det  

 blev aftalt med indklagede, at indklagede kun skulle betale 10.000 kr. for  

 ekstraarbejdet mod at indklagede accepterede, at de bestilte forkert leverede  

 altandøre blev anvendt.
Den daværende formand for andelsboligforeningen har forklaret  

 bl.a., at han er elektroingeniør.
Han var på daværende tidspunkt formand for  

 andelsboligforeningen.
Vidnet deltog ved kontraktsindgåelsen.
Han var  

 opmærksom  

 på, at der kunne blive tale om vinterforanstaltninger, og han har fået  

 udleveret oversigten med enhedspriser på udvidede vinterforanstaltninger.
Han  

 blev beroliget af klager og en repræsentant fra hovedentreprenøren.
Han havde  

 på grundlag heraf en forventning om, at vinterforanstaltningerne i værste  

 fald  

 kunne beløbe sig til 30.000  50.000 kr.
I øvrigt blev  

 vinterforanstaltningerne  

 ikke særlig drøftet, heller ikke i forbindelse med tidsplanen.
Da indklagede  

 modtog den første aftaleseddel vedrørende foranstaltninger mod vejrliget, var  

 beløbet ikke værre end det, som indklagede havde påregnet i værste fald.  

 Indklagede bad i skrivelse af 8. december 1995 om yderligere oplysninger  

 vedrørende aftalesedlen, idet man havde svært ved at genkende posterne fra  

 det  

 tidligere udleverede bilag vedrørende de særlige vinterforanstaltninger.  

 Bestyrelsen accepterede aftalesedlen, idet man lagde vægt på, at klageren i  

 skrivelsen af 12. december 1995 erklærede, at der ikke ville komme yderligere  

 vinterforanstaltninger.
Det på aftaleseddel nr. 3 anførte oliefyr fremgik  

 ikke  

 af listen over udvidede vinterforanstaltninger.
Forløbet af byggesagen var  

 præget af, at det var indklagede, der måtte påpege problemerne.
Vidnet var  

 bekymret for byggeriets gennemførelse.
Han fandt ikke, at den hos klager  

 ansatte arkitekt havde tilstrækkelig gennemslagskraft overfor  

 hovedentreprenøren.
I forbindelse med en drøftelse med klager om, hvorvidt en  

 lyskasse var opmuret konditionsmæssigt, erklærede klager, at nu var hans gode  

 vilje slut.
I december engagerede indklagede sig første gang direkte i  

 byggeriets udførelse og indklagedes bestyrelse vedtog, at de måtte deltage i  

 byggemøderne for at sikre, at deres interesser blev iagttaget.
Y var på  

 daværende tidspunkt nyuddannet ingeniør og uden særlig erfaring.
X var  

 optaget  

 af sit øvrige arbejde.
Vidnet mener, at indklagedes repræsentanter på  

 byggemøderne har krævet opmanding.
Vidnet har drøftet dette spørgsmål med X  

 og  

 Y.
Når man ikke i starten deltog mere aktivt i byggemøderne, skyldtes det, at  

 man da stolede på klageren, og at indklagedes bestyrelse var ny.
Indklagede  

 har  

 løbende modtaget referaterne af byggemøderne.
På byggemødet den 4. januar  

 1996  

 blev det drøftet, hvorvidt arbejdet skulle fortsættes eller indstilles.
Da  

 vidnet fik hovedentreprenørens oversigt af 9. januar 1996 over omkostningerne  

 ved de forskellige muligheder, var det klart, at en midlertidig indstilling  

 af  

 arbejdet var det økonomisk mest fordelagtige.
Da vidnet modtog  

 hovedentreprenørens nye overslag pr. 2. februar 1996, fremgik det, at det var  

 billigst at fortsætte arbejdet, og indklagede traf beslutning herom.
På  

 byggemødet den 8. februar blev det oplyst, at opvarmningen ikke var  

 tilstrækkelig som følge af det meget kolde vejr, og det blev vedtaget, at  

 arbejdet skulle indstilles.
Vidnet har efterfølgende i sit brev af 2.  

 december  

 1996 til indklagedes advokat kommenteret hovedentreprenørens oplysninger om  

 forsinkelse m.v.
Vidnet nåede på grundlag af oplysningerne i  

 byggemødereferaterne til det resultat, at der til etape 1 havde været 37  

 arbejdsdage til rådighed, og at arbejdet højst skulle have taget 27 dage.  

 Vedrørende etape 2 havde der været 23 mulige arbejdsdage.
Arbejdet var  

 planlagt  

 til at vare 26 dage og kunne derfor være afsluttet i uge 4, således at  

 stilladset kunne være nedtaget, og de resterende arbejder senere være udført  

 fra lift.
Hvis vidnet i forbindelse med byggeriets igangsættelse havde vidst,  

 at omkostningerne ved vinterforanstaltningerne kunne beløbe sig til 288.000  

 kr., havde vidnet ikke godkendt igangsættelsen uden en ny  

 generalforsamlingsbeslutning.
Da vidnet skrev under på den oprindelige  

 kontrakt, fik han at vide, at hvis man ventede med byggeriet til foråret, var  

 det ikke sikkert, at prisen ville være den samme.
 Parternes procedure.
Klageren har til støtte for sine påstande gjort gældende, at  

 klageren ikke har optrådt ansvarspådragende.
Indklagede har ikke løftet  

 bevisbyrden herfor.
Arbejdet med facadernes filtsning var kortvarigt, og det  

 var forsvarligt at planlægge arbejdet udført i november og december.  

 Indklagede  

 var med til at beslutte igangsætningen, og parterne har i denne forbindelse  

 talt om mulige vinterforanstaltninger.
Indklagede havde 2 byggesagkyndige  

 blandt sine medlemmer og blev orienteret om alle foranstaltninger, inden  

 disse  

 blev igangsat.
Hovedentreprenøren var ikke forsinket med sit arbejde, og der  

 er  

 derfor ikke grundlag for at bebrejde klageren indholdet af  

 byggemødereferaterne.
Indklagede har ikke på noget tidspunkt krævet  

 referaterne  

 tilført indsigelse vedrørende hovedentreprenørens eller rådgiverens  

 arbejdsydelse.
I midten af december 1995 var facadearbejderne på 1. etape  

 stort  

 set færdige, og det var alene indklagedes beslutning, at der skulle opstilles  

 stillads på den anden facade.
Indklagede ønskede at fortsætte med arbejderne  

 på  

 2. etape, uanset at indklagede da havde fuldt kendskab til problemet med, at  

 kulde hindrede filtsearbejdet.
Hvis indklagede havde valgt at udskyde etape  

 2,  

 ville det kun have kostet indklagede 30.000  50.000 kr.
I alle tilfælde  

 kan  

 omkostningerne ved stilladsets opstilling siden begyndelsen af marts måned  

 ikke  

 belastes klageren, da indklagede på dette tidspunkt havde bestemt sig for  

 ikke  

 at honorere a conto begæringen og havde dermed misligholdt sine  

 forpligtelser.  

 I øvrigt fremkom indklagedes første reelle indsigelse først med den daværende  

 formands skrivelse af 2. december 1996. For så vidt angår ekstraregningen  

 vedrørende vinduerne var der tale om skjulte forhold, der først kunne  

 erkendes,  

 da de eksisterende vinduer blev taget ud.
Hovedentreprenøren krævede knap  

 20.000 kr. for at tilrette forholdene.
Parterne forhandlede og indgik aftale  

 om, at indklagede kun skulle betale 10.000 kr. mod at acceptere, at de  

 leverede  

 altandøre med aluminiumsbundstykker blev anvendt.
Klageren har herefter krav  

 på  

 betaling af det krævede honorar beregnet på grundlag af samtlige  

 håndværkerudgifter inkl. de omstridte udgifter til vinterforanstaltninger.
Indklagede har til støtte for sine påstande gjort gældende  

 bl.a., at klageren ikke har iagttaget sine forpligtelser i henhold til  

 parternes aftalegrundlag.
Klageren har således ikke korrekt rapporteret til  

 indklagede, ligesom klageren ikke har ajourført tidsplanerne, ikke påset at  

 disse blev overholdt, ikke påtalt overskridelser deraf og ikke korrekt  

 registreret dage, hvor arbejdet lå stille.
Der er kun registreret 4  

 vejrligsdage.
I byggemødereferaterne er det anført, at tidsplanen revideres  

 og  

 til sidst suspenderes, men årsagen dertil er ikke oplyst, og der er ikke  

 givet  

 indklagede nogen redegørelse herfor eller for de økonomiske konsekvenser  

 deraf.  

 Indklagede blev ikke på tidspunktet, hvor beslutningen om byggeriets  

 igangsætning blev truffet, orienteret om særlige vejrligsforholds betydning.  

 Den oversigt, indklagede modtog over omkostninger ved særlige  

 vinterforanstaltninger, var mangelfuld.
Den indeholdt bl.a. ikke oplysninger  

 om  

 prisen på oliefyret, der blev anvendt til vinteropvarmning.
Indklagede fik  

 heller ikke at vide, at filtsning var et særlig kritisk arbejde.  

 Aftalesedlerne  

 blev ikke forelagt indklagede, før den hos klager ansatte arkitekt underskrev  

 disse.
Dette var i strid med aftalegrundlaget.
Der gik i nogle tilfælde flere  

 uger, før aftalesedlerne blev forelagt indklagede.
På grundlag af klagerens  

 oplysninger kunne indklagede med rette forvente, at vinterforanstaltningerne  

 højst ville beløbe sig til 30.  50.000 kr.
Da indklagede i begyndelsen  

 af  

 januar besluttede at standse arbejdet, var det på grundlag af oplysninger om,  

 at dette ville koste 45.000 kr. pr. måned.
I februar var beløbet helt  

 anderledes.
Klageren gav således i det hele ikke indklagede et rimeligt  

 beslutningsgrundlag.
Indklagede har ved hjælp af et arkitektfirma  

 tilvejebragt  

 oplysninger over det faktiske tidsforløb, og den daværende formand i  

 andelsboligforeningen har i skrivelsen fra 2. december 1996 påvist, at  

 byggeriet ved behørig byggeledelse i det alt væsentlige kunne være gennemført  

 inden for den oprindelige tidsplan.
Ekstraregningen vedrørende vinduer må  

 afvises.
De anvendte vinduer var aftalt i kontrakten, og der blev ikke da  

 taget  

 forbehold om yderligere omkostninger ved monteringen.
Arbejdet dermed er  

 derfor  

 indeholdt i den aftalte entreprisesum.
Indklagede ville i det hele ikke have  

 igangsat byggeriet på det pågældende tidspunkt, hvis klageren behørigt havde  

 orienteret indklagede om den økonomiske risiko herved.
Klageren har dermed  

 optrådt ansvarspådragende og må erstatte indklagedes tab.
For så vidt angår  

 udgifter til vinterforanstaltninger er tabet opgjort for tiden efter 15.  

 januar  

 1996, og indtil klageren i maj bragte rådgivningsaftalen til ophør.
Klageren  

 er  

 dermed tillige uberettiget til at opnå honorar af et beløb svarende til  

 indklagedes krav, og klagerens tilgodehavende inkl. moms kan derfor i alle  

 tilfælde højst opgøres til 3.140,73 kr.
 Voldgiftsretten udtaler:
 Det kan ikke anses for uansvarligt, at klageren i sin rådgivning  

 havde forusat, at filtsning kunne udføres i november og december 1995.
Filtsningen af den første facade var i det væsentlige  

 tilendebragt i midten af december, og når henses til at arbejderne i den  

 oprindelige etape 1 var blevet udvidet til tillige at omfatte hushjørnet, og  

 til de indtil da registrerede spilddage, kan det ikke fastslås, at  

 hovedentreprenøren i noget væsentligt omfang var forsinket med denne del af  

 renoveringsopgaven.
For så vidt angår denne etape er der derfor ikke grundlag  

 for at anse klageren erstatningsansvarlig som følge af utilstrækkelig  

 byggeledelse.
Indklagede vidste, at der ikke var afsat beløb til uforudsete  

 udgifter  ej heller til udvidede vinterforanstaltninger, og indklagede  

 var  

 klar over, at der kunne påløbe udgifter til sådanne foranstaltninger.
Ifølge  

 den daværende formand for andelsboligforeningens forklaring havde indklagede  

 haft den valgmulighed at udsætte renoveringens igangsættelse til foråret.  

 Indklagede havde fået udleveret en liste med enhedspriser på udvidede  

 vinterforanstaltninger.
Det forhold, at listens prisoplysninger ikke  

 omfattede  

 enhver mulig foranstaltning er ikke afgørende, og det er ikke godtgjort, at  

 klageren i forbindelse med kontraktindgåelsen har bibragt indklagede en  

 fejlagtig opfattelse af omkostningerne ved eventuelle vinterforanstaltninger.  

 Klagerens udtalelse i skrivelsen af 12. december 1995 kan ikke fortolkes  

 således, at klageren dermed har påtaget sig den økonomiske risiko for, at en  

 forværring af vintervejret ville være til hinder for renoveringsopgavens  

 snarlige løsning.
Hertil kommer at indklagede omkring årsskiftet, hvor  

 indklagede måtte træffe beslutning om arbejdets eventuelle fortsættelse, var  

 bekendt med, at der var en nærliggende risiko for, at yderligere  

 vinterforanstaltninger kunne vise sig nødvendige.
På tidspunktet hvor etape 2 efter den oprindelige tidsplan  

 skulle påbegyndes, var vejret så dårligt, at opstillingen af stilladset ved  

 den  

 anden facade blev udsat.
Indklagede var i hvert fald gennem modtagelsen af  

 byggemødereferater underrettet herom og var igennem referaterne bekendt med,  

 at  

 fortsat koldt vejr kunne hindre videre filtsning, samt at den oprindelige  

 tidsplan som følge heraf måtte ændres.
Indklagede havde efter de foreliggende  

 oplysninger et særligt ønske om, at arbejdet blev fortsat således, at der  

 også  

 i den anden facade blev isat nye vinduer.
Klagerens byggeledelse burde i byggemødereferaterne have  

 redegjort ikke kun for spilddage, hvor alt arbejde lå stille, men tillige for  

 dage hvor vejret hindrede murerarbejde i form af filtsning.
Den mangelfulde  

 registrering medfører imidlertid ikke i sig selv, at klageren er blevet  

 erstatningsansvarlig.
Voldgiftsretten har herved lagt vægt på, at en nærmere  

 registrering ikke kan antages at ville have ændret indklagedes retsstilling i  

 forhold til hovedentreprenøren.
Det forhold, at klageren ikke løbende lod formulere nye  

 tidsplaner, er uden betydning for sagens afgørelse.
Indklagede var bekendt  

 med,  

 at vejret hindrede den planlagte gennemførelse af filtsningen, og at  

 afslutningen af dette arbejde helt ville afhænge af udviklingen i  

 udendørstemperaturen.
Fra den 4. januar 1996 var indklagede selvstændigt repræsenteret  

 under byggemøderne.
Herefter kan det fastslås, at indklagede har været fuldt  

 orienteret om de forhold, der måtte indgå i overvejelserne om, hvorvidt  

 byggeriet i 1996 skulle fortsætte eller standse.
Det kan derfor ikke antages,  

 at klageren har undladt at sikre indklagede fyldestgørende  

 beslutningsgrundlag,  

 da indklagede traf beslutning om henholdsvis at fortsætte og senere at  

 standse  

 renoveringen.
 Efter bevisførelsen er det ikke godtgjort, at klageren har ladet  

 vinterforanstaltninger iværksætte, før indklagede havde accepteret disse.
Vedrørende omkostningerne i forbindelse med isætning af nye  

 vinduer må voldgiftsretten uden andre oplysninger give klageren medhold i, at  

 det konstaterede forhold ved de eksisterende sålbænke var således, at dette  

 forhold ikke på et tidligere tidspunkt burde være erkendt af klageren.
Der  

 blev  

 på byggemøde nr. 7 truffet aftale om betalingen for det ekstra arbejde, og  

 der  

 er intet grundlag for at anse klageren for at være ansvarlig, som af  

 indklagede  

 hævdet.
 Der findes herefter i det hele ikke grundlag for at statuere, at  

 klageren ikke har varetaget indklagedes økonomiske interesser i sagen på  

 behørig måde, og voldgiftsretten afsiger derfor kendelse i overensstemmelse  

 med  

 klagerens påstande.
 Thi bestemmes:
 Indklagede skal til klageren betale 20.217,11 kr. med tillæg af  

 procesrente fra den 10. september 1996.
 Klageren frifindes for indklagedes selvstændige påstand.
 Indklagede skal i sagsomkostninger til klageren betale 24.000  

 kr.
 Indklagede skal efter opgørelse og påkrav fra Voldgiftsnævnet  

 for bygge- og anlægsvirksomhed betale de med voldgiftsrettens arbejde  

 forbundne  

 omkostninger.
 Kendelsen skal efterkommes inden 14 dage fra modtagelsen.
