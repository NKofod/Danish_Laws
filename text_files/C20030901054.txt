Skrivelse om forurening af slagtekroppe Indledning/baggrund I henhold til § 6, nr. 3 og bilag 1, kapitel 7, nr. 1 i  

 ferskkødbekendtgørelsen1)  skal fersk kød for at kunne  

 omsættes være behandlet under hygiejniske forhold.
Dette  

 indebærer bl.a., at slagtning, afblødning, afhudning eller  

 afhåring, videre behandling og udtagning af organer skal  

 gennemføres, så forurening af kødet undgås.  

 Tilsvarende krav stilles til kød af vildt, jf. bilag I, kapitel V, nr.  

 1 i vildtbekendtgørelsen2) og til fersk  

 fjerkrækød, jf. § 8, nr. 3 i fersk  

 fjerkrækødbekendtgørelsen3).
I henhold til § 5, stk. 3 i  

 egenkontrolbekendtgørelsen4) skal virksomheder  

 etablere egenkontrol baseret på principperne i HACCP-systemet.
Dette  

 indebærer i denne forbindelse, at det er virksomhedernes ansvar  

 at etablere et effektivt system til at sikre at enhver form for  

 forurening af slagtekroppen, herunder gødning, hår, drys, olie,  

 galde, dryp fra overliggende konstruktioner osv. undgås, sikre at systemet implementeres i praksis, og dokumentere at systemet altid fungerer efter hensigten således  

 at ovenstående bestemmelser opfyldes.
 Da regelsættet også indeholder bestemmelser  

 om, at intet må bortskæres eller fjernes før  

 veterinærkontrollens inspektion (jf. bilag 1, kapitel 7, nr. 7 i  

 ferskkødbekendtgørelsen, bilag I, kapitel V, nr. 6 i  

 vildtbekendtgørelsen og bilag 1, kapitel VII, nr. 39 i fersk  

 fjerkrækødbekendtgørelsen) er det imidlertid vigtigt at  

 de tiltag slagteriet iværksætter stemmer overens med disse  

 bestemmelser.
Ved direktoratets skrivelse om  

 slagtehygiejne5) blev samtlige autoriserede svineslagterier  

 pålagt at etablere et system til kontrol med og registrering af  

 forurening af slagtekroppe med tarmindhold m.v.
I skrivelsen var der en  

 detaljeret beskrivelse af diverse foranstaltninger til at begrænse  

 forurening af slagtekroppene.
Ved udstedelsen af  

 egenkontrolbekendtgørelsen er det herefter op til den enkelte  

 virksomhed at etablere egne procedurer til at sikre slagtehygiejnen.
Samtlige fødevareregioner har tidligere modtaget  

 brev herom6) med en præcisering af ovenstående  

 regler.
Fødevaredirektoratet har imidlertid bemærket, at der  

 fortsat er  en del uklarheder omkring håndtering af  

 gødningsforureningen; herunder  

 reaktionsgrænser/grænseværdier og hvilke virksomheder der  

 er omfattet af reglerne.
Det er derfor vigtigt at understrege, at en  

 slagtekrop med en hvilken som helst form for forurening ikke må  

 føres ind i kølerummet, før forureningen er fjernet fra  

 slagtekroppen.
 I det følgende præciseres en række  

 betingelser, som forudsættes opfyldt i virksomhedernes  

 egenkontrolprogrammer.
Hvilke virksomheder er omfattet? Fødevareregionerne skal sikre, at alle slagteriers  

 og vildtbehandlingsvirksomheders egenkontrolprogram uanset dyreart og  

 omsætningsområde opfylder kravet om nultolerance for  

 forurening på slagtekroppene.
Dette gælder som udgangspunkt for  

 slagtekroppe i kølerummet, dvs. når slagteprocessen er  

 tilendebragt.
På virksomheder, hvor der ikke er permanent  

 tilstedeværelse af veterinærkontrollen og hvor slagtekroppen som  

 oftest opbevares i kølerum, inden veterinærkontrollen  

 udføres, vil ovenstående ikke i praksis kunne finde sted.
Det er  

 vigtigt, at forurenede slagtekroppe i disse tilfælde tydeligt  

 opmærkes og holdes adskilt fra andre ikke undersøgte  

 slagtekroppe og allerede godkendte slagtekroppe i kølerummet, så  

 krydskontaminering undgås, jf. bilag 1, kapitel 7, nr. 7 i  

 ferskkødbekendtgørelsen, bilag 1, kapitel V, nr. 6 i  

 vildtbekendtgørelsen og bilag 1, kapitel VII, nr. 44 i fersk  

 fjerkrækødbekendtgørelsen.
Ikke kontrollerede  

 slagtekroppe skal desuden håndteres således at risikoen for  

 indbyrdes krydskontamination undgås.
Hvad skal programmet tage højde for? Egenkontrolprogrammerne skal tage højde for  

 følgende:
 Grænseværdien for forurening på  

 færdigslagtede og færdigkontrollerede kroppe i kølerum er  

 0.
 Forurenede kroppe skal generelt opmærkes, således at  

 videre arbejdsoperationer på slagtelinien foretages med særlig  

 påpasselighed.
Der skal foreligge procedurer for håndtering af forurenede  

 slagtekroppe, heri skal bl.a. indgå en vurdering af om forureningen  

 udløser behov for fjernelse fra slagtelinien eller indpakning af  

 kroppen i plastposer m.v.
Er forureningen af et sådant omfang at  

 færdigslagtning ikke kan gennemføres uden risiko for massiv  

 forurening af slagtekroppen/-linien eller krydskontaminering af andre kroppe  

 kan færdigslagtning foretages i efterkontrollen, hvor også al  

 udrensning skal udføres.
 Der skal fastsættes klare grænser, på de enkelte  

 procestrin, for hvornår forureningens karakter og omfang udløser  

 en korrigerende handling, herunder midlertidig afbrydelse af slagtning med  

 henblik på at finde og fjerne årsagen til en vedvarende  

 forurening af slagtekroppene.
 Niveauet af forurenede slagtekroppe, herunder gødning,  

 hår, støv m.v. skal til stadighed bringes til det lavest mulige  

 niveau.
For fjerkræslagterier gælder særlige forhold idet  

 organudtagningen ofte kan medføre forurening af slagtekroppene.
Uanset  

 dette skal det understreges, at alle ovennævnte punkter også  

 gælder fjerkræslagterier, i den udstrækning de er  

 relevante.
Fjerkræslagterier skal derfor etablere nødvendige  

 forholdsregler for at sikre, at slagtegangshygiejnen ikke kompromitteres og  

 at de færdigslagtede og færdigkontrollerede slagtekroppe er fri  

 for forurening.
Tilsvarende skal alle relevante punkter overholdes ved afpudsning,  

 fjerplukning, håndtering og yderligere behandling af vildt og  

 kød heraf.
Vildtbehandlingsvirksomhederne skal ligeledes sikre, at  

 færdigslagtede og færdigkontrollerede slagtekroppe er fri for  

 forurening.
Hvem gør hvad? Det er virksomhedens ansvar at sikre, at  

 egenkontrolprogrammerne er i overensstemmelse med ovenstående, herunder  

 at der er etableret  procedurer til håndtering af afvigelser fra  

 fastsatte normer m.v.  samt at det dokumenteres at der er styr på  

 hygiejnen.
Det er ligeledes virksomhedens ansvar at sikre, at enhver  

 slagtekrop med en hvilken som helst form for forurening ikke føres ind  

 i kølerummet før forureningen er fjernet fra slagtekroppen,  

 ligesom forurening i kølerummet ikke skal forekomme, jf. dog  

 ovenstående bemærkninger vedrørende virksomheder hvor  

 veterinærkontrollen ikke er permanent tilstede.
 Veterinærkontrollen ved de enkelte virksomheder skal  

 sikre sig, at samtlige virksomheders HACCP-baserede egenkontrolprogrammer,  

 herunder evt. registreringer af gødningsforurening er indrettet i  

 overensstemmelse med ovenstående.
Veterinærkontrollen har ansvar for at kontrollere,  

 at virksomhederne har implementeret egenkontrolprogrammet i overensstemmelse  

 med procedurerne og at der foreligger dokumentation herfor, herunder  

 også at kontrollere, at der ikke er færdigkontrollerede  

 slagtekroppe med forurening i kølerum.
Dette gælder, uanset om  

 slagtekroppene er opmærket af virksomhedens personale eller ej.
Derimod er det ikke veterinærkontrollens ansvar at  

 opmærke eller dokumentere virksomhedens procedurer, herunder at advare  

 virksomheden ved overskridelse af de fastsatte reaktionsgrænser.  

 Fødevaredirektoratet kan dog acceptere, at registrering af forurening  

 i virksomheder med elektronisk registrering indgår i den  

 veterinære sygdomsregistrering og at det elektroniske system indrettes  

 således, at et automatisk signal udløses hos virksomheden ved  

 overskridelse af de af virksomheden fastsatte reaktionsgrænser for  

 forurening.
Virksomheder der ikke har elektronisk sygdomsregistrering  

 må selv sørge for at udvikle og iværksætte  

 opmærknings- og varslingsprocedurer der kan sikre en tilsvarende  

 effektiv håndtering af forurenede slagtekroppe.
Konsekvenser Følgende skrivelser tilbagekaldes:
 Veterinærdirektoratets skrivelse af 5. september 1996 om  

 slagtehygiejne, sterilisation af knive og håndværktøj  

 m.m.
 Fødevaredirektoratets skrivelse af 7. juni 2000 om  

 gødningsforurening / slagtekroppe.
Med venlig hilsen

  

 Susanne J.
Jensen og Justin C.
Ajufo Fødevaredirektoratet, den 4. februar  

 2003 Susanne J.
Jensen /Justin C.
Ajufo 1)   Bekendtgørelse  

 nr. 775 af 16. september 2002 om fersk kød m.v.
