Landsskatteretskendelse vedr.
Laserbehandling  hårfjerning  

 mv. - momsfritagelse Klagen skyldes, at laserbehandlinger  

 vedrørende hårfjerning, fjernelse af pigmentpletter, fjernelse af blå/røde  

 kar  

 og fjernelse af tatoveringer ikke er anset for momsfritaget.
Landsskatterettens afgørelse Regionens afgørelse ændres,  

 jf.
Landsskatterettens begrundelse og bemærkninger nedenfor.
Sagens oplysninger Klageren er speciallæge i  

 hudsygdomme, og foretager under anvendelse af laserteknik bl.a. fjernelse af  

 uønsket hårvækst, pigmentpletter, blå/røde kar og tatoveringer.
Efter det  

 oplyste udgør de nævnte tilfældegrupper skønsmæssigt anslået henholdsvis 50  

 %,  

 10 %, 15 % og 25 % af klagerens samlede omsætning vedrørende  

 laserbehandlinger,  

 som i årene 2001-2003 udgjorde følgende:
 2001:
 338.555 kr.
 2002:
 371.225 kr.
 2003:
 417.908 kr.
Der gælder efter det oplyste  

 ikke et lægeligt autorisationskrav for udførelse af den omhandlede  

 laserbehandling.  

 Da strålerne fra lasere til patientbehandling  såkaldt klasse 4 lasere  

  er farlige  

 for hud og øjne, må sådant laserudstyr dog kun bruges af personer, der har  

 den  

 fornødne indsigt, jf.
Arbejdstilsynets Anvisning om Lasere til  

 Patientbehandling  AT meddelelse 2.11.1.
Sundhedsstyrelsen afgav i  

 2004 efter overvejelse i en arbejdsgruppe en rapport med titlen:  

 Kosmetiske  

 indgreb der foretages af læger i Danmark.
Arbejdsgruppens kommissorium  

 bestod  

 bl.a. i at vurdere behovet for en nærmere regulering af området, herunder  

 muligheden for at fastlægge faglige retningslinjer for de enkelte kosmetiske  

 indgreb.
Vedrørende hårfjerning med laser fremgår af rapporten bl.a.  

 følgende:
2.2.2 Laser og Intens Puls  

 lys En laser afsætter en stor  

 energimængde på et lille område.
Lasere er forskellige med hensyn til,  

 hvilken  

 bølgelængde og hvilken effekt de afgiver.
Visse lasere har samme egenskaber  

 som  

 en kniv, andre fremkalder overfladiske forbrændinger af huden.
Formålet med  

 laserbehandling er at opnå en varmepåvirkning, udelukkende af det ønskede  

 område, fx overhud, bindevæv, kar, pigment eller hårsække, og samtidig få den  

 mindst mulige påvirkning af det øvrige væv.( ) Hvilken laser eller hvilket  

 intens puls lys system (IPL), der anvendes til en bestemt behandling, er  

 afhængig af flere faktorer: hvad er det for en type forandring der behandles,  

 hvilken  

 udbredelse har forandringen, hvor er den lokaliseret og hvilken hudtype har  

 patienten.
Non-ablative lasere- og  

 IPL-systemer kan bruges til behandling af rynker, af tilstande med synlige  

 blodkar på huden, skader efter solen, godartede pigmentforandringer i huden,  

 samt til fjernelse af tatoveringer og uønsket hårvækst.
Bivirkninger ved  

 laserbehandling er forbrændinger, infektioner og pigmentforandringer.
Grundet  

 disse potentielle bivirkninger, bør behandlinger med potente laser og intens  

 puls lys kun udføres af læger.( ) For patientsikkerhedens skyld  

 er det nødvendigt, at den der behandler, har kendskab til fysikken bag  

 laserapparatet, til hudens anatomi og den måde hvorpå målet som man skyder  

 på,  

 reagerer ved opvarmning.
Desuden bør den der behandler kunne diagnosticere og  

 behandle eventuelle komplikationer.
( ) 4.1.1 Behandlinger med laser Behandling med laser  

 foretages i dag på en lang række klinikker, der langt fra alle er bemandet  

 med  

 læger eller har læger tilknyttet.
For at kunne anvende de forskellige  

 tilgængelige lasersystemer og intense puls lys er det nødvendigt at  

 behandleren  

 har kendskab til fysikken bag laserapparatet, til hudens anatomi og den måde  

 hvorpå målet, som man skyder på, reagerer når man påfører det en opvarmning.  

 Mens målet og dybden af hudens optagelse af laser lyset afhænger af laserens  

 bølgelængde, så afhænger vævets (hudens) reaktion bl.a. af energimængden,  

 pulslængden og af typen af laserlys.
For hver enkelt behandling må man  

 således  

 tage hensyn til patientens hudtype og til størrelsen og lokalisationen af den  

 forandring, som ønskes behandlet.
Hvilken laser eller hvilket  

 intens puls lys system, der anvendes til den givne behandling afhænger  

 således  

 af den eksakte diagnose.
Inden en eventuel kosmetisk behandling er det  

 vigtigt  

 at udelukke andre mulige diagnoser eksempelvis forskellige former for  

 hudkræft.  

 Det skal sikres at patienten ikke har lidelser som vil kunne forværres eller  

 overses (fx hudkræft) ved den kosmetiske behandling.
Arbejdsgruppen ser to  

 problemer i forbindelse med behandling med laser.
Det ene problem er, at  

 behandlere der ikke har indgående kendskab til og viden om hvordan man  

 skelner  

 godartede hud-forandringer fra ondartede forandringer, er i risiko for at  

 overse alvorlige hudsygdomme.
Det andet problem er, at behandlere uden  

 indgående kendskab til fysikken bag de benyttede lasere og indstillingen af  

 energien ved den enkelte behandling, risikerer at påføre patienterne  

 brandskader i værste fald med skæmmende ar til følge.
Ved gennemgang af  

 afgørelser fra Patientklagenævnet blev der fundet 7 sager hvor der var blevet  

 udtalt kritik af laser anvendt med en forkert styrke eller på en forkert  

 indikation (forkert lidelse).
For at kunne behandle med  

 laser- og intens puls lys bør den behandlende person kunne vurdere hvad  

 patienten fejler, dvs. kunne stille en diagnose.
Behandleren bør have et  

 indgående kendskab til fysikken bag maskinen og til interaktion mellem hud og  

 laser/intens puls lys.
Behandleren bør også kunne vurdere forskellige  

 hudtyper,  

 idet dette har betydning for hvordan huden reagerer på laser og lys.  

 Behandleren må være i stand til at behandle komplikationer til  

 laser/lys-behandlinger, dvs. kunne behandle infektioner, forbrændinger og  

 pigmentforandringer. I februar 2005 afgav Dansk  

 Dermatologisk Selskabs laserudvalg en indstilling til Sundhedsstyrelsen  

 vedrørende spørgsmålet om afgrænsning af medicinske vederlagsfri  

 laserbehandlinger overfor kosmetiske ikke-vederlagsfri laserbehandlinger.
Af  

 indstillingen fremgår vedrørende fjernelse af uønsket hårfjerning bl.a., at  

 der  

 som omfattet af vederlagsfri behandling under sygesikringen indstilles  

 omfattet: Moderate til svære tilfælde med sorte terminalhår i ansigt og på  

 hals, som er iatrogent betinget eller relateret til endokrin dysfunktion  

 (hirsutisme) samt svære  men ikke moderate  tilfælde, der ikke  

 tilhører denne  

 tilfældegruppe.
Lette tilfælde generelt indstilles anset for kosmetisk ikke  

 vederlagsfri behandling.
 Det er endvidere fra anden  

 lægelig side oplyst, at abnorm hårvækst i visse tilfælde kan være forbundet  

 med  

 betændelsestilstande i huden.
Told- og Skats afgørelse Told- og Skatteregionen har  

 ved den påklagede afgørelse forhøjet klagerens momstilsvar for 2001 med  

 67.711  

 kr., for 2002 med 74.245 kr. og for 2003 med 83.537 kr. vedrørende  

 laserbehandlinger.
Regionen har bl.a. henvist  

 til, at epilering (hårfjerning) hverken er omfattet af landsoverenskomsten  

 for  

 alment praktiserende læger eller af speciallægeoverenskomsten.
Klageren er  

 endvidere ikke omfattet af en lokalaftale i medfør af  

 speciallægeoverenskomstens  

 § 3 vedrørende behandling af mørk skægvækst på lys hud hos kvinder - såkaldt  

 hirsutisme.
De af klageren udførte laserbehandlinger er derfor omfattet af  

 momspligten, jf. momslovens § 4, stk. 1, og ikke undtaget efter § 13, stk. 1,  

 nr. 1. Der kan ikke anses at foreligge fornøden medicinsk indikation for  

 behandlingerne.
Der er endvidere henvist til momsvejledningen 2002, afsnit  

 D.11.1, og til TfS 2003.217 TSS (SKM2003.65.TSS). For så vidt angår  

 lovhenvisninger er der henvist til, at disse kan sendes efter anmodning eller  

 ses i deres helhed på  

  

 www.retsinfo.dk Klagerens påstand og argumenter Klageren har overfor  

 Landsskatteretten fremsat påstand om fritagelse for den pålagte afgift,  

 således  

 at retten vedrørende sagens realitet kun tager stilling til det principielle  

 aspekt  hvorvidt de omhandlede ydelser er momsfritagne  og at  

 andre afledede  

 talmæssige forhold, herunder spørgsmål om opgørelse af indgående moms,  

 overlades til Told- og Skatteregionen.
I første række har klageren  

 til støtte for påstanden gjort gældende, at den påklagede afgørelse er  

 ugyldig,  

 og har herved henvist til, at afgørelsen er mangelfuldt begrundet i retlig  

 henseende.
ToldSkat har ikke efterkommet en anmodning om uddybende  

 begrundelse.
Dernæst har klageren henvist  

 til, at laserbehandlingerne udgør lægelige ydelser, som er momsfritagne i  

 medfør af momslovens § 13, stk. 1, nr. 1. Behandlingerne er udført af en  

 autoriseret medicinalperson, hvorved klageren har oplyst i de fleste tilfælde  

 at skønne, hvorvidt de enkelte lidelser er egnede til og rimelige at behandle  

 med laser.
Behandlingerne udføres derefter af enten klageren selv eller af en  

 uddannet sygeplejerske.
Klagerens omsætning  

 vedrørende laserbehandlingerne udgør kun 10 % af den samlede omsætning, og  

 har  

 kun marginal betydning for indtjeningen.
Der er ikke tale om noget  

 konkurrenceområde i forhold til kosmetologerhvervet, og konkurrencemomentet  

 er  

 i øvrigt ikke relevant i forhold til sagens retlige grundlag.
 Herefter er der ikke fornøden  

 hjemmel til at pålægge nogen af ydelserne moms.
 Der er henvist til  

 momsvejledningen 2002, afsnit D.11.1.
Landsskatterettens bemærkninger og begrundelse Det følger af  

 forvaltningslovens § 22, at en afgørelse, når den meddeles skriftligt, skal  

 være ledsaget af en begrundelse, medmindre afgørelsen fuldt ud giver den  

 pågældende part medhold.
Af § 24 følger endvidere, at en begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Den påklagede afgørelse  

 indeholder bl.a. en henvisning til momslovens § 4 og § 13, stk. 1, nr. 1,  

 samt  

 indeholder endvidere en henvisning til forhold vedrørende den offentlige  

 sygesikring som afgørende for, at de omhandlede ydelser ikke er anset for  

 momsfritagne efter momslovens § 13, stk. 1, nr. 1. Der er herefter ikke  

 grundlag for at anse afgørelsen for ugyldig.
 Momslovens § 13, stk. 1, nr.  

 1, har følgende ordlyd:
 § 13. Følgende varer og  

 ydelser er fritaget for afgift:
1) Hospitalsbehandling og lægevirksomhed, herunder  

 kiropraktik, fysioterapi og anden egentlig sundhedspleje samt tandlæge- og  

 anden dentalvirksomhed.  Bestemmelsen hviler på EU´s  

 sjette momsdirektiv af 17. maj 1997, som senest ændret ved rådsdirektiv af  

 2004/66, artikel 13, litra A., nr. 1, litra b) og c), som undtager følgende  

 fra  

 momspligt:
b) hospitalsbehandling og  

 pleje samt transaktioner i nær tilknytning hertil, udført af offentligretlige  

 organer, eller under sociale betingelser svarende til dem, der gælder for  

 sådanne organer, af hospitaler, centre for lægebehandling og diagnostik og  

 andre lignende behørigt anerkendte institutioner; c) behandling af personer som  

 et led i udøvelse af lægegerning og dertil knyttede erhverv, som fastsat af  

 den  

 pågældende medlemsstat; Fjernelse af uønsket hårvækst  

 må i overensstemmelse med Momsnævnets afgørelse refereret i MOMS 1973.356 i  

 almindelighed anses for at udgøre en mompligtig leverance, jf. momslovens §  

 4.
 Momsnævnets afgørelse fra  

 1973 tog efter sin ordlyd stilling til den momsretlige behandling af  

 hårfjernelse,  

 der foretages med en strømførende nål, som føres ned til hårrødderne.
Sundhedsstyrelsen har i den  

 nedsatte arbejdsgruppes redegørelse fra 2004 bl.a. påpeget, at der kan være  

 væsentlige risici og komplikationer forbundet med behandling med laser eller  

 såkaldt IPL, som er en stadig mere udbredt og relevant behandlingsmetode.
Med  

 henvisning til, at behandleren bl.a. på grund af de nævnte risici må være i  

 besiddelse af kendskab til hudens anatomi, samt til nødvendigheden af, at  

 behandleren tillige må være i stand til at behandle de komplikationer,  

 behand-lingen måtte medføre, anbefales det i Sundhedsstyrelsens rapport, at  

 anvendelsen af laserudstyr til behandling af personer forbeholdes læger.
 I  

 forhold til laserbehandling af bl.a. kar- og pigmentforandringer er det  

 yderligere nødvendigt at foretage en præcis diagnosticering før  

 laserbehandling  

 påbegyndes, for at udelukke alvorligere sundhedsmæssige lidelser herunder  

 cancer.
Disse  

 hensyn kan på det foreliggende grundlag ikke i almindelighed anses at gøre  

 sig  

 tilsvarende gældende i forhold til laserfjernelse af tatoveringer, hvor der  

 er  

 tale om fjernelse af frivilligt er-hvervede farvestoffer i huden.
De hermed  

 forbundne ydelser kan hverken anses for behandling af personer eller anden  

 egentlig sundhedspleje i momslovens forstand.
 De  

 øvrige omhandlede laserbehandlinger eller behandling med IPL af personer i  

 lægeligt regi  og således bortset fra fjernelse af tatoveringer   

 er herefter  

 omfattet af momslovens § 13, stk. 1, nr. 1, og derfor momsfritagne, hvis  

 følgende betingelser er opfyldt:
 For  

 så vidt angår hårfjerning forudsættes, at det drejer sig om behandling af  

 moderate eller sværere tilfælde af iatrogent betinget hårvækst i ansigt eller  

 på hals, i samme omfang tilfælde af hårvækst relateret til endokrin  

 dysfunktion, eller øvrige tilfælde af hårvækst, som efter en konkret lægelig  

 vurdering må karakteriseres som en anormali forbundet med udpræget fysisk  

 gene.
 For  

 så vidt angår laserbehandling af kar- og pigmentforandringer forudsættes, at  

 der efter en lægelig vurdering ikke er tale om helt uvæsentlige forandringer  

 i  

 huden, og hvor enhver sundhedsmæssig anormali ikke på forhånd kan udelukkes.
 De  

 nævnte forhold må kunne attesteres at være opfyldt i hvert enkelt  

 behandlingstilfælde.
 Den  

 nærmere opgørelse af eventuelle ændringer i det pålagte momstilsvar på  

 baggrund  

 af denne kendelse overlades til det stedlige skattecenter.
