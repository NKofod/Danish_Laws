 Skrivelse om offentliggørelse af  

 kvalitets- og priskrav til leverandører af personlig og praktisk  

 hjælp m.v.
(Til kommunalbestyrelsen) Den 1. januar 2003 træder bestemmelserne om frit  

 valg af leverandør af personlig og praktisk hjælp m.v. i kraft,  

 jf. §
§  

  75c-75e i lov nr. 399 af 6. juni 2002 samt tilhørende  

 bekendtgørelse nr. 837 af 9. oktober 2002 og vejledning nr. 95 af 9.  

 oktober 2002.
Det følger heraf, at kommunalbestyrelsen skal  

 fastsætte og offentliggøre de kvalitets- og priskrav, der  

 stilles til leverandører af personlig og praktisk hjælp m.v.,  

 samt offentliggøre oplysninger om de leverandører, der er  

 godkendt af kommunalbestyrelsen, til at levere personlig og praktisk  

 hjælp i kommunen.
Kommunalbestyrelsen skal endvidere fastsætte og  

 offentliggøre de kvalitetskrav, der stilles til leverandører af  

 kommunale serviceydelser til beboere i plejehjem, plejeboliger m.v.
 Kommunalbestyrelsen har pligt til at indberette  

 ovenstående kvalitets- og priskrav elektronisk til Socialministeriet  

 for at opfylde lovgivningens krav om offentliggørelse af kvalitets- og  

 priskrav af personlig og praktisk hjælp.
 Indberetning og offentliggørelse via den centrale  

 database skal ske for at sikre, at kommuner, leverandører og borgeres  

 har let adgang til de offentliggjorte pris- og kvalitetskrav og for at lette  

 adgangen til at følge implementeringen af lovgivningen om frit  

 valg.
 Indberetning og offentliggørelsen skal ske senest  

 ved lovgivningens ikrafttrædelse den 1. januar 2003.
 Databasen administreres af Institut for Pensions- og  

 Ældrepolitik og findes på www.fritvalgsdatabasen.dk.
 Indberetning til databasen har til formål:
-	At sikre offentliggørelse af kommunalbestyrelsens kvalitets-  

 og priskrav -	At give kommuner, leverandører, borgere og andre interessenter  

 adgang. til information om alle kommuners kvalitets- og priskrav samt de  

 godkendte leverandører inden for personlig og praktisk hjælp  

 m.v.
 -	At give kommunale myndigheder information om, hvorvidt  

 leverandører er godkendt til at levere personlig og praktisk  

 hjælp i de enkelte kommuner.
 Kommunalbestyrelsen er ansvarlig for den elektroniske  

 indberetning.
 Kommuner skal indberette oplysninger om  

 følgende:
 -	Stamdata om kommunen, herunder en evt. distriktsopdeling.
 -	Generelle kvalitetskrav til leverandører, f.eks. om  

 leverancesikkerhed, observationsforpligtigelse, afrapporteringskrav m.v.
 -	Kvalitets- og priskrav for ydelseskategorierne: personlig pleje i  

 hverdagstimer, personlig pleje på øvrige tider (kun priskrav),  

 madservice, madservice uden udbringning til hjemmet samt øvrig  

 praktisk hjælp.
 -	Kvalitets- og priskrav ved flere ydelseskategorier.
 -	Kvalitetskrav for levering af ydelser til beboere i plejehjem,  

 plejeboliger m.v.
 -	Godkendte leverandører herunder hvilke ydelser de er godkendt  

 til og i hvilket område, f.eks. hele kommunen eller enkelte distrikter,  

 samt godkendelsesperiode.
 Kommunalbestyrelsen har mulighed for at kvalificere og  

 supplere indberetningerne om kvalitets- og priskravene til databasen.
 Databasen er åben for indberetning fra den 1.  

 december 2002 og alle informationer skal være indberettet senest den 1.  

 januar 2003. Inden den 1. december 2002 modtager hver kommune et brugernavn  

 og en adgangskode til databasen samt en brugermanual for indberetningen.
Kommunalbestyrelsens forpligtigelse til  

 offentliggørelse af disse krav er opfyldt ved indberetning til  

 databasen.
Den enkelte kommunalbestyrelse kan herudover vælge at  

 offentliggøre informationerne gennem andre medier.
