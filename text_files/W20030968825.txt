Landsskatteretskendelse af 18. august 2003 vedr.
Demo-biler   

 efteropkrævning af moms og meravance ved salg af 2 biler As klage skyldes, at told- og skatteregionen med henvisning til  

 momslovens § 27 har efteropkrævet i alt 14.633 kr. vedrørende moms af  

 meravance  

 i forbindelse med det klagende selskabs salg af 2 biler, der har været  

 indregistreret i selskabets navn som demo-biler.
 Den påklagede afgørelse vedrører tillige opkrævning af  

 yderligere registreringsafgift, men dette forhold er udskilt til særskilt  

 behandling og afgjort ved Landsskatterettens kendelse af 19. marts 2002.
 Det er oplyst, at selskabet sælger automobiler, og at det i to  

 tilfælde er konstateret, at selskabet har solgt biler til en pris, der  

 oversteg  

 den pris, der blev anvendt ved registreringen af bilerne, der blev  

 indregistreret som demobiler til selskabets eget brug.
Sagen vedrører dels en Volvo S 40, der blev registreret den 10.  

 december 1999 med selskabet som ejer til en pris af 246.688 kr. inkl. afgift  

 og  

 moms.
Bilen blev ved slutseddel af 8. december 1999 solgt til tredjemand for  

 280.000 kr. inkl. afgift og moms.
Køberen modtog bilen den 14. december 1999,  

 og det er oplyst, at bilen på dette tidspunkt havde kørt 2.640 km.  

 Ejerskiftet  

 blev registreret den 16. december 1999.
Sagen vedrører videre en Volvo V 70, der blev registreret den  

 27. december 1999 til selskabet til en pris på 357.346 kr. inkl. afgift og  

 moms.
Den blev solgt til tredjemand ved slutseddel af 9. december 1999 for i  

 alt 425.000 kr.
Køberen modtog bilen den 4. januar 2000, og samtidig blev  

 ejerskiftet registreret.
På dette tidspunkt havde bilen kørt ca. 700 km.
Told- og skatteregion har ved den trufne afgørelse forhøjet  

 selskabets momstilsvar med 14.633 kr. vedrørende salg af de omhandlede biler.  

 Det er som begrundelse herfor anført, at selskabet i begge tilfælde har  

 indgået  

 bindende aftaler om salg af de pågældende biler til priser, som er højere end  

 de anmeldte standardpriser.
Herefter har selskabet foretaget  

 registreringsafgifts- og momsberigtigelse på grundlag af henholdsvis  

 standard-  

 og mindstepris.
Regionen er af den opfattelse, at en bil er solgt, når  

 bindende  

 aftale om handlen er indgået, f.eks. ved underskrift af slutseddel, samt at  

 bilernes faktiske salgspris i henhold til momslovens § 27 skal anvendes ved  

 momsberegningen.
Da momsen indgår som en del af bilernes salgspriser har  

 regionen foretaget momsregulering med 20 % af differencebeløbet.
Selskabets repræsentant har over for Landsskatteretten nedlagt  

 påstand om, at det opkrævede beløb skal nedsættes, således at momsen anses  

 for  

 indeholdt i differencebeløbet.
Dette må anses for overensstemmende med både  

 den  

 af Told- og Skattestyrelsen afgivne udtalelse samt Landsskatterettens  

 afgørelse  

 ved registreringsafgiften.
 Told- og Skattestyrelsen har under sagens behandling ved  

 Landsskatteretten afgivet følgende udtalelse:
( ) Styrelsen er ikke enig i regionens afgørelse, jf. nedenstående.
 Det skal indledningsvis præciseres, at uanset de omhandlede  

 køretøjer ifølge slutseddel er solgt inden tidspunktet for forhandlerens  

 registrering af køretøjerne til brug i virksomheden, er der ikke sket  

 levering  

 i henhold til momsloven, jf. lovens § 23.
 Bestemmelsen angiver i stk. 1 momslovens overordnede  

 periodiseringsregel, der fastslår, at momspligten indtræder på  

 leveringstidspunktet, der for leverancer af varer er det tidspunkt, hvor  

 retten  

 til som ejer at råde over varen overgår mellem parterne.
 I bestemmelsens stk. 2, er den periodiseringsregel, som anvendes  

 på langt de fleste leverancer, og hvorefter leveringstidspunktet for  

 leverancer, hvor der udstedes faktura, er faktureringstidspunktet.
 I den foreliggende sag er der ikke på tidspunktet for  

 registreringen af køretøjerne til anvendelse til demonstrationsformål sket  

 levering forstået som overgang af råderetten respektive udstedt faktura til  

 kunden.
Om den momsmæssige behandling af personmotorkøretøjer, som  

 forhandlere lader indregistrere i virksomhedens navn til  

 demonstrationskøretøjer ikke er defineret i momsloven.
Det er derfor  

 momslovens  

 almindelige regler der finder anvendelse.
Den momsmæssige behandling af  

 motorkøretøjer, som en forhandler lader indregistrere i virksomhedens navn  

 til  

 brug for demonstrationsformål mv., beror således på køretøjets faktiske  

 anvendelse.
 Det må med udgangspunkt i momslovens bestemmelser lægges til  

 grund, at personmotorkøretøjer, som en forhandler lader indregistrere i  

 virksomhedens navn  eventuelt med en medarbejder som bruger  og  

 som tages i  

 anvendelse i virksomheden til demonstrationskørsel, værkstedskørsel mv.,  

 indehavers og/eller medarbejderes private brug, er udtaget til formål, der  

 sidestilles  

 med levering mod vederlag, jf. momslovens § 5.
Hvorvidt køretøjer, der indregistreres i virksomhedens eget  

 navn, må anses for udtaget, beror på en konkret vurdering i det enkelte  

 tilfælde.
Afgørende for, om der ved brugen af køretøjerne er sket udtagning  

 er  

 som nævnt den faktiske anvendelse.
Bestemmelsen i momslovens § 5 hænger  

 sammen  

 med momslovens bestemmelser i kap. 9, §§ 37-42, om fradragsret.
Bestemmelsen  

 sikrer, at der i skal betales moms, når en virksomheds lagervarer anvendes  

 til  

 formål, der er virksomheden uvedkommende, herunder indehavers og/eller  

 medarbejderes private anvendelse mv.
Afgiftsgrundlaget er indkøbs- eller  

 fremstillingsprisen, jf. momslovens § 28, stk. 1.
 Det fremgår af momslovens § 5, stk. 2, at med levering mod  

 vederlag sidestilles udtagning af varer og ydelser, når de tages i anvendelse  

 til formål som nævnt i § 42, stk. 1 og 3, såfremt der er opnået fuld eller  

 delvis fradragsret ved indkøb, fremstilling mv. af de pågældende varer og  

 ydelser.
Forhandleren har ingen fradragsret for moms af indkøb i  

 forbindelse med driften af køretøjet.
Ved videresalg af køretøjet eller ved  

 udtagelse til virksomheden uvedkommende formål, typisk indehaverens private  

 brug, skal der ikke betales yderligere moms, jf. momslovens § 13, stk. 2.
 Momslovens § 42, stk. 1, opregner en række indkøb, hvoraf momsen  

 ikke eller kun i begrænset omfang kan medregnes til købsmomsen, uanset  

 indkøbene fuldt ud vedrører virksomhedens momspligtige aktiviteter.
 Efter § 42, stk. 1, nr. 7, kan moms af indkøb, som vedrører  

 anskaffelse og drift af personmotorkøretøjer, der er indrettet til befordring  

 af mere end 9 personer herefter ikke fradrages, jf. dog § 42, stk. 4, 6 og 7.
 Efter bestemmelsen i § 42, stk. 6, kan virksomheder, der  

 forhandler eller udlejer motorkøretøjer, eller som driver køreskole, uanset  

 bestemmelsen i § 42, stk. 1, nr. 7, fradrage afgiften af indkøb mv. til disse  

 formål.
 Bilforhandlere har således fradragsret efter momslovens  

 almindelige regler, jf. lovens kap. 9, for købsmomsen vedrørende anskaffelse  

 og  

 drift af personmotorkøretøjer, der indkøbes med henblik på videresalg.
 Motorkøretøjer, der indregistreres i forhandlerens/virksomhedens  

 navn, og som kun anvendes til den registrerede virksomheds formål, jf. § 42,  

 stk. 6, skal herefter ikke medregnes til forhandlerens momspligtige  

 omsætning,  

 idet der ikke er sket udtagning, der sidestilles med levering mod vederlag  

 efter momslovens § 5, stk. 2.
 Forhandleren har fuld fradragsret for moms af indkøb vedrørende  

 driften af motorkøretøjerne, jf. § 42, stk. 6. Ved salg af køretøjerne skal  

 der  

 betales moms af salgsprisen inkl. registreringsafgiften, jf. momslovens § 27.  

 Det er herved lagt til grund, at registreringsafgiften ikke afholdes på vegne  

 af en køber (3. mand), men derimod af virksomheden selv som bruger, jf.  

 registreringsafgiftslovens § 8, og hvorved registreringsafgiften bliver en  

 del  

 af vederlaget ved det senere videresalg af køretøjet.
Hvis det i den foreliggende sag må lægges til grund, at  

 køretøjerne i perioden fra underskrift af slutseddel med køber og indtil  

 leveringen finder sted, har status af nye lagerbiler respektive alene har  

 været  

 anvendt til den registrerede virksomheds formål, jf. momslovens § 42, stk. 6,  

 er afgiftsgrundlaget til beregning af moms af leveringen herefter salgsprisen  

 inkl. registreringsafgift. Told- og Skattestyrelsen har under sagens behandling afgivet  

 yderligere udtalelse, hvorved det indstilles, at den påklagede afgørelse  

 ændres, således at den af virksomheden afholdte registreringsafgift medregnes  

 til momsgrundlaget, jf. momslovens § 27, stk. 1, og stk. 2, nr. 1, i det  

 omfang  

 den indgår i prisfastsættelsen (vederlaget) ved salgene.
Styrelsen har bl.a.  

 anført:
( ) Registreringsafgiftslovens bestemmelser kan ikke tillægges nogen  

 betydning ved fastsættelsen af det grundlag, hvoraf der skal betales moms.  

 Bestemmelsen i lovens § 8 er ikke en særbestemmelse, der gør op med  

 registreringsafgiftens betydning for momsgrundlaget.
Hverken bestemmelsens  

 ordlyd eller lovforarbejderne til registreringsloven i øvrigt giver  

 holdepunkter  

 for en sådan fortolkning.
Hvis det var en særbestemmelse, så måtte den  

 fremtræde som en fravigelse af den generelle regel, d.v.s. regler fastsat i  

 momsloven, jf. denne lovs § 2. Det er ikke tilfældet.
 Dertil kommer, at uanset bestemmelsen måtte være en  

 særbestemmelse i forhold til momslovens § 27, stk. 2, nr. 1, så ville reglen  

   

 der således gør op med registreringsafgiftens betydning for momsgrundlaget  

 vedrørende nye køretøjer  være i strid med 6. momsdirektiv, jf.  

 direktivets  

 artikel 11, punkt A, stk. 1, litra a).
 Hovedreglen er den, at der skal betales moms af vederlaget, jf.  

 momslovens § 27, stk. 1. Bestemmelsens stk. 2, nr. 1, er alene en præcisering  

 af vederlagsbestemmelsen i stk. 1. Bestemmelsen fastsætter, at de nærmere i  

 bestemmelsen opregnede udgiftsarter, herunder registreringsafgift, skal  

 medregnes til afgiftsgrundlaget, når de i øvrigt må anses at indgå som  

 elementer i prisfastsættelsen for den afgiftspligtiges udgående  

 transaktioner.  

 Den afgiftspligtige kan med andre ord vælge at holde sådanne omkostninger  

 uden  

 for momsberegningen.
Hvorvidt prisen ved salg til kunden helt eller delvist  

 indeholder den forud for eller i forbindelse med registreringen efter  

 færdselsloven betalte registreringsafgift eller ej, er herefter principielt  

 uden betydning.
Virksomheden kan vælge helt eller delvist selv at bære  

 udgiften.
Det kan således heller ikke tillægges betydning, at efterfølgende  

 omstændigheder omkring betalingen af registreringsafgift fører til yderligere  

 betaling heraf i medfør af bestemmelser i registreringsafgiftsloven.
( ) Ved den af Landsskatteretten den 19. marts 2002 afsagte kendelse  

 blev told- og skatteregionens afgørelse vedrørende opgørelse af  

 registreringsafgiften ændret, således at den yderligere afgift ved salg af de  

 omhandlede biler skulle beregnes på grundlag af den faktisk opnåede købspris,  

 således at afgiften skulle indgå i den opnåede samlede avance.
Retten  

 bemærkede, at aftalerne om salg af bilerne til brugerne måtte anses for  

 endeligt indgået senest ved slutsedlernes underskrift.
Rettens flertal fandt,  

 at det ikke kunne anses for dokumenteret eller sandsynliggjort, at selskabet  

 var bruger af de omhandlede biler på registreringstidspunktet, og det derfor  

 var med rette, at den afgiftspligtige værdi var anset at være den pris, som  

 var  

 aftalt med de efterfølgende købere.
Vedrørende beregning af den skyldige  

 yderligere afgift bemærkede rettens flertal, at udgangspunktet må være at den  

 først foretagne beregning af afgift bortfalder i forbindelse med, at den  

 første  

 indregistrering som demobil ikke anses for reel.
Derfor skulle beregningen af  

 afgift ved salget til de endelige brugere af bilerne foretages på baggrund af  

 den ved denne handel opnåede pris, således at afgiften skulle indgå i den  

 samlede pris.
 Landsskatteretten skal  

 udtale:
 Med henvisning til Landsskatterettens afgørelse af 19. marts  

 2002 vedrørende registreringsafgift af de omhandlede biler kan det i  

 momsmæssig  

 henseende ligeledes lægges til grund, at bilerne forinden salg til kunderne  

 ikke kan anses for anvendt på en sådan måde, at der kan antages at foreligge  

 udtagning i medfør af reglerne i momslovens § 5, stk. 1 eller stk. 2. Der er  

 således tale om momspligtigt salg af nye biler, der af virksomheden er  

 indkøbt  

 og indregistreret i eget navn med henblik på videresalg.
 Efter momslovens § 27, stk. 2, nr. 1, medregnes til  

 momsgrundlaget følgende: Told- og afgifter, der i henhold til andre  

 love er  

 opkrævet af tidligere omsætningsled, eller som betales i forbindelse med  

 indførsel fra steder uden for EU, eller ved erhvervelse af varer fra andre  

 EU-lande, eller som det påhviler virksomheden at betale i forbindelse med den  

 pågældende levering.
Det fremgår af § 1 i lov om registreringsafgift af  

 motorkøretøjer § 1, at registreringsafgiften indtræder i forbindelse med  

 køretøjets første registrering.
Ifølge denne lovs § 8, stk. 1, 1. pkt.,  

 beregnes registreringsafgiften således: Den afgiftspligtige værdi for  

 et nyt  

 køretøj er dets almindelige pris, indbefattet merværdiafgift, men uden afgift  

 efter denne lov, ved salg til bruger her i landet på registreringstidspunktet  

 ( ).
Landsskatteretten finder, at registreringsafgiftslovens § 8 er  

 en særbestemmelse, der gør op med registreringsafgiftens betydning for  

 merværdiafgiftsgrundlaget vedrørende nye motorkøretøjer, hvorfor  

 registreringsafgiften ikke omfattes af afgiftsgrundlaget efter momslovens §  

 27,  

 stk. 1, nr. 1. Der kan herved henvises til Landsskatterettens ikke  

 offentliggjorte kendelse af 31. marts 1999 (j.nr. 661-1664-0010). Retten  

 finder  

 videre, at det aftalte vederlag må anses for at være inklusive moms.
Den  

 påklagede afgørelse ændres i overensstemmelse hermed.
Henset til den trufne  

 afgørelse vedrørende registreringsafgiften foretages den endelige talmæssige  

 opgørelse af told- og skatteregionen.
