I.
Indledning.
 Det fremgår af arbejdsløshedsforsikringslovens § 79, stk. 3, at krav på  

 refusion bortfalder, og udbetalte beløb skal tilbagebetales i det omfang,  

 arbejdsløshedskassen ikke efter anmodning forelægger dokumentation i  

 overensstemmelse med regler, der fastsættes af direktøren for  

 arbejdsløshedsforsikringen.
 Denne bestemmelse indebærer, at kravet på refusion bortfalder, og allerede  

 udbetalte beløb skal tilbagebetales af arbejdsløshedskassen, uden at det er  

 nødvendigt at påvise, at der er sket en fejludbetaling.
 Hvis den fornødne dokumentation kan fremskaffes efterfølgende, bortfalder  

 kravet på refusion ikke, og udbetalte beløb skal ikke tilbagebetales.
 I arbejdsløshedsforsikringslovens § 79, stk. 5, er det endvidere fastsat,  

 at direktøren for arbejdsløshedsforsikringen kan fastsætte regler om, hvilket  

 dokumentationsmateriale der kan kræves forelagt, og om, hvor længe materialet  

 skal opbevares.
 På denne baggrund skal direktoratet i det følgende nærmere redegøre for de  

 gældende regler om, hvilken dokumentation i form af blanketter, 3. mands-  

 eller medlemsattestation, der uden undtagelse skal foreligge,  

før udbetaling af arbejdsløshedsdagpenge, feriedagpenge eller efterløn  

 kan ske og således efter anmodning skal kunne fremlægges for  

 tilsynsmyndigheden.
 Endvidere redegøres for, efter hvilke retningslinier  

 dokumentationsmaterialerne skal opbevares.
 Det understreges, at grundlaget for udbetalingerne skal være korrekt,  

 hvilket blandt andet vil sige, at de nedenfor nævnte blanketter skal være  

korrekt udfyldt - såvel af medlemmet som af kassen.
 Hvis et mangelfuldt udfyldt blanketmateriale har medført, at der er  

 udbetalt arbejdsløshedsdagpenge/feriedagpenge/efterløn med urette, ifalder  

 kassen ansvar i henhold til arbejdsløshedsforsikringslovens § 86, stk. 4.
II.
Optagelse.
A.
Lønmodtagere.
 Til brug for optagelsen skal lønmodtagere afgive oplysninger på blanket AR  

 50.
 Før optagelse kan ske, skal der for lønmodtagere foreligge  

 arbejdsgiverdokumentation for, at arbejdskravet til optagelse er opfyldt,  

 jfr. arbejdsløshedsforsikringslovens § 41, stk. 1, nr. 3, litra a og b og §  

 7, stk. 2, i bekendtgørelse nr. 499 af 19. august 1988 om optagelse i en  

 statsanerkendt arbejdsløshedskasse for lønmodtagere (emnenr. 3.21).
 Dokumentationen kan være lønsedler eller anden form for  

 arbejdsgiverdokumentation.
 Dokumentation for fravær i 10-ugers perioden, jfr. § 4 i ovennævnte  

 bekendtgørelse, sker ved hjælp af erklæring om fravær (blanket AR 296).
 Dokumentationen for fravær kan endvidere ske ved hjælp af lønsedler eller  

 andre oplysninger fra arbejdsgiveren, hvis disse oplysninger angiver årsagen  

 til fraværet, fraværets tidsmæssige placering og fraværets omfang.
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister (emnenr. 3.21).
B.
Nyuddannede og værnepligtige.
 Nyuddannede og værnepligtige skal til brug for optagelsen afgive  

 oplysninger på blanket AR 51.
 Optagelse som nyuddannet og værnepligtig, jfr.  

 arbejdsløshedsforsikringslovens § 41, stk. 1, nr. 3, litra c og e, kan ske  

 alene på grundlag af den optagelsessøgendes oplysninger på blanket AR 51.
 I tvivlstilfælde skal der dog indhentes fornøden 3. mandsdokumentation om  

 uddannelsen/værnepligten.
C.
Tidligere medlemskab af en arbejdsløshedskasse.
 I tilfælde, hvor den optagelsessøgende på optagelsesbegæringen har svaret  

 bekræftende på spørgsmålet om, hvorvidt pågældende tidligere har været medlem  

 af en arbejdsløshedskasse, skal kassen hos den tidligere arbejdsløshedskasse  

 indhente skriftlig dokumentation om følgende:
 Der henvises herved til rundskrivelse af 14. januar 1988 (F-AK-nr. 3/88,  

 F-AF-nr. 3/88).
III.
Overflytning Ved overflytning mellem statsanerkendte arbejdsløshedskasser eller mellem  

 afdelinger af disse skal medlemmet og fraflytterkassen afgive oplysninger til  

 tilflytterkassen på overflytningsblanketten (blanket AR 53).
 Nærmere regler herom er fastsat i cirkulære af 9. februar 1984 vedrørende  

 fremgangsmåden i forbindelse med overflytning mellem statsanerkendte  

 arbejdsløshedskasser eller mellem afdelinger af disse (emnenr. 3. 24).
IV.
Udfyldelse af ledighedserklæring/beregning af dagpenge.
A.
Lønmodtagere.
 Før der kan udbetales dagpenge, skal medlemmet udfylde en  

 ledighedserklæring for lønmodtagere (blanket AR 251).
 Der skal ved beregningen af medlemmets arbejdsfortjeneste endvidere  

 foreligge dokumentation for den hidtidige indkomst, enten ved som hovedregel  

 fremlæggelse af lønsedler eller - hvis arbejdsløshedskassen skønner, at  

 lønsedlerne ikke er et tilstrækkeligt grundlag - ved indhentelse af en  

 arbejdsgivererklæring (blanket AR 274), jfr. bekendtgørelse nr. 612 af 18.  

 december 1985 om arbejdsgiverdokumentation som betingelse for udbetaling af  

 arbejdsløshedsdagpenge og efterløn med tilhørende vejledning af 8. oktober  

 1986 (emnenr. 3.312).
 Hvis arbejdsgiverdokumentationen ikke kan fremskaffes, jfr. § 7 i nævnte  

 bekendtgørelse med tilhørende vejledning, kan arbejdsfortjenesten  

 dokumenteres ved hjælp af tro og love oplysninger.
 Arbejdserklæringen (blanket AR 261) kan anvendes hertil.
 Dokumentation for fravær i beregningsperioden, jfr. § 13, stk. 2, og § 16,  

 stk. 1, i bekendtgørelse nr. 685 af 8. oktober 1986 vedrørende fremgangsmåden  

 ved beregning af arbejdsfortjenesten for lønmodtagere (emnenr. 3.312), sker  

 ved hjælp af erklæring om fravær (blanket AR 296).
 Dokumentation for fravær kan endvidere ske ved hjælp af lønsedler eller  

 andre oplysninger fra arbejdsgiveren, hvis disse oplysninger angiver årsagen  

 til fraværet, fraværets tidsmæssige placering og fraværets omfang.
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister (emnenr. 3.312).
 Hvis medlemmet på ledighedserklæringen har oplyst:
 - at medlemmet eller dennes ægtefælle/samlever ejer eller driver  

 landbrug m.v., skal medlemmet udfylde bilag IV til ledighedserklæring  

 (blanket AR 294).
 - at medlemmet eller dennes ægtefælle/samlever ejer eller driver  

 anden form for selvstændig virksomhed, eller hvis medlemmet er  

 selvbygger/medbygger, skal medlemmet udfylde bilag I til ledighedserklæring  

 (blanket AR 252).
 - at medlemmet eller medlemmets nærmeste familie er indehaver af  

 anparter - eller af aktier, der udgør mere end 5 pct. af kapitalen - i det  

 selskab, hvori medlemmet eller dennes ægtefælle/samlever er eller har været  

 beskæftiget, skal medlemmet udfylde bilag III til ledighedserklæring (blanket  

 AR 260).
 - at medlemmet har bierhverv eller modtager egenpension eller  

 lignende, skal medlemmet udfylde bilag II til ledighedserklæring (blanket AR  

 253).
B.
Selvstændige erhvervsdrivende.
 Før et medlem, der har drevet selvstændig virksomhed, kan modtage  

 dagpenge, skal medlemmet udfylde en ledighedserklæring for selvstændige  

 erhvervsdrivende (blanket AR 256).
Der kan udbetales dagpenge til en selvstændig erhvervsdrivende, når det  

 personlige arbejde i virksomheden er ophørt mere end midlertidigt, og når der  

 foreligger fyldestgørende dokumentation herfor.
Nærmere regler herom er  

 fastsat i bekendtgørelse nr. 272 af 25. april 1988 om ophør med udøvelse af  

 selvstændig virksomhed som hovedbeskæftigelse med tilhørende vejledning af  

 27. maj 1988 (emnenr. 3.31137).
 Ledighedserklæringen skal vedlægges et opgørelsesskema (blanket AR 255),  

 der er attesteret af en statsautoriseret eller registreret revisor, jfr. § 6,  

 stk. 3 og 4 i bekendtgørelse nr. 371 af 10. juni 1986 om fremgangsmåden ved  

 beregning af arbejdsfortjenesten for selvstændige erhvervsdrivende (emnenr.  

 3.312).
 I særlige tilfælde kan kassen dog godkende anden form for attestation,  

 hvis der herved opnås samme sikkerhed for et korrekt beregningsgrundlag, jfr.  

 herved § 6, stk. 4, i ovennævnte bekendtgørelse.
 Ved afgivelse af ledighedserklæring for selvstændige erhvervsdrivende  

 anvendes som ved ledighedserklæring for lønmodtagere bilag I, II, III og IV  

 til ledighedserklæringen.
C.
Nyuddannede/værnepligtige.
 For medlemmer, der er optaget i en arbejdsløshedskasse efter afsluttet  

 uddannelse og under aftjening af værnepligt, anvendes ledighedserklæring for  

 nyuddannede/værnepligtige (blanket AR 265). Hvis medlemmet efter uddannelsens  

 eller værnepligtens afslutning har haft 13 ugers uafbrudt arbejde, skal  

 medlemmet dog udfylde en ledighedserklæring for lønmodtagere (blanket AR  

 251), se ovenfor under afsnit IV, A.
 Bilag I, II, III og IV til ledighedserklæringen anvendes også i dette  

 tilfælde.
V.
Arbejdskravet, jfr. arbejdsløshedsforsikringslovens §§ 55 og  

 72.
A.
Dokumentation for arbejde.
 Før dagpenge kan udbetales, skal kassen sikre sig, at medlemmet opfylder  

 arbejdsbetingelserne i arbejdsløshedsforsikringslovens §§ 55 og 72 og § 3,  

 stk. 1, i bekendtgørelse nr. 260 af 28. april 1988 om retten til  

 arbejdsløshedsdagpenge for medlemmer, som under ledighed har bibeskæftigelse  

 ved selvstændig virksomhed (emnenr. 3.3112).
 Som arbejdsgiverdokumentation herfor skal der foreligge  

lønsedler , der angiver antallet af medlemmets arbejdstimer og deres  

 placering.
 Hvis lønsedlerne ikke indeholder de nødvendige oplysninger, skal kassen  

 indhente nævnte dokumentation for medlemmets beskæftigelse hos medlemmets  

 tidligere arbejdsgiver(e) ved hjælp af oplysninger fra arbejdsgivere II  

 (blanket AR 263).
 Nærmere regler herom er fastsat i bekendtgørelse nr. 612 af 18. december  

 1985 om arbejdsgiverdokumentation som betingelse for udbetaling af  

 arbejdsløshedsdagpenge og efterløn med tilhørende vejledning af 8. oktober  

 1986 (emnenr. 3.3112).
Hvis arbejdsgiverdokumentationen ikke kan fremskaffes, jfr. § 7 i nævnte  

 bekendtgørelse med tilhørende vejledning, kan arbejdskravet dokumenteres ved  

 hjælp af tro og love oplysninger.
Dette sker ved hjælp af arbejdserklæringen  

 (blanket AR 261).
B.
Dokumentation for »døde« perioder.
 Dokumentation for »døde« perioder, jfr. § 3 i bekendtgørelse nr.  

 633 af 17. september 1987 om ændring af bekendtgørelse om beregning af  

 arbejdskravet (emnenr. 3.3112), sker ved hjælp af erklæring om fravær  

 (blanket AR 296).
 Dokumentation for fravær kan endvidere ske ved hjælp af lønsedler eller  

 andre oplysninger fra arbejdsgiveren, hvis disse oplysninger angiver årsagen  

 til fraværet, fraværets tidsmæssige placering og fraværets omfang.
Frihedsberøvelse i udlandet og uddannelse i udlandet, jfr. § 3, stk. 1,  

 litra b og i i bekendtgørelse nr. 633 af 17. september 1987 om beregning af  

 arbejdskravet (emnenr. 3.3112), skal dog dokumenteres ved hjælp af en  

 attestation fra det pågældende lands (fængsels) myndigheder eller en  

 attestation fra det pågældende uddannelsessted.
Nærmere retningslinier herom  

 er fastsat i vejledning af 18. december 1987 til nævnte bekendtgørelse  

 (emnenr. 3.3112).
C.
Lønarbejdende musikere og artister.
 For lønarbejdende musikere og artister er der fastsat særlige regler i  

 direktoratets cirkulære af 19. marts 1986 om arbejdsgiverdokumentation i  

 forbindelse med optagelse og udbetaling af dagpenge/efterløn til  

 lønarbejdende musikere og artister (emnenr. 3.3112).
D.
Dokumentation for ophør med drift af selvstændig virksomhed som  

 bibeskæftigelse.
 Et medlem, der har drevet selvstændig erhvervsvirksomhed som bierhverv,  

 kan ophøre med at være omfattet af det skærpede arbejdskrav, når medlemmet på  

 tro og love har afgivet en skriftlig og begrundet erklæring om at være ophørt  

 med udøvelsen af selvstændig virksomhed, jfr. § 6, stk. 1 og 2, i  

 bekendtgørelse nr. 260 af 28. april 1988 om retten til arbejdsløshedsdagpenge  

 for medlemmer, som under ledighed har bibeskæftigelse ved selvstændig  

 virksomhed med tilhørende vejledning af 10. maj 1988 (emnenr. 3.3112).
VI.
Udbetaling af dagpenge.
 Til brug for kassens udbetaling af dagpenge skal der for hver  

 dagpengeperiode foreligge et dagpengekort, der er udfyldt af medlemmet  

 (blanket AR 271 (14-dages kort) eller blanket AR 272 (månedskort).
 Medlemmet skal udfylde dagpengekortet i overensstemmelse med de gældende  

 regler herom, ligesom det skal underskrives og dateres af medlemmet.
 Underskrift og datering må først ske ved dagpengeperiodens udløb.
A.
Nedsatte dagpenge til medlemmer med opsigelsesvarsel.
 Når et fuldtidsforsikret medlem arbejder på nedsat tid i et  

 ansættelsesforhold, hvor arbejdsgiveren har krav på et opsigelsesvarsel, er  

 det en betingelse for udbetaling af nedsatte dagpenge, at der foreligger en  

frigørelsesattest (blanket AR 230), som er udfyldt af arbejdsgiveren,  

 jfr. § 8 i bekendtgørelse nr. 182 af 29. april 1982 om ledige  

 arbejdsløshedskassemedlemmers forpligtelse til at stå til rådighed for  

 arbejdsmarkedet som betingelse for udbetaling af dagpenge (emnenr. 3.31130).
 Det samme gælder deltidsforsikrede medlemmer, der er beskæftiget ved  

 skolerengøring, jfr. § 8, stk. 5, i nævnte bekendtgørelse.
 Det er alene arbejdsgiveren eller den, som arbejdsgiveren bemyndiger  

 hertil, der kan underskrive frigørelsesattesten.
 B Vejrlig og materialemangel.
 Bliver et medlem ledig på grund af vejrlig eller materialemangel, skal  

 medlemmet påføre dagpengekortet »V« eller »M« for de  

 pågældende dage.
 Det er en betingelse for udbetaling af dagpenge for sådanne dage, at  

 arbejdsgiveren på dagpengekortet ud for vejrligsdagene eller dagene med  

 materialemangel, hvor medlemmet ikke skal fremmøde på arbejdsformidlingen,  

 med sin underskrift attesterer, at der ikke har kunnet arbejdes de pågældende  

 dage, jfr. bekendtgørelse nr. 646 af 21. december 1983 om retten til dagpenge  

 for et medlem, som opnår arbejde af kortere varighed end fuld tid eller er  

 ledig på grund af vejrlig eller som følge af arbejdsfordeling (emnenr.  

 3.31136). Der henvises endvidere til cirkulære af 27. januar 1984 om fremmøde  

 på arbejdsformidlingen ved ledighed, der skyldes vejrlig eller  

 materialemangel (emnenr. 3.3114).
C.
Fremmøde Det er - bortset fra tilfælde, hvor medlemmerne i henhold til de gældende  

 bestemmelser herom er fritaget for fremmøde - en betingelse for, at der kan  

 udbetales dagpenge til et medlem, at arbejdsformidlingen har attesteret, at  

 medlemmet er fremmødt på arbejdsformidlingen i overensstemmelse med de af  

 direktoratet fastsatte regler herom, herunder cirkulære af 30. januar 1969.  

 Der henvises i øvrigt til emnenr. 3.3114.
D.
Arbejdsfordeling.
 Før en arbejdsfordelingsordning kan iværksættes, skal arbejdsgiveren  

 afgive meddelelse til arbejdsformidlingen herom (blanket AR 292).  

 Arbejdsgiveren skal på det dertil hørende bilag (blanket AR 293) angive,  

 hvilke personer der er omfattet af arbejdsfordelingsordningen.
 Arbejdsgiveren har ved sin underskrift på disse blanketter attesteret, at  

 fordelingsordningen er etableret i overensstemmelse med gældende  

 overenskomst.
 Straks efter modtagelsen af meddelelsen skal arbejdsformidlingen  

 videresende en kopi af anmeldelsen til den eller de implicerede  

 arbejdsløshedskasser.
 Medlemmer, der er omfattet af arbejdsfordelingsordningen, vil herefter  

 kunne modtage nedsatte dagpenge, hvis betingelserne herfor iøvrigt er  

 opfyldt, jfr. §§ 5 og 6 i bekendtgørelse nr. 646 af 21. december 1983 om  

 retten til dagpenge for et medlem, som opnår arbejde af kortere varighed end  

 fuld tid eller er ledig på grund af vejrlig eller som følge af  

 arbejdsfordeling (emnenr. 3.31136).
E.
Professionelle fodboldspillere.
 Før der kan udbetales dagpenge til professionelle fodboldspillere, skal  

 der foreligge en erklæring fra vedkommende fodboldklub om, at træning og kamp  

 som hovedregel foregår uden for normal arbejdstid, jfr. cirkulære af 20.  

 december 1978 vedrørende professionel fodboldspils indflydelse på  

 dagpengeretten (emnenr. 3.31139).
F.
Ansatte på olieboreplatforme og lignende.
 Det er en forudsætning for udbetaling af dagpenge til medlemmer, der har  

 været ansat på olieboreplatforme eller lignende, at arbejdsforholdet er  

 endeligt ophørt, hvorfor der, før dagpenge kan udbetales, skal foreligge  

 dokumentation herfor i form af en afskedigelsesattest fra arbejdsgiveren,  

 jfr. cirkulære af 14. maj 1982 vedrørende dagpengeret til ansatte på  

 olieboreplatforme og lignende (emnenr. 3.31136).
G.
Selvbyggere/medbyggere.
 1. Selvbyggere vil - som hovedregel - være udelukket fra at modtage  

 dagpenge, så længe byggeriet står på.
 Om de nærmere regler og de undtagelser, der er fra ovennævnte hovedregel,  

 henvises til § 7 i bekendtgørelse nr. 57 af 1. marts 1982 om arbejdes og  

 indtægters betydning for arbejdsløshedsdagpengenes størrelse med tilhørende  

 vejledning af 10. september 1986 (emnenr. 3.3131).
2. Betingelserne for, at en medbygger kan  

 modtage dagpenge, indtil den pågældende selv påbegynder sin del af arbejdet,  

 er, at medlemmet ved hjælp af indgåede aftaler kan dokumentere sin andel som  

 medbygger, og at medlemmet, før medlemmet selv går i gang med byggeriet,  

 skriftligt kan bevise, at det hidtidige arbejde er udført af andre  

 håndværksmestre.
Dette kan ske ved fremlæggelse af dokumentation fra de  

 pågældende mestre eller ved forevisning af regninger fra disse.
 Der skal imidlertid i alle tilfælde foreligge en tro- og loveerklæring fra  

 medlemmet.
 Om de nærmere regler henvises til § 7 i nævnte bekendtgørelse med  

 tilhørende vejledning.
H.
Fritidsundervisning.
 Før der kan udbetales dagpenge til medlemmer, der har fritidsundervisning  

 som bierhverv, skal medlemmet skriftligt have erklæret sig villig til at  

 overtage anden beskæftigelse end fritidsundervisning.
Medlemmer, der har fritidsundervisning i et sådant omfang, at der ikke kan  

 udbetales dagpenge, kan genindtræde i dagpengeretten ved enten at  

 dokumentere, at undervisningens omfang varigt er nedsat til højst 15  

 omregnede undervisningstimer pr. uge, eller ved den nye undervisningssæsons  

 begyndelse skriftligt at dokumentere, at undervisningen enten ikke påbegyndes  

 eller har et sådant omfang, at den må regnes for bibeskæftigelse.
Der  

 henvises til cirkulære af 2. maj 1984 vedrørende dagpengeretten for medlemmer  

 beskæftiget ved fritidsundervisningen med tilhørende vejledning (emnenr.  

 3.31139).
 1. Deltagelse i undervisning.
 Medlemmer, der i medfør af arbejdsløshedsforsikringslovens § 62a bevarer  

 deres dagpengeret under deltagelse i undervisning, kan efter aftale med  

 arbejdsformidlingen erstatte det personlige fremmøde med en anden form for  

 kontakt.
 Geografiske afstande vil undtagelsesvis alt efter undervisningens længde  

 kunne begrunde, at fremmøde erstattes af anden form for kontakt.
 Hvis dette er tilfældet, skal det fra undervisningsstedets side attesteres  

 på dagpengekortet, at medlemmet deltager i undervisningen.
J.
Arbejdsvægring/arbejdsophør.
 1. Hovedregler.
 Det fremgår af arbejdsløshedsforsikringslovens § 57, stk. 6, at  

 arbejdsministeren kan fastsætte regler om, at dagpenge kun kan udbetales,  

 hvis tidspunktet for og årsagen til medlemmets sidste arbejdsophør  

 samt varigheden af medlemmets sidste arbejdsforhold og lønnens størrelse  

 dokumenteres.
 Nærmere regler herom er fastsat i bekendtgørelse nr. 612 af 18. december  

 1985 om arbejdsgiverdokumentation som betingelse for udbetaling af  

 arbejdsløshedsdagpenge og efterløn med tilhørende vejledning af 8. oktober  

 1986 (emnr. 3.31135).
Det fremgår heraf, at arbejdsløshedskasserne ikke i alle tilfælde er  

 forpligtet til at indhente arbejsgiverdokumentation for årsagen til  

 medlemmets seneste arbejdsophør.
Hvis kassen på baggrund af de foreliggende  

 oplysninger er i tvivl om, hvorvidt et arbejdsophør giver anledning til  

 foranstaltninger i henhold til arbejdsløshedsforsikringslovens § 63, stk. 1,  

 nr. 2, skal der indhentes oplysninger om årsagen til arbejdsophøret hos  

 medlemmets tidligere arbejdsgiver.
 Herefter fastsættes følgende:
 I tilfælde, hvor et medlem vægrer sig ved at overtage et anvist arbejde  

 eller medlemmet ophører i et arbejdsforhold, påhviler det  

 arbejdsløshedskassen at sikre sig dokumentation for årsagen hertil.
 Dokumentationen kan bestå i en tro og love erklæring fra medlemmet - i  

 ophørssituationen på ledighedserklæringen eller på dagpengekortet - eller i  

 oplysninger fra den pågældende arbejdsgiver (f.eks. på blanket AR 235).
 Hvis arbejdsløshedskassen indhenter oplysninger fra arbejdsgiveren,  

 anvendes blanket AR 264.
 2. Særlige tilfælde - voldsramte medlemmer.
 Hvis et medlem som følge af ægtefælles/samlevers vold er nødt til at sige  

 sit arbejde op på grund af flytning til en anden by, kan der dispenseres fra  

 reglerne om karantæne m.v. på grund af selvforskyldt arbejdsophør, jfr. § 6a  

 i bekendtgørelse nr. 213 af 18. april 1986 om ændring af bekendtgørelse om  

 betydningen for retten til arbejdsløshedspenge af at undlade at overtage  

 anvist arbejde og ophøre med arbejde (emnenr. 3.31135).
 Der skal foreligge dokumentation i form af lægeerklæring eller  

 politianmeldelse for, at medlemmet har været udsat for fysisk vold fra  

 ægtefælles/samlevers side, jfr. vejledningen af 18. april 1986 til nævnte  

 bekendtgørelse.
K.
Rådighed.
 Der kan kun udbetales dagpenge til medlemmer, som er til rådighed for  

 arbejdsmarkedet, jfr. bekendtgørelse nr. 182 af 29. april 1982 om ledige  

 arbejdsløshedskassemedlemmers forpligtelse til at stå til rådighed for  

 arbejdsmarkedet som betingelse for udbetaling af dagpenge (emnenr. 3.31130).
Hvis der er tvivl om et medlems rådighed, er det en betingelse for, at der  

 kan udbetales dagpenge, at medlemmet fremlægger dokumentation (eventuelt i  

 form af en erklæring på tro og love) for, at der ikke foreligger  

 forhindringer for overtagelse af arbejde, eller at tidligere konstaterede  

 forhindringer nu er afhjulpet.
Der henvises til § 11, stk. 1, i nævnte  

 bekendtgørelse.
 Til medlemmer, der ikke kan overtage arbejde inden for deres sædvanlige  

 fagområde, kan der, jfr. § 5, stk. 2, i nævnte bekendtgørelse, udbetales  

 dagpenge, hvis arbejdsløshedskassen efter samråd med arbejdsformidlingen  

 skønner, at medlemmet er i stand til at overtage arbejde inden for andre  

 faglige områder, og medlemmet skriftligt erklærer sig villig til at overtage  

 arbejde med overflytning til følge.
VII.
Feriedagpenge.
 Til brug for kassens beregning af medlemmers ret til feriedagpenge skal  

 medlemmet udfylde en erklæring vedrørende feriedagpengeberegning (blanket AR  

 257).
 Før udbetaling kan ske, skal medlemmet til kassen indgive begæring om  

 udbetaling af feriedagpenge (blanket AR 258). Blanketten fremstår endvidere  

 som kvittering for udbetalte feriedagpenge.
 De nærmere regler om feriedagpenge fremgår af bekendtgørelse nr. 97 af 30.  

 januar 1987 om udbetaling af feriedagpenge (emnenr. 3.3132).
VIII.
Lønmodtagernes Garantifond.
 Før et medlem i henhold til reglerne i arbejdsløshedsforsikringslovens §  

 57, stk. 2, og bekendtgørelse nr. 407 af 12. august 1975 (emnenr. 3.3139)  

 modtager lån fra arbejdsløshedskassen, skal medlemmet aflevere:
 Der henvises i øvrigt til cirkulære af 8. september 1975 om ydelse af lån  

 til medlemmer, der anmelder krav for tab af løn m.v. overfor Lønmodtagernes  

 Garantifond (emnenr. 3.3139).
IX.
Beskæftigelsesperioder i andre lande.
A.
Andre EF-lande.
 Hvis forsikrings- og arbejdsperioder m.v. i et andet EF-land, jfr. artikel  

 67 i EF-forordning nr. 1408/71, skal danne grundlag for dagpengeudbetalinger  

 i Danmark, skal attest E 301 foreligge udfyldt, jfr. cirkulære af 11.  

 december 1986 om arbejdsløshedsforsikringsforholdene for vandrende  

 arbejdstagere i EF (emnenr. 3.83).
B.
Andre nordiske lande.
 Hvis forsikrings- og arbejdsperioder m.v. i et andet nordisk land, jfr.  

 artikel 3 i nordisk overenskomst af 12. november 1985 om ydelser ved  

 arbejdsløshed (emnenr. 3.82), skal danne grundlag for dagpengeudbetalinger i  

 Danmark, skal der foreligge fornøden dokumentation herfor.
 Af bemærkningerne til artikel 3 i nævnte overenskomst i de fællesnordiske  

 forskrifter for anvendelsen af overenskomsten fremgår det, at ansøgere, der  

 ønsker overført kvalifikationsperioder optjent i et andet nordisk land, som  

 hovedregel selv skal sørge for den dokumentation, der kræves for at få  

 godkendt overførslen, f.eks. i form af overflytningsblanket og dokumentation  

 for arbejde og indkomst.
Det land, hvori anmodningen om dagpenge fremsættes, afgør, hvilken  

 dokumentation der kræves for at vurdere dagpengeretten.
Der henvises herved  

 til vejledning af 10. november 1987 til Nordisk Overenskomst af 12. november  

 1985 (emnenr. 3.82).
X.
Efterløn.
 1. Når en lønmodtager ønsker at overgå til efterløn,  

 skal pågældende indgive begæring herom til arbejdsløshedskassen (blanket AR  

 266).
 Om dokumentation ved beregning af medlemmets efterlønssats bemærkes, at  

 dette sker efter samme regler som beregningen af dagpengesatsen, jfr. § 1 i  

 bekendtgørelse nr. 771 af 19. november 1986 om fremgangsmåden ved beregning  

 af arbejdsfortjenesten for medlemmer, der overgår til efterløn (emnenr.  

 3.322).
 Der henvises derfor til bemærkningerne foran under afsnit IV, A.
 For lønarbejdende musikere og artister er der fastsat særlige regler i  

 cirkulære af 19. marts 1986 om arbejdsgiverdokumentation i forbindelse med  

 optagelse og udbetaling af dagpenge/efterløn til lønarbejdende musikere og  

 artister (emnenr. 3.322).
 Lønmodtagere, der modtager delpension, og som efterfølgende ønsker at  

 overgå til efterløn, får beregnet efterlønssats på grundlag af det antal  

 arbejdstimer, der danner grundlag for beregning af arbejdstiden ved overgang  

 til delpension, jfr. § 4 i bekendtgørelse nr. 868 af 12. december 1986  

 (emnenr. 3.3219) om overgang og ret til efterløn for medlemmer, der modtager  

 delpension efter lov om delpension med tilhørende vejledning af 23. december  

 1986 (emnenr. 3.3219).
 Der skal foreligge dokumentation for det antal arbejdstimer, der danner  

 grundlag for beregning af arbejdstiden ved overgang til delpension.  

 Dokumentation herfor skal indhentes hos socialforvaltningen i bopælskommunen.
 2. Hvis en selvstændig erhvervsdrivende ønsker at  

 overgå til efterløn, skal pågældende indgive begæring herom på blanket AR  

 267.
Dokumentation for efterlønssatsens størrelse og for, at der er tale om  

 endeligt ophør, sker efter samme regler som for ledige selvstændige  

 erhvervsdrivende.
Der henvises derfor til afsnit IV, B.
 3. Ved afgivelse af begæring om overgang til efterløn  

 anvendes som ved ledighedserklæring for lønmodtagere og selvstændige  

 erhvervsdrivende bilag I, II, III, og IV til ledighedserklæring.
 4. Ved vurdering af, hvorvidt medlemmet er berettiget  

 til at modtage efterløn efter reglerne for fuldtidsforsikrede, skal der  

 foreligge dokumentation for, hvilken forsikringskategori den pågældende har  

 tilhørt i medlemsperioden.
 Til dokumentation herfor kan anvendes blanket AR 287 eller under visse  

 betingelser en udskrift fra arbejdsløshedskassens EDB-system.
 Der henvises i øvrigt til cirkulære af 31. januar 1985 vedrørende  

 dokumentation i forbindelse med medlemmers overgang til efterløn (emnenr.  

 3.3212).
 5. Der skal, før et medlem kan overgå til efterløn,  

 endvidere foreligge dokumentation for medlemskabets varighed.
 Til dokumentation herfor kan ligeledes anvendes blanket AR 287 eller under  

 visse betingelser en udskrift af arbejdsløshedskassens EDB-system.
 De nærmere regler herom fremgår af cirkulære af 31. januar 1985 vedrørende  

 dokumentation i forbindelse med medlemmers overgang til efterløn (emnenr.  

 3.3212).
 6. Der skal foreligge dokumentation for, at medlemmet  

 ved overgang til efterløn opfylder arbejdskravet, jfr.  

 arbejdsløshedsforsikringslovens §§ 75b, stk. 1, nr. 3, 55 og 72.
 Der henvises herved til afsnit V ovenfor.
 7. Efter udløbet af hvert kalenderår skal medlemmet  

 udfylde blanket AR 268 for at kassen kan konstatere, om medlemmet i  

 kalenderåret har haft mere end 200 timers beskæftigelse.
 Har medlemmet haft beskæftigelse i årets løb, skal medlemmet afgive  

 oplysninger herom på bilag til efterlønserklæring (blanket AR 269).
 XI. Øvrige oplysninger.
 Ud over de ovenfor under punkterne II-X nævnte tilfælde, hvor  

 dokumentationen er obligatorisk, påhviler det arbejdsløshedskasserne i  

 tilfælde, hvor der er tvivl om et medlems ret til  

 dagpenge/feriedagpenge/efterløn, at indhente de oplysninger, som i øvrigt er  

 nødvendige for at træffe den korrekte afgørelse om medlemmets ret til  

 dagpenge/feriedagpenge/efterløn.
XII.
Blanketter.
 Det understreges, at arbejdsløshedskasserne som dokumentation i de ovenfor  

 beskrevne situationer som hovedregel skal anvende de af direktoratet  

 udarbejdede blanketter, som er nævnt under de enkelte punkter.
 Det understreges ligeledes, at det påhviler arbejdsløshedskasserne at  

 sikre, at blanketterne er korrekt udfyldt.
 På baggrund af de forskelle, der imidlertid kan være indenfor de mange  

 faglige områder, der er underlagt arbejdsløshedsforsikringen, kan der være  

 behov for blanketter med et mere specialiseret indhold.  

 Arbejdsløshedskasserne kan derfor, hvis det skønnes nødvendigt, udarbejde  

 egne blanketter, medmindre andre forhold udelukker dette.
 Hvis en arbejdsløshedskasse ønsker at anvende egne blanketter, som skal  

 erstatte de af direktoratet udarbejdede blanketter, skal disse forelægges  

 direktoratet til godkendelse.
 Det bemærkes, at disse blanketter mindst skal indeholde de samme  

 oplysninger som i de af direktoratet udarbejdede blanketter, ligesom de ikke  

 må være vanskeligere at anvende og udfylde end direktoratets blanketter.
En godkendelse kan ikke begrænses til en enkelt afdeling af en decentral  

 kasse og vil således forudsætte, at blanketterne skal anvendes af alle  

 kassens afdelinger.
Dette gælder dog ikke i tilfælde, hvor en  

 arbejdsløshedskasse består af afdelinger, hvor hver afdeling har sit  

 specielle faglige område.
XIII.
Arkivering af dokumentationsmateriale.
A.
Opbevaringstid.
 Alt materiale, der dokumenterer retten til optagelse og til  

 bevarelse af medlemsretten i arbejdsløshedsforsikringen og alt  

 materiale, der dokumenterer retten til at udbetale henholdsvis modtage  

 arbejdsløshedsdagpenge, feriedagpenge og efterløn, skal  opbevares i 5  

 år efter afslutningen af det regnskabsår, hvor materialet har dannet  

 grundlag for udbetaling m.v.
 Dette betyder for eksempel, at et dagpengekort skal opbevares i 5 år efter  

 afslutningen af det regnskabsår, hvor der har været udbetalt dagpenge efter  

 den på kortet angivne periode, mens en ledighedserklæring - der i en årrække  

 kan danne grundlag for udbetaling af dagpenge - skal opbevares i 5 år efter  

 afslutningen af det regnskabsår, hvor erklæringen senest har ligget til grund  

 for en dagpengeudbetaling.
 Optagelsesbegæringen skal dog opbevares i 5 år efter afslutningen af det  

 regnskabsår, hvor medlemmet er blevet optaget i forsikringen.
B.
Særlige regler om dokumentation for ret til at overgå til  

 efterløn.
 Af cirkulære af 31. januar 1985 (emnenr. 3.3212) fremgår det, hvilken  

 dokumentation der skal foreligge, før medlemmerne kan overgå til efterløn.
 De i cirkulæret omtalte oplysninger skal til brug for medlemmernes  

 overgang til efterløn registreres fra og med medlemmernes fyldte 45. år.
 Oplysningerne skal endvidere opbevares indtil 5 år efter udgangen af det  

 regnskabsår, hvori medlemmet ophører med at modtage efterløn.
C.
Opbevaringsmåde m.v.
 Kassernes dokumentationsmateriale skal arkiveres således, at det er muligt  

 med kort varsel at finde et vilkårligt udvalgt bilag.
 Der skal i arbejdsløshedskasserne foreligge skriftlige retningslinier for,  

 hvor den originale dokumentation og genparter heraf skal opbevares.
 Det skal fremgå af retningslinierne, om materialet skal opbevares i  

 hovedkassen eller i vedkommende afdeling med angivelse af, om det skal være i  

 en til- eller fraflyttet afdeling.
 Retningslinierne skal endvidere indeholde bestemmelser om, på hvilken måde  

 og i hvilken orden materialet skal opbevares.
 Denne vejlednings bestemmelser om, hvor længe dokumentationsmaterialet  

 skal opbevares, skal indarbejdes i eller vedhæftes retningslinierne.
 Opmærksomheden henledes i øvrigt på, at Registertilsynet har udtalt, at  

 henvendelse til tidligere medlemmer på grundlag af de ved kasserne arkiverede  

 data kun må ske, hvis dette er påkrævet som følge af tilsynsmæssige forhold.
D.
Anvendelse af mikrofilm.
 Hvis dokumentationsmateriale mikrofilmes, skal disse film opbevares i 5 år  

 efter udløbet af det regnskabsår, hvor det originale materiale har dannet  

 grundlag for udbetaling m.v.
 Originale bilag/blanketter, der mikrofilmes, skal opbevares i 1 år efter  

 udgangen af det regnskabsår, hvor bilagene/blanketterne senest har dannet  

 grundlag for udbetaling m.v.
 Arbejdsløshedskasser, der benytter mikrofilm, skal gennem passende  

 kontrolforanstaltninger sikre:
 Til brug for arbejdsløshedskassernes egen eksterne revision, direktoratets  

 tilsyn og Rigsrevisionen skal det fornødne udstyr til fremfindelse og læsning  

 af mikrofilmede bilag/blanketter stilles til disposition, og læsbare aftryk  

 af bilagene skal leveres, i det omfang de originale bilag er makuleret.
 Direktoratets cirkulære af 4. marts 1987 (emnenr. 3.15, 3.20, 3.310,  

 3.320) er hermed ophævet.
