Bekendtgørelse  

 om gratis hepatitisvaccination til injektionsnarkomaner og deres pårørende I medfør af § 1 i lov nr. 634 af 17. december 1976 om  

 tilbud om gratis vaccination mod visse sygdomme, som ændret ved lov nr. 145  

 af  

 25. marts 2002, fastsættes efter forhandling med Amtsrådsforeningen i Danmark  

 og Københavns og Frederiksberg kommuner:
§ 1.  

  

 Injektionsnarkomaner, som ikke har været smittet med hepatitis B, og som har  

 bopæl her i landet, kan gratis blive vaccineret mod hepatitis B.
Vaccination  

 gives i form af en kombineret vaccine, der tillige beskytter mod smitte med  

 hepatitis A, medmindre anvendelse af kombinationsvaccine ud fra en lægefaglig  

 vurdering anses for uegnet.
 Stk. 2.  

  

 Personer,  

 der bor sammen med en injektionsnarkoman med kronisk hepatitis B infektion,  

 samt en injektionsnarkomans eventuelle faste seksualpartnere uden for  

 husstanden  

 kan gratis blive vaccineret mod hepatitis B.
 § 2.  

  

 Vaccinationerne skal foretages af en læge, som i henhold til lov om udøvelse  

 af  

 lægegerning har tilladelse til selvstændigt virke som læge, eller af en anden  

 på dennes ansvar.
 Stk. 2.  

  

 Udgifter  

 til honorarer til læger for vaccinationer omfattet af § 1 afholdes af  

 amtskommunerne, Københavns og Frederiksberg kommuner samt Bornholms  

 Regionskommune  

 i henhold til aftale med Praktiserende Lægers Organisation.
 Stk. 3.  

  

 Udgiften  

 til vacciner til brug ved vaccinationer omfattet af § 1 afholdes af  

 amtskommunerne, Københavns og Frederiksberg kommuner samt Bornholms  

 Regionskommune.
 § 3.  

  

 Bekendtgørelsen  

 træder i kraft den 1. april 2005.
 Stk. 2.  

  

 Bekendtgørelsen gælder ikke for Færøerne.
