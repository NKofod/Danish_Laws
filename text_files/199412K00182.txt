Nr LSF 182 Forslag til Lov om ændring af lov om leje, lov om midlertidig regulering  

 af boligforholdene og lov om boligbyggeri (Forsøgsordning vedrørende  

 husordensovertrædelser i Københavns og Århus Amter) Fremsat af boligministeren (Ole Løvig Simonsen) den 8. marts 1995 Vedtaget ved tredjebehandling den 24. maj 1995 Lov nr. 361 af 14/06/1995 § 1 I lov om leje, jf. lovbekendtgørelse nr. 704 af 22. juli 1994, som ændret  

 ved § 1 i lov nr. 204 af 29. marts 1995, foretages følgende ændring:
 Efter § 79 indsættes som nyt kapitel:
»Kapitel XII A Lejerens tilsidesættelse af god skik og orden - boligklagenævn  

 (forsøgsordning i Københavns og Århus Amter) § 79 a.
En lejer kan pålægges en eller flere retsfølger efter § 79  

 b i følgende tilfælde:
 a) Når lejeren udøver eller truer med fysisk vold over for udlejeren,  

 dennes ansatte, beboere i ejendommen eller andre.
 b) Når lejeren, uden at der er tale om fysisk vold, udøver chikane over  

 for udlejeren, dennes ansatte, beboere i ejendommen eller andre.
 c) Når lejerens adfærd kan være til fare for ejendommen eller de øvrige  

 beboere, herunder på grund af anvendelse af våben eller opbevaring af  

 farefremkaldende materialer i det lejede.
 d) Når lejeren udøver uacceptabel støj til væsentlig gene for udlejeren  

 eller de øvrige beboere i form af uacceptabelt støjende menneskelig adfærd,  

 stærk musikstøj eller stærk maskinstøj.
 e) Når lejeren ødelægger ejendommen eller løsøre på ejendommen eller på  

 fællesarealer.
 f) Når lejeren vanrøgter det lejede.
 g) Når lejerens husdyr er til væsentlig gene for ejendommens beboere på  

 grund af støj, lugt, uhumskhed eller fare- eller frygtfremkaldelse.
 h) Når lejeren, uden at der er tale om de i litra d nævnte tilfælde,  

 udøver støjende adfærd til gene for udlejeren eller ejendommens øvrige  

 beboere.
 i) Når lejerens husdyrhold, uden at der er tale om de i litra g nævnte  

 tilfælde, er til gene for ejendommen eller de øvrige beboere.
 j) Når lejeren holder husdyr i strid med lejeaftale eller husorden, uanset  

 om husdyrholdet er til gene for ejendommen eller de øvrige beboere.
 k) Når lejeren i øvrigt udøver adfærd, som er til gene for ejendommen,  

 udlejeren, dennes ansatte, beboere i ejendommen eller andre.
 Stk. 2. Det er en betingelse for, at en lejer kan pålægges  

 retsfølger for tilsidesættelse af god skik og orden efter stk. 1, litra b og  

 d-k, at tilsidesættelsen sker trods udlejers advarsel.
 Stk. 3. Lejeren kan pålægges retsfølger, uanset om den i stk. 1  

 beskrevne adfærd udøves af lejeren selv, af dennes husstandsmedlemmer eller  

 andre, som lejeren har givet adgang til det lejede.
§ 79 b.
Har lejeren tilsidesat god skik og orden, jf. § 79 a, kan  

 lejeren pålægges en eller flere af følgende retsfølger, jf. dog stk. 2-7:
 a) Lejeforholdet kan opsiges betinget, således at opsigelsen først får  

 virkning, hvis lejeren overtræder nærmere fastsatte betingelser vedrørende  

 adfærden i det lejede.
b) Lejeforholdet kan opsiges under forudsætning af, at lejeren samtidig  

 accepterer tilbud om anden passende bolig.
Denne bolig kan samtidig opsiges  

 betinget, jf. litra a.
 c) Lejeren kan pålægges at søge og at flytte til en anden passende bolig.
 d) Lejeren kan pålægges at betale en økonomisk kompensation til ejendommen  

 som godtgørelse for ikkeøkonomisk skade lidt på grund af lejerens adfærd.
 e) Lejeren kan pålægges arbejde i ejendommen eller deltagelse i sociale  

 eller andre forebyggende aktiviteter vedrørende adfærden i det lejede.
f) Lejeren kan pålægges konfrontation med udlejer eller de lejere, for  

 hvem lejerens adfærd har været til gene.
Konfrontationen skal ske med  

 deltagelse af en i afgørelsen om pålægget udpeget mægler.
 g) Lejeren kan meddeles en advarsel om, at fornyet overtrædelse af god  

 skik og orden, jf. § 79 a, vil føre til mere indgribende retsfølger, jf.  

 litra a-f, eller at lejemålet opsiges eller ophæves.
 Stk. 2. Har lejeren tilsidesat god skik og orden, jf. § 79 a, stk.  

 1, litra a-f eller k, jf. § 79 a, stk. 2, og er forholdet af en sådan  

 karakter, at lejerens flytning er påkrævet, kan lejeren i stedet pålægges en  

 eller flere af følgende retsfølger, jf. dog stk. 4-7:
 a) Lejemålet kan opsiges.
 b) Lejemålet kan ophæves.
Stk. 3. Har lejeren alene tilsidesat god skik og orden efter § 79  

 a, stk. 1, litra h eller i, kan den pågældende alene pålægges retsfølger  

 efter stk. 1, litra d-g.
Vedrører overtrædelsen alene § 79 a, litra j, kan  

 den pågældende alene pålægges retsfølger efter stk. 1, litra a, b, c, f eller  

 g.
 Stk. 4. Opsiges eller ophæves lejemålet efter stk. 2, kan lejeren  

 tillige pålægges at betale økonomisk kompensation efter stk. 1, litra d.
 Stk. 5. Har en lejer været pålagt retsfølger efter stk. 1, kan  

 lejeren uanset stk. 3 pålægges en eller flere af samtlige retsfølger efter  

 stk. 1, eller lejemålet kan opsiges eller ophæves, såfremt lejeren inden for  

 3 år fra pålægget på ny har udøvet adfærd i strid med § 79 a.
Stk. 6. Konpensation efter stk. 1, litra d, kan fastsættes som et  

 engangsbeløb eller som en løbende ydelse, der skal betales, så længe lejeren  

 tilsidesætter god ro og orden i strid med § 79 a eller undlader at overholde  

 en retsfølge pålagt efter denne bestemmelse, herunder tilsidesætter vilkår  

 fastsat efter litra a, c, e eller f.
Kompensationen indbetales på en  

 boligmiljøkonto for den enkelte ejendom, jf. § 79 c.
 Stk. 7. Reglerne i § 86, stk. 1 og 3, § 87 og § 95 finder  

 tilsvarende anvendelse efter dette kapitel.
 Stk. 8. Boligministeren kan endvidere fastsætte regler om  

 vederlæggelse af mæglere, der deltager i konfrontation efter stk. 1, litra f.
§ 79 c.
Har en lejer undladt at efterleve en retsfølge pålagt  

 efter § 79 b, kan lejeren uanset § 79 b, stk. 3, pålægges en eller flere af  

 samtlige retsfølger efter § 79 b, stk. 1 og 2. Betaling af økonomisk  

 kompensation efter § 79 b, stk. 1, litra d, betragtes som pligtig pengeydelse  

 i lejeforholdet, jf. § 93, stk. 1, litra a.
§ 79 d.
Udlejeren skal orientere beboerrepræsentanterne eller  

 samtlige lejere om indbetalinger til en boligmiljøkonto for ejendommen, jf. §  

 79 b, stk. 1, litra d, og § 79 f, stk. 2. Udlejeren kan med tilslutning fra  

 beboerrepræsentanterne eller et flertal af lejerne træffe beslutning om  

 anvendelse af beløb på kontoen til forbedring af boligmiljøet på ejendommen.  

 Beboerrepræsentanterne eller et flertal af lejerne kan foreslå forbedringer  

 af boligmiljøet finansieret med beløb på kontoen.
Udlejeren kan modsætte sig  

 anvendelsen af beløb fra kontoen til de foreslåede formål, hvis de ikke kan  

 anses for rimelige og hensigtsmæssige efter ejendommens forhold.
§ 79 e.
Lejerne kan på et beboermøde beslutte, at udlejer til at  

 føre tilsyn med ejendommen skal ansætte et vagtselskab.
Lejerne kan  

 tilsvarende beslutte, at ejendommen skal forsynes med dørtelefon.
Udlejeren  

 kan kræve sine udgifter til vagtordningen refunderet af lejerne efter  

 reglerne i § 51. Installation af dørtelefon betragtes som en forbedring.  

 Udlejeren kan modsætte sig gennemførelse af lejernes beslutning, hvis den  

 efter ejendommens forhold ikke kan anses for at være rimelig og  

 hensigtsmæssig.
§ 79 f.
Sag om pålæg af retsfølger efter § 79 b, stk. 1, kan af  

 udlejeren indbringes for boligklagenævnet, jf. dog § 79 o.
Udlejeren har  

 mulighed for i stedet at indbringe sagen for boligretten.
Sag om, hvorvidt  

 betingelserne for fortsat opkrævning af kompensation efter § 79 b, stk. 1,  

 litra d, er bortfaldet, kan indbringes for boligretten.
Stk. 2. En lejer kan forlange, at en udlejer skal give en anden  

 lejer en advarsel, jf. § 79 a, stk. 2, eller skal anlægge sag mod en anden  

 lejer om pålæg af retsfølger på grund af tilsidesættelse af god ro og orden i  

 ejendommen.
Boligretten kan pålægge en udlejer, der har tilsidesat sin pligt  

 til at anlægge sag eller meddele advarsel, at betale en kompensation til en  

 boligmiljøkonto for ejendommen, jf. § 79 b, stk. 1, litra d.
Kompensation kan  

 fastsættes som et engangsbeløb eller som en løbende ydelse.
Den løbende  

 ydelse kan fastsættes til at skulle betales, indtil udlejeren har meddelt en  

 advarsel eller har opfyldt sin pligt til at anlægge sag efter 1. pkt., eller  

 indtil der er faldet dom i sagen.
§ 79 g.
Der nedsættes et boligklagenævn i Københavns og Århus  

 Amter.
Stk. 2. Nævnet består af en formand og 4 medlemmer.
Statsamtmanden  

 er formand, såfremt denne har bestået juridisk kandidateksamen.
Er dette ikke  

 tilfældet, beskikker statsamtmanden som formand en juridisk kandidat ansat i  

 det pågældende statsamt. 3 medlemmer er sagkyndige med hensyn til  

 boligforhold i udlejningsbyggeri, og 1 medlem er sagkyndigt med hensyn til  

 sociale forhold.
Stk. 3. Medlemmerne beskikkes af boligministeren.
To sagkyndige  

 med hensyn til boligforhold beskikkes efter indstilling fra henholdsvis de  

 større grundejerforeninger og de større lejerforeninger i det enkelte amt.
Et  

 sagkyndigt medlem med hensyn til boligforhold beskikkes efter indstilling fra  

 Boligselskabernes Landsforening.
Det medlem, der skal være sagkyndigt med  

 hensyn til sociale forhold, beskikkes efter indstilling fra kommuneforeningen  

 i amtet.
 Stk. 4. Findes der ikke større grundejerforeninger eller  

 lejerforeninger i amtet, eller afgiver disse ikke indstilling om valg af  

 medlemmer til nævnet, foretager boligministeren beskikkelse af  

 nævnsmedlemmer, idet det ene medlem skal være en ejer, der tillige er  

 udlejer, det andet medlem skal være en lejer, der ikke tillige er udlejer.
 Stk. 5. Der beskikkes en eller flere suppleanter for en formand  

 beskikket efter stk. 2, 3. pkt., og for hvert af medlemmerne efter de i stk.  

 2-4 nævnte regler.
 Stk. 6. Udnævnelse af formand beskikket efter stk. 2, 3. pkt.,  

 medlemmer og suppleanter sker for indtil 3 år.
 Stk. 7. Boligministeren fastsætter en forretningsorden for nævnet  

 med nærmere regler for dets virksomhed, jf. §§ 79 j-79 m, herunder regler  

 for, at sager, der er åbenlyst ubegrundede, kan afvises af formanden.  

 Boligministeren kan endvidere fastsætte regler om vederlæggelse af nævnets  

 medlemmer.
§ 79 h.
En formand beskikket efter stk. 2, 3. pkt., medlemmer og  

 suppleanter skal opfylde betingelserne i § 109, stk. 2. Bestemmelserne i §  

 109, stk. 3, finder tilsvarende anvendelse.
§ 79 i.
Statsamtet yder sekretariatsmæssig bistand til nævnet.  

 Udgifterne ved nævnets virksomhed afholdes af staten.
§ 79 j.
Indbringelse af sager for boligklagenævnet skal ske  

 skriftligt.
Den nødvendige dokumentation skal vedlægges.
Udlejeren skal ved  

 indbringelsen for nævnet betale et gebyr på 300 kr. for hver sag.
Stk. 2. Senest en uge efter sagens indbringelse giver nævnet den  

 anden part i lejeforholdet underretning om indbringelsen med angivelse af, at  

 modparten må fremsætte sine ytringer i sagen inden 2 uger.
Denne frist kan  

 forlænges af nævnet, såfremt særlige omstændigheder taler derfor.
§ 79 k.
Nævnet afgør selv, hvilke nærmere undersøgelser der skal  

 foretages af nævnet i forbindelse med behandlingen af den enkelte sag.
Finder  

 nævnet, at der er tale om en sag af social karakter, skal nævnet dog altid,  

 forinden der fastsættes en retsfølge over for lejeren, undersøge mulighederne  

 for, at lejeren samtidig kan gøre brug af tilbud fra den kommunale  

 socialforvaltning.
Stk. 2. Nævnet fastsætter en frist, der normalt ikke kan  

 overskride 2 uger, for besvarelse af de spørgsmål, nævnet stiller til sagens  

 parter eller andre.
Fristen kan forlænges af nævnet, såfremt særlige  

 omstændigheder taler derfor.
§ 79 l.
Nævnet kan foretage besigtigelse.
Sagens parter skal  

 indkaldes til besigtigelse med mindst en uges varsel.
Stk. 2. Nævnet kan indkalde parterne til at afgive forklaring for  

 nævnet.
Begge parter skal tilvarsles.
De kan give møde ved en fuldmægtig.  

 Nævnet kan endvidere anmode andre om at afgive forklaring.
 Stk. 3. Nævnets formand sørger for sagernes forberedelse til  

 behandling i nævnsmødet.
Stk. 4. Sagens parter modtager alle oplysninger, som nævnet finder  

 af betydning for sagens afgørelse.
Nævnet giver i øvrigt parterne fornøden  

 vejledning.
§ 79 m.
Boligklagenævnet fastsætter tidspunktet for afslutning af  

 sagens forberedelse, og afgørelse skal træffes senest 4 uger fra dette  

 tidspunkt.
Nævnet kan mægle forlig.
 Stk. 2. I tilfælde, hvor fristen for svar efter § 79 j, stk. 2,  

 eller efter § 79 k, stk. 2, er udløbet, uden at svar er afgivet, kan nævnet  

 fortolke tavsheden på den for modparten gunstigste måde og navnlig lægge  

 dennes fremstilling til grund for påkendelsen.
 Stk. 3. Boligklagenævnets afgørelse træffes ved stemmeflerhed.  

 Nævnet er kun beslutningsdygtigt, når samtlige medlemmer er til stede.
Stk. 4. Nævnets afgørelse protokolleres.
Er en beslutning ikke  

 enstemmig, indføres tillige oplysning om stemmeafgivningen.
Stk. 5. Nævnets afgørelse skal begrundes.
Parterne skal gøres  

 bekendt med ankeadgangen efter § 79 n.
Såfremt afgørelsen ikke er enstemmig,  

 skal dette fremgå af afgørelsen.
Afgørelsen skal meddeles parterne i  

 lejeforholdet skriftligt.
Stk. 6. Nævnet kan fastsætte en frist til opfyldelse af  

 afgørelsen.
Ved betinget opsigelse, jf. § 79 b, stk. 1, litra a, angives  

 såvel betingelserne som tidspunktet for disses ophør.
Stk. 7. Er der truffet afgørelse, uden at en part har svaret, kan  

 denne part kræve sagen genoptaget, når parten skriftligt indgiver anmodning  

 herom til nævnet inden 4 uger fra afgørelsen.
Nævnet kan undtagelsesvis  

 genoptage sagen, hvis anmodning indgives senere, men inden et år efter  

 afgørelsen.
§ 79 n.
Boligklagenævnets afgørelse kan af en part indbringes for  

 boligretten inden 4 uger efter, at underretning om nævnets afgørelse er  

 meddelt, dog således at der ved beregning af fristen ses bort fra juli måned.
 Stk. 2. Så længe en sag verserer ved nævnet, kan sagens parter  

 ikke anlægge sag ved domstolene om de spørgsmål, der omfattes af sagen.
 Stk. 3. Indbringelse for boligretten har opsættende virkning.
 Stk. 4. Retsplejelovens § 259, stk. 3, 2. pkt., om beskikkelse af  

 advokat finder tilsvarende anvendelse i sager om opsigelse og ophævelse af  

 lejemål, jf. §§ 79 b og 79 c.
 Stk. 5. Boligrettens afgørelse efter stk. 1 kan ikke indbringes  

 for en højere ret.
 Stk. 6. Anmoder en lejer om, at en sag, der kan indbringes for et  

 boligklagenævn, må blive behandlet ved det pågældende nævn, udsætter retten  

 sagen på ubestemt tid og sender den til nævnet.
 Stk. 7. Boligklagenævnets afgørelser, hvorefter lejeren meddeles  

 en advarsel efter § 79 b, stk. 1, litra g, kan ikke indbringes for  

 boligretten.
§ 79 o.
Boligretten behandler sager om lejerens manglende  

 overholdelse af pålæg efter § 79 b, jf. § 79 c, herunder om overtrædelse af  

 betingelserne i en betinget opsigelse.
Stk. 2. Ved behandling af sagen efter stk. 1 kan boligretten  

 foretage en fuldstændig prøvelse af boligklagenævnets afgørelse.« § 2 I lov om midlertidig regulering af boligforholdene, jf. lovbekendtgørelse  

 nr. 705 af 22. juli 1994, foretages følgende ændring:
 I § 15, stk. 3, indsættes som 2. pkt.:
»I Københavns og Århus Amter afgør huslejenævnet herudover uenighed  

 om anvendelsen af indestående på en boligmiljøkonto for ejendommen og om  

 ansættelse af vagtselskab eller installation af dørtelefon efter § 79 e i lov  

 om leje.« § 3 I lov om boligbyggeri, jf. lovbekendtgørelse nr. 484 af 7. juni 1994, som  

 ændret ved § 1 i lov nr. 87 af 8. februar 1995, foretages følgende ændring:
 I § 15, stk. 9, indsættes som 5. pkt.:
»I Københavns og Århus Amter kan afdelingsbestyrelsen beslutte, at  

 der til tilsyn med ejendommen skal ansættes et vagtselskab.« § 4 Loven træder i kraft den 1. juli 1995.
 § 5 Forslag til revision af reglerne i denne lov fremsættes for  

 Folketinget i folketingsåret 1997-98.
 § 6 Loven gælder kun for Københavns og Århus Amter.
Oprindeligt fremsat forslag § 1 I lov om leje, jf. lovbekendtgørelse nr. 704 af 22. juli 1994 foretages  

 følgende ændringer:
 1. Efter § 79 indsættes som nyt kapitel:
»Kap.
XII A Lejerens tilsidesættelse af god skik og orden - boligklagenævn  

 (Forsøgsordning i Københavns og Århus Amter) § 79 a.
En lejer kan pålægges en eller flere retsfølger efter § 79  

 b i følgende tilfælde:
 a) Når lejeren udøver eller truer med fysisk vold over for udlejeren,  

 dennes ansatte, beboere i ejendommen eller andre.
 b) Når lejeren, uden at der er tale om fysisk vold, udøver chikane over  

 for udlejeren, dennes ansatte, beboere i ejendommen eller andre.
 c) Når lejerens adfærd kan være til fare for ejendommen eller de øvrige  

 beboere, herunder på grund af anvendelse af våben eller opbevaring af  

 farefremkaldende materialer i det lejede.
 d) Når lejeren udøver uacceptabel støj til væsentlig gene for udlejeren  

 eller de øvrige beboere, i form af uacceptabel støjende menneskelig adfærd,  

 stærk musikstøj eller stærk maskinstøj.
 e) Når lejeren ødelægger ejendommen eller løsøre på ejendommen eller på  

 fællesarealer.
 f) Når lejeren vanrøgter det lejede.
 g) Når lejerens husdyr er til væsentlig gene for ejendommens beboere på  

 grund af støj, lugt, uhumskhed, fare- eller frygtfremkaldelse.
 h) Når lejeren, uden at der er tale om de i litra d nævnte tilfælde,  

 udøver støjende adfærd til gene for udlejeren eller ejendommens øvrige  

 beboere.
 i) Når lejerens husdyrhold, uden der er tale om de i litra g nævnte  

 tilfælde, er til gene for ejendommen eller de øvrige beboere.
 j) Når lejeren holder husdyr i strid med lejeaftale eller husorden, uanset  

 om husdyrholdet er til gene for ejendommen eller de øvrige beboere.
 k) Når lejeren i øvrigt udøver adfærd, som er til gene for ejendommen,  

 udlejeren, dennes ansatte, beboere i ejendommen eller andre.
 Stk. 2. Det er en betingelse for, at en lejer kan pålægges  

 retsfølger for tilsidesættelse af god skik og orden efter stk. 1, litra b og  

 d-k, at tilsidesættelsen sker trods udlejers advarsel.
 Stk. 3. Lejeren kan pålægges retsfølger, uanset om den i stk. 1  

 beskrevne adfærd udøves af lejeren selv, af dennes husstandsmedlemmer eller  

 andre, som lejeren har givet adgang til det lejede.
§ 79 b.
Har lejeren tilsidesat god skik og orden, jf. § 79 a, kan  

 lejeren pålægges en eller flere af følgende retsfølger, jf. dog stk. 2-7:
 a) Lejeforholdet kan opsiges betinget, således at opsigelsen først får  

 virkning, hvis lejeren overtræder nærmere fastsatte betingelser vedrørende  

 adfærden i det lejede.
b) Lejeforholdet kan opsiges, under forudsætning af at lejeren samtidig  

 accepterer tilbud af anden passende bolig.
Denne bolig kan samtidig opsiges  

 betinget, jf. litra a.
 d) Lejeren kan pålægges at søge og at flytte til en anden passende bolig.
 d) Lejeren kan pålægges at betale en økonomisk kompensation til ejendommen  

 som godtgørelse for ikke økonomisk skade lidt på grund af lejerens adfærd.
 e) Lejeren kan pålægges arbejde i ejendommen eller deltagelse i sociale  

 eller andre forebyggende aktiviteter vedrørende adfærden i det lejede.
f) Lejeren kan pålægges konfrontation med udlejer eller de lejere, for  

 hvem lejerens adfærd har været til gene.
Konfrontationen skal ske med  

 deltagelse af en i afgørelsen om pålægget udpeget mægler.
 g) Lejeren kan meddeles en advarsel om, at fornyet overtrædelse af god  

 skik og orden, jf. § 79 a, vil føre til mere indgribende retsfølger, jf.  

 litra a - f, eller at lejemålet opsiges eller eller ophæves.
 Stk. 2. Har lejeren tilsidesat god skik og orden, jf. § 79 a, stk.  

 1, litra a-f eller k, jf. § 79 a, stk. 2, og er forholdet af en sådan  

 karakter, at lejerens flytning er påkrævet, kan lejeren i stedet pålægges en  

 eller flere af følgende retsfølger, jf. dog stk. 4-7:
 a) Lejemålet kan opsiges.
 b) Lejemålet kan ophæves.
Stk. 3. Har lejeren alene tilsidesat god skik og orden efter § 79  

 a, stk. 1, litra h eller i, kan den pågældende alene pålægges retsfølger  

 efter stk. 1, litra d - g.
Vedrører overtrædelsen alene § 79 a, litra j, kan  

 den pågældende alene pålægges retsfølger efter stk. 1, litra a, b, c, f eller  

 g.
 Stk. 4. Opsiges eller ophæves lejemålet efter stk. 2, kan lejeren  

 tillige pålægges økonomisk kompensation efter stk. 1, litra d.
 Stk. 5. Har en lejer været pålagt retsfølger efter stk. 1, kan  

 lejeren uanset stk. 3 pålægges en eller flere af samtlige retsfølger efter  

 stk. 1, eller lejemålet kan opsiges eller ophæves, såfremt lejeren inden for  

 3 år fra pålægget på ny har udøvet adfærd i strid med § 79 a.
Stk. 6. Godtgørelse efter stk. 1, litra d, kan fastsættes som et  

 engangsbeløb eller som en løbende ydelse, der skal betales, så længe lejeren  

 tilsidesætter god ro og orden i strid med § 79 a eller undlader at overholde  

 en retsfølge pålagt efter denne bestemmelse, herunder tilsidesætter vilkår  

 fastsat efter litra a, c, e eller f.
Godtgørelsen indbetales på en  

 boligmiljøkonto for den enkelte ejendom, jf. § 79 c.
 Stk. 7. Reglerne i § 86, stk. 1 og stk. 3, § 87 og § 95 finder  

 tilsvarende anvendelse efter dette kapitel.
 Stk. 8. Boligministeren kan endvidere fastsætte regler om  

 vederlæggelse af mæglere, der deltager i konfrontation efter stk. 1, litra f.
§ 79 c.
Har en lejer undladt at efterleve en retsfølge pålagt  

 efter § 79 b, kan lejeren uanset § 79 b, stk. 3, pålægges en eller flere af  

 samtlige retsfølger efter § 79 b, stk. 1-2. Betaling af økonomisk  

 kompensation efter § 79 b, stk. 1, litra d, betragtes som pligtig pengeydelse  

 i lejeforholdet, jf. § 93, stk. 1, litra a.
§ 79 d.
Udlejeren skal orientere beboerrepræsentanterne eller  

 samtlige lejere om indbetalinger til en boligmiljøkonto for ejendommen, jf. §  

 79 b, stk. 1, litra d, og § 79 f, stk. 2. Udlejeren kan med tilslutning fra  

 beboerrepræsentanterne eller et flertal af lejerne træffe beslutning om  

 anvendelse af beløb på kontoen til forbedring af boligmiljøet på ejendommen.  

 Beboerrepræsentanterne eller et flertal af lejerne kan foreslå forbedringer  

 af boligmiljøet finansieret med beløb på kontoen.
Udlejeren kan modsætte sig  

 anvendelsen af beløb fra kontoen til de foreslåede formål, hvis de ikke kan  

 anses for rimelige og hensigtsmæssige efter ejendommens forhold.
§ 79 e.
Lejerne kan på et beboermøde beslutte, at udlejer til at  

 føre tilsyn med ejendommen skal ansætte et vagtselskab.
Lejerne kan  

 tilsvarende beslutte, at ejendommen skal forsynes med dørtelefon.
Udlejeren  

 kan kræve sine udgifter til vagtordningen refunderet af lejerne efter  

 reglerne i § 51. Installation af dørtelefon betragtes som en forbedring.  

 Udlejeren kan modsætte sig gennemførelse af lejernes beslutning, hvis den  

 efter ejendommens forhold ikke kan anses for at være rimelig og  

 hensigtsmæssig.
§ 79 f.
Sag om pålæg af retsfølger efter § 79 b, stk. 1, kan af  

 udlejeren indbringes for boligklagenævnet, jf. dog § 79 o.
Udlejeren har  

 mulighed for i stedet at indbringe sagen for boligretten.
Sag om, hvorvidt  

 betingelserne for fortsat opkrævning af godtgørelse efter § 79 b, stk. 1,  

 litra d, er bortfaldet, kan indbringes for boligretten.
Stk. 2. En lejer kan forlange, at en udlejer skal give en anden  

 lejer en advarsel, jf. § 79 a, stk. 2, eller anlægge sag mod en anden lejer  

 om pålæg af retsfølger på grund af tilsidesættelse af god ro og orden i  

 ejendommen.
Boligretten kan pålægge en udlejer, der har tilsidesat sin pligt  

 til at anlægge sag eller meddele advarsel, at betale en godtgørelse til en  

 boligmiljøkonto for ejendommen, jf. § 79 b, stk. 1, litra d.
Godtgørelse kan  

 fastsættes som et engangsbeløb eller som en løbende ydelse.
Den løbende  

 ydelse kan fastsættes til at skulle betales, indtil udlejeren har meddelt en  

 advarsel eller har opfyldt sin pligt til at anlægge sag efter 1. punktum,  

 eller indtil der er faldet dom i sagen.
§ 79 g.
Der nedsættes et boligklagenævn i Københavns Amt og i  

 Århus Amt.
Stk. 2. Nævnet består af en formand og 4 medlemmer.
Statsamtmanden  

 er formand, såfremt denne har bestået juridisk kandidateksamen.
Er dette ikke  

 tilfældet, beskikker statsamtmanden, som formand en juridisk kandidat ansat i  

 det pågældende statsamt. 3 medlemmer er sagkyndige med hensyn til  

 boligforhold i udlejningsbyggeri, og 1 medlem er sagkyndigt med hensyn til  

 sociale forhold.
Stk. 3. Medlemmerne beskikkes af boligministeren.
To sagkyndige  

 med hensyn til boligforhold beskikkes efter indstilling fra henholdsvis de  

 større grundejerforeninger og de større lejerforeninger i det enkelte amt.
Et  

 sagkyndigt medlem med hensyn til boligforhold beskikkes efter indstilling fra  

 Boligselskabernes Landsforening.
Det medlem, der skal være sagkyndigt med  

 hensyn til sociale forhold, beskikkes efter indstilling fra kommuneforeningen  

 i amtet.
 Stk. 4. Findes der ikke større grundejerforeninger eller  

 lejerforeninger i amtet, eller afgiver disse ikke indstilling om valg af  

 medlemmer til nævnet, foretager boligministeren beskikkelse af  

 nævnsmedlemmer, idet det ene medlem skal være en ejer, der tillige er  

 udlejer, det andet medlem skal være en lejer, der ikke tillige er udlejer.
 Stk. 5. Der beskikkes en eller flere suppleanter for en formand  

 beskikket efter stk. 2, 3. punktum og for hvert af medlemmerne efter de i  

 stk. 2-4 nævnte regler.
 Stk. 6. Udnævnelse af formand beskikket efter stk. 2, 3. punktum,  

 medlemmer og suppleanter sker for indtil 3 år.
 Stk. 7. Boligministeren fastsætter en forretningsorden for nævnet  

 med nærmere regler for dets virksomhed, jf. §§ 79 j-79 m, herunder regler  

 for, at sager, der er åbenlyst ubegrundede, kan afvises af formanden.  

 Boligministeren kan endvidere fastsætte regler om vederlæggelse af nævnets  

 medlemmer.
§ 79 h.
En formand, beskikket efter stk. 2, 3. punktum, medlemmer  

 og suppleanter skal opfylde betingelserne i § 109, stk. 2. Bestemmelserne i §  

 109, stk. 3, finder tilsvarende anvendelse.
§ 79 i.
Statsamtet yder sekretariatsmæssig bistand til nævnet.  

 Udgifterne ved nævnets virksomhed afholdes af staten.
§ 79 j.
Indbringelse af sager for boligklagenævnet skal ske  

 skriftligt.
Den nødvendige dokumentation skal vedlægges.
Udlejeren skal ved  

 indbringelsen for nævnet betale et gebyr på 300 kr. for hver sag.
Stk. 2. Senest en uge efter sagens indbringelse giver nævnet den  

 anden part i lejeforholdet underretning om indbringelsen med angivelse af, at  

 modparten må fremsætte sine ytringer i sagen inden to uger.
Denne frist kan  

 forlænges af nævnet, såfremt særlige omstændigheder taler derfor.
§ 79 k.
Nævnet afgør selv hvilke nærmere undersøgelser, der skal  

 foretages af nævnet i forbindelse med behandlingen af den enkelte sag.
Stk. 2. Nævnet fastsætter en frist, der normalt ikke kan  

 overskride 2 uger, for besvarelse af de spørgsmål, nævnet stiller til sagens  

 parter eller andre.
Fristen kan forlænges af nævnet, såfremt særlige  

 omstændigheder taler derfor.
§ 79 l.
Nævnet kan foretage besigtigelse.
Sagens parter skal  

 indkaldes til besigtigelse med mindst en uges varsel.
Stk. 2. Nævnet kan indkalde parterne til at afgive forklaring for  

 nævnet.
Begge parter skal tilvarsles.
De kan give møde ved en fuldmægtig.  

 Nævnet kan endvidere anmode andre om at afgive forklaring.
 Stk. 3. Nævnets formand sørger for sagernes forberedelse til  

 behandling i nævnsmødet.
Stk. 4. Sagens parter modtager alle oplysninger, som nævnet finder  

 af betydning for sagens afgørelse.
Nævnet giver i øvrigt parterne fornøden  

 vejledning.
§ 79 m.
Boligklagenævnet fastsætter tidspunktet for afslutning af  

 sagens forberedelse, og afgørelse skal træffes senest 4 uger fra dette  

 tidspunkt.
Nævnet kan mægle forlig.
 Stk. 2. I tilfælde, hvor fristen for svar efter § 79 j, stk. 2,  

 eller efter § 79 k, stk. 2, er udløbet uden, at svar er afgivet, kan nævnet  

 fortolke tavsheden på den for modparten gunstigste måde og navnlig lægge  

 dennes fremstilling til grund for påkendelsen.
 Stk. 3. Boligklagenævnets afgørelse træffes ved stemmeflerhed.  

 Nævnet er kun beslutningsdygtigt, når samtlige medlemmer er til stede.
Stk. 4. Nævnets afgørelse protokolleres.
Er en beslutning ikke  

 enstemmig, indføres tillige oplysning om stemmeafgivningen.
Stk. 5. Nævnets afgørelse skal begrundes.
Parterne skal gøres  

 bekendt med ankeadgangen efter § 79 n.
Såfremt afgørelsen ikke er enstemmig,  

 skal dette fremgå af afgørelsen.
Afgørelsen skal meddeles parterne i  

 lejeforholdet skriftligt.
Stk. 6. Nævnet kan fastsætte en frist til opfyldelse af  

 afgørelsen.
Ved betinget opsigelse, jf. § 79 b, stk. 1, litra a, angives  

 såvel betingelserne som tidspunktet for disses ophør.
Stk. 7. Er der truffet afgørelse, uden at en part har svaret, kan  

 denne part kræve sagen genoptaget, når parten skriftligt indgiver anmodning  

 herom til nævnet inden 4 uger fra afgørelsen.
Nævnet kan undtagelsesvis  

 genoptage sagen, hvis anmodning indgives senere, men inden et år efter  

 afgørelsen.
§ 79 n.
Boligklagenævnets afgørelse kan af en part indbringes for  

 boligretten inden 4 uger efter, at underretning om nævnets afgørelse er  

 meddelt, dog således at der ved beregning af fristen ses bort fra juli måned.
 Stk. 2. Så længe en sag verserer ved nævnet, kan sagens parter  

 ikke anlægge sag ved domstolene om de spørgsmål, der omfattes af sagen.
 Stk. 3. Indbringelse for boligretten har opsættende virkning.
 Stk. 4. Retsplejelovens § 259, stk. 3, 2. punktum om beskikkelse  

 af advokat finder tilsvarende anvendelse i sager om opsigelse og ophævelse af  

 lejemål, jf. §§ 79 b og 79 c.
 Stk. 5. Boligrettens afgørelse efter stk. 1 kan ikke indbringes  

 for en højere ret.
 Stk. 6. Anmoder en lejer om, at en sag, der kan indbringes for et  

 boligklagenævn, må blive behandlet ved det pågældende nævn, udsætter retten  

 sagen på ubestemt tid og sender den til nævnet.
 Stk. 7. Boligklagenævnets afgørelser, hvorefter lejeren meddeles  

 en advarsel efter § 79 b, stk. 1, litra g, kan ikke indbringes for  

 boligretten.
§ 79 o.
Boligretten behandler sager om lejerens manglende  

 overholdelse af pålæg efter § 79 b, jf. § 79 c, herunder om overtrædelse af  

 betingelserne i en betinget opsigelse.«.
 Stk. 2. Ved behandling af sagen efter stk. 1 kan boligretten  

 foretage en fuldstændig prøvelse af boligklagenævnets afgørelse.
§ 2 I lov om midlertidig regulering af boligforholdene, jf. lovbekendtgørelse  

 nr. 705 af 22. juli 1994, foretages følgende ændring:
 1. I § 15, stk. 3, indsættes som 2. pkt.:
 »I Københavns Amt og Århus Amt afgør huslejenævnet herudover uenighed  

 om anvendelsen af indestående på en boligmiljøkonto for ejendommen og om  

 ansættelse af vagtselskab eller installation af dørtelefon efter § 79 e i lov  

 om leje.«.
§ 3 I lov om boligbyggeri, jf. lovbekendtgørelse nr. 484 af 7. juni 1994,  

 foretages følgende ændring:
 1. I § 15, stk. 9, indsættes som 5. pkt.:
 »I Københavns Amt og Århus Amt kan afdelingsbestyrelsen beslutte, at  

 der til tilsyn med ejendommen skal ansættes et vagtselskab.«.
§ 4 Loven træder i kraft den 1. juli 1995.
§ 5 Forslag til revision af reglerne i denne lov fremsættes for Folketinget i  

 folketingsåret 1997-98.
§ 6 Loven gælder kun for Københavns og Århus Amter.
Bemærkninger til lovforslaget Almindelige bemærkninger Baggrunden for lovforslaget Den tidligere boligminister nedsatte i foråret 1994 en arbejdsgruppe om  

 overtrædelse af husordensregler i udlejningsbyggeri.
 Baggrunden herfor var dels en henvendelse til boligministeren og  

 justitsministeren fra Boligselskabernes Landsforening om  

 husordensovertrædelser dels arbejdet i Regeringens Byudvalg om at sætte en  

 positiv udvikling i gang i boligområder, der er præget af store sociale  

 problemer.
 Boligselskabernes Landsforening havde over for de to ministre redegjort  

 for, at husordensovertrædelser, navnlig i form af støjende og voldsom adfærd  

 hos enkelte lejere eller grupper af lejere, er et alvorligt problem i mange  

 almennyttige bebyggelser, hvor ganske få lejere ofte kan ødelægge  

 boligmiljøet for en række andre velfungerende lejere og dermed medvirke til  

 en uheldig udvikling i de pågældende bebyggelser.
 Tilsvarende problemer gør sig gældende i privat udlejningsbyggeri.
Arbejdsgruppen fik til opgave at belyse mulighederne for at begrænse  

 omfanget af overtrædelser af husordensregler i udlejningsbyggeri - bl.a.  

 gennem etablering af boligvoldgiftsretter til behandling af sådanne sager og  

 komme med forslag til sanktioner, der kan tages i anvendelse over for lejere,  

 der overtræder husordenen.
Der blev lagt vægt på, at den nødvendige  

 retssikkerhed iagttages i forhold til såvel lejere, der udsættes for  

 støjende, voldsom eller anden generende adfærd, som den lejer, der indbringes  

 for boligvoldgiftsretten for overtrædelse af husordenen.
Arbejdsgruppen blev sammensat af repræsentanter for Boligselskabernes  

 Landsforening, Foreningen af Ejere af Private Udlejningsejendomme og  

 Foreningen af Jyske Grundejerforeninger, Lejernes Landsorganisation,  

 Justitsministeriet og Boligministeriet.
Arbejdsgruppen afgav sin redegørelse  

 til boligministeren den 3. november 1994. Redegørelsen blev derefter sendt  

 til Folketingets Boligudvalg.
Der skønnes at være to væsentlige problemer i forhold til de gældende  

 regler og praksis vedrørende husordensovertrædelser.
For det første stilles  

 meget strenge krav såvel til overtrædelsens art og karakter som til beviset  

 for, at overtrædelsen har fundet sted, for at en lejer kan opsiges, eller  

 lejemålet kan ophæves på grund af husordensovertrædelser.
For det andet kan  

 der gå meget lang tid fra overtrædelsen har fundet sted til domsafsigelse.
 Dette bunder sig primært i to forhold, nemlig at de gældende regler er  

 meget generelle med hensyn til, hvilke typer adfærd, der er så uacceptable,  

 at de kan føre til retsfølger, dels at de retsfølger, det er muligt at  

 pålægge, er meget indgribende, nemlig opsigelse eller ophævelse af lejemålet,  

 mens der ikke er mulighed for i tilfælde af mindre overtrædelser at pålægge  

 lejeren andre sanktioner.
Der er derfor behov for en uddybning af de gældende bestemmelser om,  

 hvilke forhold, der er så uacceptable, at de kan medføre retsfølger for  

 lejeren.
Det foreslås endvidere, at de eksisterende retsfølger, opsigelse og  

 ophævelse, suppleres med en række mindre indgribende følger for lejeren,  

 således at der ved mindre grov, men uacceptabel adfærd kan pålægges lejeren  

 mindre indgribende, men hensigtsmæssige retsfølger.
 Kommende regler bør fortsat gælde såvel for privat som almennyttigt  

 byggeri og i forhold både til bolig- og erhvervslejere.
 Da en betydelig del af sagerne om husordensovertrædelse helt eller delvist  

 bunder sig i sociale problemer og/eller psykiske problemer/psykisk sygdom, er  

 det væsentligt, at der etableres et vidtgående samarbejde mellem på den ene  

 side udlejer og på den anden side de sociale myndigheder i kommunerne.
For at de foreslåede materielle regler skal få nogen praktisk virkning, og  

 i øvrigt for at imødekomme kritikken af den lange sagsbehandlingstid,  

 foreslås, at der foreløbigt for en forsøgsperiode på f.eks. 4 år oprettes  

 boligklagenævn til behandling af sager om husordensovertrædelser.
Meget grove  

 overtrædelser, der skal kunne medføre fortabelse af lejemålet, foreslås af  

 retssikkerhedsmæssige grunde dog fortsat behandlet ved boligretten.
 Det skønnes ikke hensigtsmæssigt at foretage ændringer i de generelle  

 processuelle regler for boligretssager.
 Spørgsmålet om boligretternes berammelsestid m.v. bør ses som en del af  

 det generelle spørgsmål om domstolenes sagsbehandlingstider, der bl.a. er  

 behandlet i den redegørelse om hurtigere sagsbehandling af voldssager og  

 andre sager i retsplejen, som Justitsministeriet sendte til Folketingets  

 Retsudvalg i januar 1994.
Arbejdsgruppens redegørelse har med henblik på udarbejdelse af lovforslag  

 været sendt til høring i Østre Landsret Vestre Landsret Københavns Byret Den Danske Dommerforening Indenrigsministeriet Socialministeriet Sundhedsministeriet Amtsrådsforeningen Københavns Kommune og Frederiksberg Kommune Lovforslagets indhold Nærværende lovforslag er baseret på arbejdsgruppens forslag og de  

 indhentede høringssvar.
 Lovforslaget er udformet som en forsøgsordning, der foreløbig skal gælde i  

 3 år i Københavns og Århus statsamter.
 Lovforslaget har følgende hovedpunkter:
 a) En uddybning af lejelovens regler om uacceptabel adfærd.
 b) Indførelse af en række mindre indgribende rets- følger overfor lejere,  

 hvis adfærd er uacceptabel.
 c) Indførelse af boligklagenævn til behandling af sager om  

 husordensovertrædelser.
 d) Øvrige ændringer.
Ad a Ved fastlæggelse af grænserne for uacceptabel adfærd er der taget hensyn  

 til to forhold.
På den ene side har lejere i en udlejningsejendom krav på, at  

 der hersker rimelig ro og orden i ejendommen.
På den anden side vil der, hvor  

 mange mennesker bor tæt sammen, altid være et vist støjniveau, som lejerne  

 vil være nødt til at acceptere.
Det foreslås, at der i lejeloven fastsættes  

 en mere præcis beskrivelse af de enkelte typer af adfærd, der kan føre til  

 retsfølger for den lejer, der overtræder reglerne.
En sådan nærmere præciserende beskrivelse af disse forhold vil indebære,  

 at det umiddelbart vil være mere klart for såvel lejer som udlejer, hvilke  

 forhold, der er omfattet af de gældende bestemmelser.
Dette vil dels give  

 lejeren bedre mulighed for at indrette sin adfærd således, at en eventuel  

 uagtsom overtrædelse undgås, og navnlig give udlejeren en bedre mulighed for  

 at vide, hvornår der er mulighed for at få pålagt lejeren retsfølger på grund  

 af den uacceptable adfærd enten ved domstolene eller ved de foreslåede  

 boligklagenævn.
Endelig vil en mere konkret formuleret bestemmelse gøre det  

 lettere for domstolene m.v. i de enkelte sager at vurdere, om overtrædelse er  

 sket, hvilket igen kan gøre sagsbehandlingen hurtigere.
 De forhold, som foreslås at kunne medføre retsfølger er følgende:
 - Vold og trusler om vold.
 - Chikane (psykisk vold/terror).
 - Farefremkaldende forhold.
 - Væsentligt generende støj, herunder uacceptabel støjende menneskelig  

 adfærd og stærk musikstøj eller stærk maskinstøj til væsentlig gene for  

 beboerne.
 - Materiel ødelæggelse.
 - Grove husdyrsgener.
 - Vanrøgt.
 - Anden uacceptabel generende støj.
 - Generende husdyrhold i øvrigt.
 - Husdyrhold, der uden at være til gene dog er i strid med  

 lejeaftale/husorden.
 - Anden uacceptabel adfærd. (Mere atypiske forhold af generende karakter,  

 der bør kunne føre til retsfølger for den lejer, der har generet).
Ad b Hensigten med differentierede retsfølger er at opnå på den ene side, at  

 der i højere grad end i dag tages hensyn til lejere, der udsættes for  

 generende adfærd fra andre lejere.
På den anden side at de lejere, der udøver  

 den uacceptable adfærd, ikke pålægges strengere retsfølger, end adfærden  

 tilsiger, men dog samtidig retsfølger, der er egnede til at begrænse omfanget  

 af overtrædelser af husordensregler og eventuelle sociale problemer i  

 ejendommen.
Det foreslås, at flere retsfølger skal kunne kombineres.
 De retsfølger, der foreslås, er følgende:
 - Fortabelse af bolig, d.v.s. ophævelse eller opsigelse af lejemålet  

 svarende til de gældende regler.
 - Betinget frakendelse af bolig, forstået således at en opsigelse først  

 udløses, hvis nærmere fastsatte vilkår tilsidesættes.
 - Flytning til anden passende bolig, der stilles til rådighed af udlejer  

 eller kommunen, eller som lejeren evt. selv har skaffet.
- Økonomisk kompensation i form af betaling fra lejeren af en godtgørelse  

 for de gener, der er påført ejendommen ved husordensovertrædelser.
Beløbet  

 indbetales til en konto til forbedring af boligmiljøet i ejendommen.
 - Pålæg til lejeren om arbejde i ejendommen, en slags  

 »samfundstjeneste« i bebyggelsen.
 - Pålæg til lejeren om samtale/konfrontation i form af et møde eller  

 lignende med udlejer og/eller de lejere, der har klaget over den pågældende  

 eller andre.
 - Advarsel/påmindelse.
Flere af de anførte retsfølger vil kunne knyttes til sociale aktiviteter.  

 Det gælder navnlig arbejdspålæg, hvor deltagelse i sociale og forebyggende  

 aktiviteter vil kunne indgå.
Men der vil også i forbindelse med betinget  

 opsigelse kunne aftales deltagelse i sociale aktiviteter i tilknytning til  

 beboerrådgivning i ejendommen, socialforvaltning, skole, politi eller  

 lignende.
Ad c Det foreslås, at der oprettes regionale boligklagenævn til behandling af  

 sager om husordensovertrædelser.
Meget grove overtrædelser, der skal kunne  

 medføre fortabelse af lejemålet, foreslås af retssikkerhedsmæssige grunde dog  

 fortsat behandlet ved boligretten.
 Der foreslås oprettet et boligklagenævn i hvert af de to amter, der efter  

 forslaget omfattes af forsøgsordningen.
Boligklagenævnet foreslås sammensat af fem medlemmer.
Det foreslås at  

 nævnets formand skal være amtmanden, og at tre medlemmer med sagkundskab med  

 hensyn til boligforhold i udlejningsbyggeri udpeges efter indstilling fra  

 henholdsvis lejerorganisationer, udlejerorganisationer og almennyttige  

 boligselskaber.
Som et femte medlem af nævnet foreslås en person, der er  

 sagkyndig med hensyn til sociale forhold, udpeget efter indstilling fra  

 kommuneforeningen i amtet.
For at sikre den ønskede hurtige og effektive sagsbehandling foreslås, at  

 proceduren i boligklagenævnet som udgangspunkt skal være skriftlig og  

 tilrettelægges således, at parterne ikke har behov for advokat.
Skriftlighed  

 bør dog ikke udelukke parterne fra at komme til orde.
Nævnets sekretariat  

 skal i nødvendigt omfang vejlede og hjælpe parter, der har behov herfor.  

 Boligklagenævnets afgørelser skal kunne indbringes for boligretten inden for  

 4 uger.
Boligrettens afgørelser skal i disse tilfælde ikke kunne indbringes  

 for landsretten.
Det foreslås, at der indføres regler, hvorefter en eller flere af  

 ejendommens øvrige lejere kan kræve, at en modvillig udlejer fører sag mod en  

 uefterrettelig lejer.
Tilsidesætter udlejer dette krav, foreslås, at udlejer  

 kan pålægges at betale en godtgørelse til en særlig boligmiljøkonto for  

 ejendommen.
Boligklagenævnet er omfattet af Folketingets Ombudsmands kompetence.
Det  

 kan i den forbindelse bemærkes, at de foreslåede boligklagenævn ikke har en  

 sådan domstolslignende karakter, at de af den grund må antages at falde  

 udenfor ombudsmandens kompetence.
Ad d Lovforslaget indeholder udover ovennævnte tre hovedpunkter nogle mere  

 enkeltstående forslag.
Herunder kan nævnes forslag om adgang for lejerne til  

 at forlange, at der opsættes dørtelefon i ejendommen eller ansættes et  

 autoriseret vagtselskab til på udlejerens vegne at føre tilsyn med ejendommen  

 samt adgang til at beskikke en advokat i boligretssager om opsigelse og  

 ophævelse af lejemål.
 Forsøgsordningen vil i sin helhed blive fulgt af Boligministeriet,  

 herunder bl.a. for at følge udvikling og konsekvenser for socialt truede  

 grupper.
Økonomiske og administrative konsekvenser Efter forslaget skal boligklagenævnene sekretariat betjenes af  

 statsamterne.
Det foreslås således, at lokaler og sekretariat for  

 boligklagenævnene stilles til rådighed af statsamterne på samme måde som for  

 De Sociale Ankenævn og på samme måde, som f.eks. kommunerne stiller lokaler  

 og medhjælp til rådighed for huslejenævnene.
Lokaleudgifter og lønudgifter  

 forventes hermed at kunne minimeres ved en vis samdrift med hensyn til  

 personale og lokaler af boligklagenævn og andre amtslige organer.
Udgifterne  

 hertil afholdes af staten.
 Der foreligger ingen tilgængelige oplysninger om antallet af sager, der  

 kan forventes at skulle behandles af boligklagenævnene.
 Navnlig i en periode umiddelbart efter indførelse af nye regler skønnes  

 der at kunne forekomme store udsving i antallet af sager.
På den ene side må der således i en helt indledende fase, indtil  

 kendskabet til den nye ordning er udbredt, kunne forventes et ganske  

 begrænset antal sager.
På den anden side må der også i en periode herefter,  

 indtil praksis for sådanne sager er fastlagt, kunne forventes anlagt et noget  

 større antal sager med henblik på afprøvning af afgrænsningen af de typer af  

 adfærd, der medfører retsfølger.
Endelig forventes en betydelig geografisk spredning af  

 boligklagenævnssagerne.
I områder med mange store udlejningsbebyggelser må  

 således naturligt ventes et større antal sager end i landområder.
Hvis det antages, at der efter indkøringsperioden årligt vil blive rejst i  

 gennemsnit 1 sag pr. 1.000 private udlejningsboliger i etageejendomme og 1  

 sag pr. 500 almennyttige etageboliger, vil boligklagenævnene på landsplan  

 skulle behandle i størrelsesordenen 1.200 sager pr. år.
Hvis det yderligere  

 antages, at 40 pct. af disse sager vil blive rejst i Københavns og Århus  

 statsamter, vil de foreslåede boligklagenævn skulle behandle knap 500 sager  

 pr. år.
På baggrund af gennemsnitsudgifterne pr. sag for afgørelser i De Sociale  

 Ankenævn, i Revaliderings- og Pensionsnævnene skønnes  

 sekretariatsbehandlingen ved boligklagenævnene i gennemsnit at ville koste  

 2.800 kr. pr. sag (incl. husleje og overhead). Med knap 500 sager pr. år vil  

 statsamternes sekretariatsbetjening således medføre en udgift for  

 statsamterne på 1,3 mill. kr.
Den samlede udgift vil fordele sig på 3,5  

 årsværk a 300.000 kr. og godt 0,2 mill. kr. til øvrig drift.
Ifølge forslaget skal udlejer ved indbringelse af en sag betale et gebyr  

 på 300 kr. pr. sag.
For knap 500 sager vil der således være en indtægt på  

 godt 0,1 mill. kr., hvorved sekretariatsbetjeningen samlet vil medføre en  

 nettoudgift for statsamterne på 1,2 mill. kr.
Nettoudgiften afholdes ved  

 overførsel fra Boligministeriets ramme til Indenrigsministeriet.
Boligministeren kan i henhold til § 79 g, stk. 7 i forslagets § 1  

 fastsætte regler for vederlæggelse af nævnets medlemmer og mæglere, der  

 deltager i konfrontation efter § 79 b, stk. 1 i forslagets § 1. Det samlede  

 vederlag til nævnsmedlemmer og mæglere skønnes på baggrund af det forventede  

 sagstal at udgøre i størrelsesordenen 0,1 mill. kr. pr. år.
Udgiften afholdes  

 over Boligministeriets ramme.
 Samlet skønnes forslaget således med en betydelig usikkerhed at medføre en  

 statslig udgift på 1,4 mill. kr. (incl. husleje, overhead og vederlag),  

 hvoraf den delvise brugerbetaling skønnes at kunne finansiere 0,1 mill. kr.
Erhvervsøkonomiske konsekvenser Forslaget har ikke erhvervsøkonomiske konsekvenser.
Miljømæssige konsekvenser Forslaget forventes sammen med forslag fra Regeringens Byudvalg at kunne  

 medvirke til at forbedre belastede boligmiljøer.
 Forslaget ses ikke herudover at have miljømæssige konsekvenser.
EU-mæssige konsekvenser Forslaget ses ikke at have EU-retlige aspekter.
Oversigt over uacceptabel adfærd og foreslåede retsfølger Bemærkninger til de enkelte bestemmelser Til § 1 Til nr. 1 Som redegjort for i de almindelige bemærkninger foreslås - foreløbigt som  

 et 3-årigt forsøg i Københavns og Århus Amter, jf. §§ 4 og 5 - indført et nyt  

 kapitel i lejeloven om lejeres tilsidesættelse af god skik og orden.
 Det foreslåede kapitel har 3 hovedelementer:
 a) En uddybning af, hvilke forhold, der er så uacceptable, at de medfører  

 retsfølger for lejeren (§ 79 a).
 b) Mulighed for en række differentierede retsfølger for lejeren, således  

 at der - også ved mindre grov, men uacceptabel adfærd - kan pålægges mindre  

 indgribende men passende og hensigtsmæssige retsfølger ( § 79 b). Disse  

 retsfølger suppleres af en fortsat adgang til at opsige og ophæve lejemål ved  

 grovere uacceptabel adfærd.
c) Oprettelse af særlige boligklagenævn til behandling af sager om  

 husordensovertrædelser.
Meget grove overtrædelser, der skal kunne medføre  

 fortabelse af lejemålet, foreslås af retssikkerhedsmæssige grunde fortsat  

 behandlet ved boligretten.
Til § 79 a I § 79 a, stk. 1, foreslås nærmere beskrevet de forhold, der kan føre til  

 retsfølger for lejeren.
Bestemmelsen omfatter såvel de grovere forhold som den mindre grove men  

 dog uacceptable adfærd.
Bestemmelsen omfatter således i litra a-f og k de  

 grovere typer af adfærd, der enten efter § 79 b, stk. 2, kan føre til  

 opsigelse eller ophævelse af lejeforholdet eller efter omstændighederne efter  

 den foreslåede § 79 b, stk. 1, kan føre til mindre indgribende retsfølger.  

 Endvidere omfattes en række mindre grove forhold, der alene foreslås omfattet  

 af de mindre indgribende retsfølger efter § 79 b, stk. 1.
Det foreslås - som efter den i dag gældende lejelovs §§ 83, litra e, og  

 93, litra g, om opsigelse og ophævelse - som betingelse for at pålægge  

 retsfølger for en række af de anførte uacceptable forhold, at lejeren har  

 tilsidesat en advarsel (påmindelse) fra udlejer.
Det foreslås således ved  

 stk. 2, at lejeren ved adfærd efter litra b og d-k skal have modtaget og  

 tilsidesat en advarsel - og således være gjort bekendt med, at en bestemt  

 adfærd ikke tolereres - inden retsfølger kan pålægges.
Baggrunden herfor er,  

 at en påmindelse normalt findes at være en naturlig første reaktion på en  

 husordensovertrædelse forud for et eventuelt yderligere indgreb.
Samtidig ses  

 en sådan advarsel at være hensigtsmæssig af hensyn til såvel den  

 uefterrettelige lejer som udlejeren.
Lejeren får herved mulighed for på et  

 tidligt tidspunkt at standse en adfærd, som den pågældende måske enten ikke  

 har været bekendt med (f.eks. fordi den udøves af husstandsmedlemmer, når  

 lejeren ikke er hjemme), eller som lejeren ikke var klar over kunne være  

 generende for andre, og advarslen er hensigtsmæssig for udlejer, der herved  

 får et bedre grundlag for en eventuel senere sag, såfremt påmindelsen ikke i  

 sig selv fører til den uønskede adfærds ophør.
Ved de helt grove tilfælde af vold m.v., der efter den foreslåede § 79 b,  

 stk. 2, kan føre til opsigelse eller ophævelse af lejemålet, foreslås dog at  

 ophæve det absolutte lovkrav om påmindelse.
Der gives herved en bedre og mere  

 præcis vejledning for parterne end efter den gældende lejelovs § 93, stk. 1,  

 litra j, hvor boligretten i de konkrete tilfælde ved ikke nærmere angivne  

 meget grove overtrædelser har mulighed for at træffe afgørelse om, at  

 lejemålet skal ophæves, uanset at der ikke er givet påmindelse.
Baggrunden  

 herfor er, at en advarsel i meget grove tilfælde af vold, brandstiftelse og  

 lignende kan være unødigt forsinkende og krænkende for retssikkerheden.
I  

 disse helt særlige tilfælde vil grundlaget for en sag om ophævelse af  

 lejemålet være klart for såvel udlejeren som den uefterrettelige lejer, og  

 der kan være et væsentligt behov for kortest mulig sagsbehandlingstid med  

 henblik på hurtig fjernelse fra boligen af den voldelige lejer af hensyn til  

 de øvrige beboere.
 Det foreslås udtrykkeligt angivet, at reglerne om uacceptabel adfærd på  

 den ene side omfatter såvel adfærd udøvet af lejeren selv som af dennes  

 husstandsmedlemmer eller andre, som lejeren har givet adgang til det lejede,  

 og på den anden side omfatter såvel adfærd udøvet overfor udlejeren og dennes  

 ansatte som adfærd overfor beboere i ejendommen og disses gæster m.fl.
 Reglerne omfatter adfærd, der udøves i ejendommen, herunder på inden- og  

 udendørs fællesarealer.
 De forhold, der i bestemmelsen beskrives som uacceptable, er:
a) Vold og trusler om vold Den groveste uacceptable adfærd fra lejeres side vil efter forslaget som  

 efter den gældende lejelov fortsat typisk være vold eller trusler om vold  

 overfor ejendommens beboere m.fl., og overfor ejendommens ejer eller dennes  

 ansatte.
Enhver form for vold fra lejerens side kan efter forslaget medføre  

 retsfølger.
Dette gælder vold både med og uden våben eller andre redskaber  

 herunder slag og skub, kasten med redskaber og ved angreb fra husdyr.
Det  

 samme gælder såvel udtalte som stiltiende trusler om vold, herunder f.eks.  

 truende adfærd med husdyr.
b) Chikane (psykisk vold/terror) Grænsende til vold/trusler om vold angiver forslaget som uacceptabel  

 adfærd, der kan få følger for lejeren, adfærd, der kan betragtes som bevidst  

 chikane overfor øvrige lejere, udlejer etc.
Som chikane betegnes adfærd, som der hverken umiddelbart kan  

 karakteriseres som vold, fordi der ikke er berøring mellem parterne, eller  

 som trusler, fordi der ikke trues med fremtidige overgreb, men om en adfærd,  

 der i sig selv er generende og er udført netop med henblik på at være  

 generende for andre lejere eller udlejer.
Der kan f.eks. være tale om  

 forfølgelse af lejeren i opgange, konsekvent råben skældsord efter bestemte  

 personer, anbringelse af generende skriftlige henvendelser, uhumskheder eller  

 lignende ved lejerens dør, i brevkasse, på altan, i dennes pulterrum,  

 kælderrum eller lignende.
Også støj kan have en sådan karakter, at den må betragtes som chikane.
Det  

 kan således være tilfældet ved regelmæssig, meget stærk støj på ubekvemme  

 tidspunkter, der udøves alene eller primært for at genere andre beboere,  

 f.eks. fast tilbagevendende støj som høj musikafspilning i nattetimerne,  

 eventuelt, medens lejeren ikke selv er hjemme.
c) Farefremkaldende forhold Som farefremkaldende forhold betragtes f.eks. ildspåsættelse, kast med  

 knive eller andre farlige redskaber på arealer, hvor andre beboere færdes,  

 opbevaring af større mængder brændbare væsker eller eksplosivt materiale på  

 forkert måde eller i uacceptabel mængde.
Også dyrehold vil efter  

 omstændighederne kunne betragtes som farefremkaldende og kunne føre til  

 følger, hvis der er tale om farlige dyr, som f.eks. slanger, giftige insekter  

 el. lign.
Aggressive hunde vil selvsagt også kunne fremkalde fare.
d) Væsentligt generende støj Også støj, der ikke har karakter af bevidst chikane, foreslås at kunne  

 føre til retsfølger.
Støj kan optræde på flere uacceptable måder og på forskellige uacceptable  

 niveauer, der ved § 79 b, foreslås at kunne føre til retsfølger af forskellig  

 indgribende karakter.
Det foreslås således, at der i beskrivelsen i § 79 a af  

 uacceptabel adfærd skelnes mellem nærmere beskrevet væsentligt generende støj  

 af menneskelig, musikalsk eller anden mekanisk art, jf. litra d, og anden  

 generende støj, jf. nedenfor ad litra h.
 Som sådan væsentligt generende menneskelig støj beskrives i redegørelsen  

 fra arbejsgruppen om husordensovertrædelser (jf. de alm. bemærkninger)  

 gentagen uacceptabelt støjende menneskelig adfærd i form af råb, meget  

 højrøstet tale, trampen, kasten med genstande og lignende i boligen eller på  

 fællesarealer til væsentlig gene for ejendommens beboere, herunder hyppige  

 natlige fester med husspektakler eller langvarig overdreven kådhed.
 Som uacceptabel musikstøj beskrives tilbagevendende stærk musikstøj til  

 væsentlig gene for ejendommens beboere, herunder natlig musikstøj, samt  

 endvidere -bortset fra enkeltstående tilfælde - musikstøj betydeligt udover  

 et lydniveau, der er sædvanligt for almindelig aflytning af radio og TV,  

 herunder regelmæssig musikafspilning over dette lydniveau i længere perioder  

 også i dagtimerne.
Også anden uacceptabel stærk mekanisk støj til væsentlig gene for beboerne  

 falder ind under kategorien væsentligt generende støj.
Som sådan betegner  

 redegørelsen stærk maskinstøj i aften- eller nattetimer og usædvanligt  

 langvarig stærk maskinstøj fra værktøjsmaskiner og lignende (f.eks.  

 boremaskiner, slibemaskiner) også i dagtimer.
 De beskrevne typer af stærk støj vil udover støjniveauet typisk - men ikke  

 nødvendigvis altid - være karakteriseret ved en vis hensynsløshed eller  

 forsæt fra den støjende lejer, der må være klar over, at støjen er generende  

 for omgivelserne, men alligevel tilsidesætter hensynet til disse.
 Herudover foreslås som anført også, at anden generende hyppig støj, som  

 beskrevet nedenfor under litra h, skal kunne medføre retsfølger.
e) Materiel ødelæggelse Ved materiel ødelæggelse forstås bl.a. ødelæggelse af ejendommen og løsøre  

 anbragt i ejendommen eller på fællesarealer herunder i pulterrum, opgange og  

 parkeringsarealer for cykler og biler.
Materiel ødelæggelse vil efter den  

 foreslåede § 79 b kunne medføre retsfølger.
Vurderingen af, om der foreligger  

 materiel ødelæggelse, er ikke bundet af gerningsindholdet i straffelovens §  

 291 om hærværk.
 Der er tale om materiel ødelæggelse, uanset om det ødelagte tilhører  

 udlejeren, beboerne eller disses besøgende, og uanset om der er tale om  

 tegning og maling på eller anden ødelæggelse af de pågældende genstande.
f) Vanrøgt Også vanrøgt af det lejede og herunder af fællesarealer, foreslås  

 beskrevet som adfærd, der kan føre til retsfølger.
 Under kategorien vanrøgt henhører henkastning eller opbevaring i  

 betydeligt omfang af effekter og affald i boligen eller på fællesarealer, der  

 medfører ødelæggelse af ejendommen eller (væsentlige) gener, f.eks. lugt  

 eller anden ødelæggelse af boligmiljøet for de øvrige beboere til følge.
g) Grove husdyrgener Ligesom med hensyn til støj foreslås, at husdyrgener beskrives i flere  

 kategorier, der hver især kan medføre retsfølger af forskellig hårdhed, jf. §  

 79 b.
 Som adfærd i forbindelse med husdyr, der skal kunne medføre betydelige  

 retsfølger, beskrives i bestemmelsen husdyrhold, der - uanset om husdyrhold  

 er tilladt i henhold til husorden/lejeaftale - på grund af støj, lugt,  

 uhumskhed, fare- og/eller frygtfremkaldelse er til væsentlig gene for  

 ejendommens beboere.
h) Anden uacceptabel støj Også anden støj, som er generende uden at være væsentligt generende støj  

 omfattet af de i den foreslåede litra d nævnte kategorier, foreslås som  

 anført at kunne medføre mildere retsfølger, jf. § 79 b, stk. 3, i det omfang,  

 den er til gene for ejendommens øvrige beboere.
i) Generende husdyrhold Husdyrhold, der ved hyppig/regelmæssig støj, lugt eller på anden måde er  

 til gene for beboerne foreslås at kunne føre til retsfølger, dog af  

 forholdsvis mindre indgribende karakter, jf. § 79 b, stk. 3, også selv om  

 husdyrhold som sådan ikke er i strid med ejendommens husorden/lejeaftalen, og  

 selv om der ikke er tale om så væsentlige gener som anført under litra f.
j) Husdyrhold i strid med lejeaftale/husorden Det foreslås udtrykkeligt angivet i bestemmelsen, at husdyrhold i strid  

 med lejeaftalen/husordenen, fortsat bør kunne indebære retsfølger, også når  

 husdyrholdet ikke konkret er til gene for beboere eller ejendom.
k) Anden uacceptabel adfærd Det foreslås endelig, at lejelovens bestemmelser om uacceptabel adfærd  

 skal indeholde en bestemmelse, hvorefter anden - mindre typisk - adfærd af  

 generende karakter, kan føre til retsfølger.
Bestemmelsen vil bl.a. omfatte  

 generende overtrædelser af en ejendoms husordensbestemmelser om andre forhold  

 end beskrevet i litra a-j, i det omfang husordenen er kontraktligt bindende.
Udlejeren kan udover de foreslåede lovbestemmelser i en husorden fastsætte  

 nærmere ordensregler for adfærd i ejendommen jf. lejelovens § 27 og herunder  

 redegøre for mere individuelle forhold i bebyggelsen.
Er der valgt  

 beboerrepræsentanter i ejendommen kan et beboermøde ligeledes vedtage en  

 husorden.
Til § 79 b Som anført i de almindelige bemærkninger er lejelovens gældende register  

 af retsfølger utilstrækkeligt, idet de mulige retsfølger i dag alene omfatter  

 ophævelse eller opsigelse af lejemålet, og alternativet hertil er derfor, at  

 lejernes øvrige uacceptable adfærd eventuelt slet ikke får retsfølger.
 Det foreslås på denne baggrund i en ny bestemmelse i lejeloven at  

 fastlægge en bred vifte af mulige retsfølger, således at der kan fastsættes  

 en eller flere kombinerede retsfølger afpasset efter de konkret foreliggende  

 forhold.
 Hensigten med disse flere nye typer af retsfølger er at bringe den  

 uacceptable adfærd til ophør og forebygge fortsættelse og udvikling heraf i  

 negativ retning, således at den generende lejer så vidt muligt kan bevare sin  

 bolig uden fremover at være til gene for ejendommen eller beboerne.
 Det foreslås, at der for de enkelte typer af overtrædelser (jf. den  

 foreslåede § 79 a) bør være adgang til differentierede retsfølger afpasset  

 efter den konkrete situation.
For de sædvanligvis meget grove forhold som vold og farefremkaldende  

 forhold og den meget grove støj, jf. § 79 a, stk.1, litra a-f samt k,  

 foreslås således som et maksimum adgang efter den foreslåede § 79 b, stk. 2,  

 jf. stk. 3, til at pålægge lejeren at fraflytte det lejede.
Der vil  

 imidlertid også efter den foreslåede § 79 b, stk. 1, være mulighed for i  

 stedet at pålægge lejeren mindre indgribende retsfølger, såfremt dette i det  

 konkrete tilfælde findes tilstrækkeligt og rimeligt, f.eks. i visse tilfælde,  

 hvor lejerens overtrædelse har været uforsætlig.
For mindre overtrædelser foreslås også et bredt spektrum af retsfølger,  

 men med en lavere overgrænse for hvor indgribende retsfølger, lejeren kan  

 pålægges.
For nogle overtrædelser foreslås således adgang til at anvende en  

 eller flere af samtlige mulige retsfølger efter § 79 b, stk. 1, jf.  

 indledningen til bestemmelsens stk. 1, og stk. 3, mens der for enkelte mindre  

 overtrædelser foreslås en yderligere begrænsning.
Den myndighed, der træffer afgørelse om retsfølger, dvs. boligretten eller  

 boligklagenævnet (jf. den foreslåede § 79 f) skal således i den konkrete sag  

 kunne vælge den eller de retsfølger indenfor et register, der findes mest  

 hensigtsmæssig og effektiv i den konkrete sag.
Dog foreslås ved stk. 4, at  

 lejere, der fradømmes boligen, ikke tillige kan pålægges andre retsfølger end  

 økonomisk kompensation.
De foreslåede bestemmelser om retsfølgernes art vil som de øvrige  

 bestemmelser i det foreslåede kapitel XII A i lejeloven gælde alle typer af  

 byggeri og alle typer af lejemål i de to forsøgsamter.
Alle typer af  

 retsfølger kan således principielt tages i brug i alle lejemål.
Det  

 forudsættes imidlertid, at der i den enkelte afgørelse tages hensyn til ikke  

 blot, hvilke retsfølger der vil have den bedste effekt overfor den pågældende  

 lejer og dermed for de øvrige beboere, men også hvilke retsfølger der reelt  

 er mulighed for at håndhæve i den pågældende ejendom.
 De typer af retsfølger, der foreslås er følgende:
 1) Fortabelse af bolig (§ 79 b, stk. 2).
 Som anført foreslås fortsat adgang til - i de tilfælde hvor lejerens  

 flytning findes påkrævet - at ophæve eller opsige lejemål ved grove  

 husordenskrænkelser, nemlig ved vold og trusler om vold, ved chikane (psykisk  

 vold), ved farefremkaldende forhold, ved væsentligt generende støj, ved  

 hærværk og ved vanrøgt, jf. § 79 a, stk. 1, litra a-f samt litra k.
 Hjemmelen til at opsige og ophæve lejemål efter forsøgsordningen  

 vedrørende husordensovertrædelser foreslås fastsat i § 79 b, stk. 2, hvori  

 udtrykkeligt henvises til netop de typer af uacceptabel adfærd, angivet i §  

 79 a, der kan føre til fortabelse af lejemålet.
 Det foreslås ved § 79 b, stk. 7, at de gældende formelle regler i §§ 86,  

 87 og 95 for opsigelse og ophævelse af lejemål også skal gælde i forbindelse  

 med tilsidesættelse af god skik og orden, jf. § 79 b, stk. 2. Det gælder  

 således med hensyn til opsigelsesvarsel, formkrav til opsigelsen, herunder  

 lejerens indsigelsesret, lejerens fraflytningsforpligtelse og udlejerens  

 genudlejningsforpligtelse.
 Opsigelse og ophævelse forelås efter § 79 b, stk. 2, at kunne anvendes i  

 følgende grove adfærdstyper:
a.
Vold og trusler om vold, jf. § 79 a, stk. 1, litra a.
b.
Chikane, jf. § 79 a, stk. 1, litra b.
c.
Farefremkaldende forhold, jf. § 79 a, stk. 1, litra c.
d.
Støj til væsentlig gene , jf. § 79 a, stk. 1, litra d.
 e. Ødelæggelse, jf. § 79 a, stk. 1, litra e.
f.
Vanrøgt, jf. § 79 a, stk. 1, litra f.
f.
Anden tilsvarende grov og uacceptabel adfærd til gene, jf. § 79 a,  

 litra k.
h.
Manglende overholdelse af en pålagt retsfølge, herunder overtrædelse af  

 vilkår fastsat i en afgørelse om betinget frakendelse af boligen, jf. nærmere  

 nedenfor ad § 79 c.
 2) Betinget opsigelse af lejemål (§ 79 b, stk. 1, litra a).
 Som alternativ til den umiddelbare fortabelse af lejemålet foreslås  

 betinget opsigelse af boligen som en på den ene side meget indgribende men på  

 den anden side også effektivt forebyggende retsfølge.
Ved betinget opsigelse rakendelse af boligen forstås efter lovforslaget en  

 afgørelse om, at senere overtrædelse af nærmere fastsatte vilkår fører til  

 fortabelse af boligen.
Dette indebærer således - hvis udlejeren overfor  

 boligretten beviser, at vilkåret er overtrådt - at lejemålet normalt  

 betragtes som misligholdt, og at lejeren herefter må fraflytte.
Træffes der  

 afgørelse om, at en betinget opsigelse af boligen kommer til udløsning, må  

 boligretten samtidig tage stilling til de nærmere vilkår for lejemålets  

 fraflytning.
Boligretten vil dog også have mulighed for at træffe afgørelse  

 om, at en anden og mindre indgribende retsfølge tages i anvendelse, jf. den  

 foreslåede § 79 c.
 De vilkår vedrørende adfærden i det lejede, der kan fastsættes i  

 forbindelse med en betinget opsigelse af boligen, foreslås at kunne være af  

 forskelligartet karakter.
Det kan herunder efter forslaget fastsættes som vilkår, at lejeren ikke  

 gentager den pågældende adfærd og/eller overtræder andre af lovens  

 adfærdsbestemmelser, jf. den foreslåede § 79 a.
Om gentagelse uden  

 forudgående betinget opsigelse af boligen henvises til den foreslåede § 79 b,  

 stk. 5.
Herudover skal kunne stilles vilkår af forebyggende karakter, som f.eks.  

 at lejeren fjerner musikinstrumenter eller husdyr fra boligen, foretager  

 lettere former for lydisolering (f.eks. tæpper på gulve) m.v.
Også aftaler om  

 f.eks. deltagelse i sociale aktiviteter i tilknytning til beboerrådgivning i  

 ejendommen, socialforvaltning, skole, politi eller lignende kan indgås.
Der  

 kan i tilknytning til en betinget opsigelse også indgås aftaler om f.eks.  

 frivillig behandling mod misbrug af narkotika eller alkohol eller lign.  

 Sådanne aftaler kan imidlertid ikke indgå direkte i vilkårene for den  

 betingede opsigelse med den virkning, at misligholdelse af en sådan aftale i  

 sig selv fører til, at den betingede opsigelse kommer til udløsning.
 Betinget opsigelse af boligen foreslås efter § 79 b, stk. 1, jf. stk. 3,  

 at kunne anvendes i følgende tilfælde:
a.
Vold og trusler om vold, jf. § 79 a, stk. 1, litra a.
b.
Chikane, jf. § 79 a, stk. 1, litra b.
c.
Farefremkaldende forhold, jf. § 79 a, stk. 1, litra c.
d.
Støj til væsentlig gene , jf. § 79 a, stk. 1, litra d.
 e. Ødelæggelse, jf. § 79 a, stk. 1, litra e.
f.
Vanrøgt, jf. § 79 a, stk. 1, litra f.
g.
Væsentlig generende husdyrhold, jf. § 79 a, stk. 1, litra g.
h.
Anden tilsvarende grov og uacceptabel adfærd til væsentlig gene, jf. §  

 79 a, stk. 1, litra j.
i.
Husdyrhold i strid med lejeaftalen/husordenen, jf. § 79 a, litra k.
j.
Manglende overholdelse af en pålagt retsfølge, jf. § 79 c.
 Blandt de områder, hvor betinget opsigelse navnlig vil kunne være  

 anvendelig, kan anføres støj til væsentlig gene, ødelæggelse, væsentligt  

 generende husdyrhold, vanrøgt, og husdyrhold i strid med  

 lejeaftalen/husordenen.
 3) Flytning til anden bolig (§ 79 b, stk. 1, litra b).
 Som en mulig retsfølge til anvendelse f.eks. i tilfælde, hvor der nok er  

 tale om grov adfærd fra lejerens side, men hvor denne er forstærket af  

 modsætningsforhold mellem lejerne i ejendommen eller lignende, f.eks. på  

 grund af alders- eller kulturforskelle, foreslås adgang til at pålægge  

 lejeren at flytte til en anden bolig.
 En sådan retsfølge kræver for at være mindre indgribende end umiddelbar  

 fortabelse af boligen, at en sådan anden passende bolig kan stilles til  

 rådighed af udlejer eller af kommunen, f.eks. via dennes anvisningsret i  

 privat og almennyttigt byggeri.
 Flytning til anden bolig kan således i sagens natur kun blive en retsfølge  

 for lejeren i forbindelse med forligsmæssige løsninger, idet ordningen på den  

 ene side forudsætter, at den hidtidige udlejer eller kommunen faktisk i  

 forbindelse med afgørelsen medvirker ved at stille en ny bolig til rådighed,  

 og på den anden side forudsætter, at lejeren accepterer den tilbudte bolig.  

 Er dette ikke tilfældet, må der tages stilling til, om retsfølgen skal være  

 en - betinget eller ubetinget - fortabelse af den hidtidige bolig, eller om  

 en anden type retsfølge så findes mere hensigtsmæssig.
 Ordningen forudsættes administreret i overensstemmelse med Byudvalgets  

 formål således, at der ikke - til gene for andre lejere - sker en  

 koncentration af lejere, der har tilsidesat god skik og orden, i de boliger,  

 hvortil flytning kan finde sted.
 Det foreslås videre, at et krav om flytning til en anden passende, tilbudt  

 bolig skal kunne kombineres med en betinget frakendelse af denne nye bolig.
 Krav om flytning til en anden bolig foreslås ligesom betinget opsigelse  

 som en mulig retsfølge i følgende tilfælde:
a.
Vold og trusler om vold, jf. § 79 a, stk. 1, litra a.
b.
Chikane, jf. § 79 a, stk. 1, litra b.
c.
Farefremkaldende forhold, jf. § 79 a, stk. 1, litra c.
d.
Støj til væsentlig gene, jf. § 79 a, stk. 1, litra d.
 e. Ødelæggelse, jf. § 79 a, stk. 1, litra e.
f.
Vanrøgt, jf. § 79 a, stk. 1, litra f.
g.
Væsentlig generende husdyrhold, jf. § 79 a, stk. 1, litra g.
h.
Husdyrhold i strid med lejeaftalen/husordenen, jf. § 79 a, litra j.
i.
Anden tilsvarende grov og uacceptabel adfærd til væsentlig gene, jf. §  

 79 a, stk. 1, litra k.
j.
Manglende overholdelse af en pålagt retsfølge, jf. § 79 c.
 Som for betinget opsigelse forventes denne retsfølge især at kunne  

 anvendes ved støj til væsentlig gene, hærværk, væsentligt generende  

 husdyrhold, vanrøgt, og husdyrhold i strid med lejeaftalen/husordenen.
 4) Pålæg til lejeren om at søge anden bolig (§ 79 b, stk. 1, litra c).
 Som et alternativ i forhold til krav om flytning til en tilbudt bolig  

 foreslås, at det, hvis boligklagenævnet i en konkret sag finder det  

 hensigtsmæssigt, skal kunne pålægges en lejer selv at søge at bytte sin  

 lejlighed til en anden eller lade sig skrive på venteliste hos udlejeren til  

 en anden passende bolig.
Disse muligheder vurderes ikke i samme omfang som et krav om fraflytning  

 til en konkret tilbudt bolig at give en hurtig løsning på  

 husordensproblemerne omkring den hidtidige bolig.
Det findes herunder  

 vanskeligt at håndhæve krav om, at lejeren selv finder en byttebolig, idet  

 der kan opstå tvivl om, hvorvidt lejeren, når en byttelejlighed eller en  

 ledig lejlighed faktisk tilbydes, er forpligtet til at acceptere denne efter  

 dens karakter.
I praksis vil forslaget derfor først og fremmest kunne få  

 betydning i forbindelse med forligsmæssige løsninger.
 5) Økonomisk kompensation ( § 79 b, stk. 1, litra d).
 Det foreslås, at en lejer, der har overtrådt de gældende regler, skal  

 kunne pålægges at betale en ulempegodtgørelse i forbindelse med for eksempel  

 lugt- eller støjgener eller andre skader på boligmiljøet, som lejerne eller  

 udlejer har måttet tåle.
Det følger af almindelige erstatningsretlige regler, at erstatning for et  

 økonomisk tab vil kunne kræves af udlejer og/eller lejere, der har lidt et  

 sådant økonomisk tab i forbindelse med en lejers husordensovertrædelser.
Der  

 kan for eksempel være tale om udgifter til udbedring efter ødelæggelse eller  

 vanrøgt eller tabt arbejdsfortjeneste i forbindelse med voldelige overfald.
 Den godtgørelse, der foreslås efter § 79 b, stk. 1, litra d, er en mere  

 skønsmæssigt ansat ulempegodtgørelse beregnet i forhold til en ideel, d.v.s.  

 ikke-økonomisk skade.
Det foreslås ved stk. 6, at godtgørelsen kommer dem til gode, som har lidt  

 skaden, ved at den anvendes til forbedring af den ejendom, hvor de skadelidte  

 bor.
Det foreslås således, at godtgørelsesbeløbene indgår på en særlig  

 boligmiljøkonto for den enkelte ejendom til forbedring af boligmiljøet i  

 ejendommen, jf. også § 79 d.
 Det foreslås, at godtgørelsen skal kunne fastsættes som et engangsbeløb  

 eller som en løbende ydelse, der skal betales, så længe genen består, eller  

 så længe lejeren tilsidesætter andre vilkår fastsat efter § 79 b.
 Afgørelsen af, hvorvidt betingelserne for at opkræve en løbende ydelse er  

 bortfaldet, foreslås i tilfælde af uenighed mellem parterne at kunne  

 indbringes for boligretten af lejeren, jf. § 79 o.
 Økonomisk kompensation foreslås at kunne anvendes overfor følgende  

 overtrædelser:
a.
Vold og trusler om vold, jf. § 79 a, stk. 1, litra a.
b.
Chikane, jf. § 79 a, stk. 1, litra b.
c.
Farefremkaldende forhold, jf. § 79 a, stk. 1, litra c.
d.
Støj til væsentlig gene, jf. § 79 a, stk. 1, litra d.
 e. Ødelæggelse, jf. § 79 a, stk. 1, litra e.
f.
Vanrøgt, jf. § 79 a, stk. 1, litra g.
g.
Væsentligt generende husdyrhold, jf. § 79 a, stk. 1, litra g.
h.
Anden uacceptabel støj, jf. § 79 a, stk. 1, litra h.
i.
Generende husdyrhold, jf. § 79 a, stk. 1, litra i.
j.
Anden tilsvarende grov og uacceptabel adfærd til væsentlig gene, jf. §  

 79 a, stk. 1, litra k.
k.
Manglende overholdelse af en pålagt retsfølge, jf. § 79 c.
 De tilfælde, hvor retsfølgen forventes at være mest anvendelig, vurderes  

 dog at være støj til væsentlig gene, ødelæggelse, væsentligt generende  

 husdyrhold og vanrøgt.
 6) Arbejdspålæg ( § 79 b, stk. 1, litra e).
 Det foreslås, at pålæg om arbejde i ejendommen, så at sige en slags  

 »samfundstjeneste« i bebyggelsen, i konkrete tilfælde kan anvendes  

 som en relevant kompenserende og forebyggende retsfølge.
En sådan pligt kan f.eks. bestå i rengøring/istandsættelse af udøvet  

 ødelæggelse eller lignende relevante oprydningsopgaver i forbindelse med  

 f.eks. fælleshuse, legepladser eller andre fællesarealer, men også pålæg om  

 deltagelse i mere sociale og forebyggende aktiviteter foreslås at kunne indgå  

 som et led i registeret af retsfølger; f.eks. deltagelse i sociale eller  

 undervisningsmæssige aktiviteter i tilknytning til fælleslokaler og/eller  

 beboerrådgivning.
Også f.eks. aftaler om frivillig behandling mod misbrug vil  

 kunne indgås i tilknytning til et arbejdspålæg.
Som anført i bemærkningerne  

 ad betinget opsigelse vil tilsidesættelse af en sådan frivillig aftale dog  

 ikke i sig selv kunne betragtes som en tilsidesættelse af selve  

 arbejdspålægget, der kan føre til yderligere retsfølger efter § 79 c.
Arbejdspålæg vurderes kun at have relevans i bebyggelser, hvor udlejer  

 reelt har mulighed for håndhævelse heraf.
Dette kan f.eks. ske i tilknytning  

 til andet socialt arbejde, der udføres af beboerrådgivere eller lignende i  

 almennyttigt byggeri eller i privat - typisk kommunalt - byggeri, hvor  

 lignende foranstaltninger måtte forefindes.
Som for de øvrige retsfølger foreslås det at bero på den afgørende  

 myndigheds vurdering, hvorvidt arbejdspålæg vil være relevant og kunne  

 håndhæves i den konkrete sag.
Det foreslås derfor, at en sådan retsfølge  

 principielt kan anvendes generelt i følgende tilfælde:
a.
Vold og trusler om vold, jf. § 79 a, stk. 1, litra a.
b.
Chikane, jf. § 79 a, stk. 1, litra b.
c.
Farefremkaldende forhold, jf. § 79 a, stk. 1, litra c.
d.
Støj til væsentlig gene, jf. § 79 a, stk. 1, litra d.
 e. Ødelæggelse, jf. § 79 a, stk. 1, litra e.
f.
Vanrøgt, jf. § 79 a, stk. 1, litra g.
g.
Væsentlig generende husdyrhold, jf. § 79 a, stk. 1, litra g.
h.
Anden uacceptabel støj, jf. § 79 a, stk. 1, litra h.
i.
Generende husdyrhold, jf. § 79 a, stk. 1, litra i.
j.
Anden tilsvarende grov og uacceptabel adfærd til væsentlig gene, jf. §  

 79 a, stk. 1, litra k.
k.
Manglende overholdelse af en pålagt retsfølge, jf. § 79 c.
 7) Samtale/konfrontation (§ 79 b, stk. 1, litra f).
 En del husordensovertrædelser og lignende synes at skyldes en vis  

 fremmedgørelse, hvor lejerne ikke kender hinanden og/eller udlejer og derfor  

 ikke føler sig ansvarlig for at behandle det lejede, de fælles arealer og de  

 omgivende beboere rimeligt.
Som en retsfølge navnlig overfor mindre husordensovertrædelser men også  

 til anvendelse i kombination med andre retsfølger overfor grovere  

 overtrædelser foreslås på denne baggrund pålæg til lejeren om konfrontation i  

 form af et møde eller lignende med udlejer og/eller de lejere, der har klaget  

 over den pågældende eller andre relevante personer, og en samtale om den  

 uacceptable adfærd.
Mødet skal holdes med støtte fra en uvildig person,  

 mellemmand eller mægler, som kan sikre, at parterne hjælpes til en forståelse  

 af hinanden, således at konflikten løses, og parterne ikke bare låses fast i  

 positioner som klager og forurettet over for hinanden.
Nævnet udpeger en  

 sådan mægler.
Det kan f.eks. være en repræsentant for boligselskabet, en  

 beboerrådgiver, en repræsentant for en lejeorganisation eller en repræsentant  

 for socialforvaltningen.
Mægleren kan tillæges vederlag jf. den foreslåede §  

 79 g, stk. 7. Der henvises også til bemærkningerne til § 79 m.
 En sådan mindre indgribende retsfølge findes således ikke mindst ved de  

 mindre overtrædelser at kunne være forebyggende med henblik på at undgå  

 senere mere grove husordensovertrædelser.
 Konfrontation foreslås dog principielt at kunne anvendes ved alle typer af  

 overtrædelser.
 8) Advarsel/påmindelse ( § 79 b, stk. 1, litra g).
 Efter den gældende lejelov er det som udgangspunkt et krav for såvel  

 opsigelse som ophævelse af lejemål, at lejeren har fået en skriftlig  

 påmindelse om at standse sin ulovlige adfærd.
 Som det fremgår af § 79 a, stk. 2, foreslås, at en sådan  

 advarsel/påmindelse efter loven som hovedregel fortsat skal være en formel  

 betingelse for, at en retsfølge kan pålægges lejeren.
 Herudover foreslås, at en advarsel/påmindelse bør kunne gives lejerne af  

 den kompetente myndighed, dvs. boligret eller boligklagenævn, som en mindre  

 retsfølge end en betinget frakendelse af boligen, men med den effekt at  

 gentagelse af den generende adfærd eller af anden adfærd i strid med  

 adfærdsreglerne i lejeloven eller eventuelt i husorden kan føre til en  

 strengere retsfølge, jf. nedenfor ad § 79 b, stk. 5.
 En sådan advarsel vil kunne udstedes i tilknytning til en eller flere af  

 de ovenfor nævnte retsfølger, der ikke fører til fortabelse af boligen og vil  

 hermed udover pålæg om fremtidig overholdelse af adfærdsbestemmelserne også  

 kunne omfatte f.eks. pålæg om deltagelse i forebyggende aktiviteter.
 Advarsel foreslås som konfrontation principielt at kunne anvendes ved alle  

 typer af overtrædelser.
 Som selvstændig retsfølge findes samtale typisk at kunne anvendes overfor  

 mindre grov uacceptabel støj, generende husdyrhold, husdyrhold i strid med  

 lejeaftalen og andre mindre overtrædelser.
 9) Retsfølger ved gentagelse (§ 79 b, stk. 5).
 Det foreslås, at retsfølgerne i forbindelse med gentagne overtrædelser af  

 lejelovens adfærdsbestemmelser bør være afhængige dels af den senere  

 overtrædelses karakter, dels af tidligere overtrædelsers karakter og de i  

 forbindelse hermed pålagte retsfølger, idet gentagelsen bør give mulighed for  

 et bredt udvalg af retsfølger.
 I stk. 5 foreslås således, at en lejer, der indenfor de seneste 3 år er  

 pålagt en retsfølge efter bestemmelserne som følge af uacceptabel adfærd i  

 den pågældende bolig, i gentagelsestilfælde skal kunne pålægges også  

 strengere retsfølger, end der ville blive tale om, hvis forholdet stod alene.
En sådan gentagelsesbestemmelse vil give mulighed for, at en lejer, der  

 tidligere har fået pålagt f.eks. økonomisk kompensation eller deltagelse i  

 bestemte sociale aktiviteter som følge af uacceptabel adfærd som støj eller  

 lignende, kan opsiges ved en senere ligeledes lidt mindre grov overtrædelse  

 f.eks. husdyrgener.
Opsigelse skal således kunne ske, uanset at den senere  

 overtrædelse ikke i sig selv kan føre til denne retsfølge, uanset at de  

 tidligere stillede vilkår er fulgt, og uanset at der ikke tidligere er  

 truffet afgørelse om betinget opsigelse af boligen.
 Når den tidligere overtrædelse ikke har været så grov, at der er truffet  

 afgørelse om en betinget frakendelse af boligen, kræver pålæg om umiddelbar  

 fortabelse af boligen på grund af den efterfølgende overtrædelse imidlertid,  

 at boligretten skal tage stilling ikke blot til, om der er sket overtrædelse,  

 der kan indebære en retsfølge for lejeren, men også om den nye overtrædelse  

 set i sammenhæng med den eller de tidligere overtrædelser giver anledning til  

 denne indgribende retsfølge.
Til § 79 c Undlader en lejer at efterleve en afgørelse om en eller flere retsfølger  

 efter § 79 b, foreslås, at lejemålet kan opsiges eller ophæves efter § 79 b,  

 stk. 2, eller at lejeren i stedet kan pålægges en eller flere andre  

 retsfølger efter § 79 b, stk. 1.
 Finder udlejer, at tilsidesættelsen af en klagenævnsafgørelse indebærer en  

 misligholdelse, og at den bør føre til lejemålets ophør eller andre - mindre  

 vidtgående - retsfølger, skal sagen indbringes for boligretten med påstand  

 herom, jf. § 79 o.
 Såfremt nævnet har pålagt lejeren en handle- eller undladelsespligt som  

 retsfølge, indgår opfyldelsen af denne som en integreret del af  

 lejekontrakten således, at manglende overholdelse af pligten normalt  

 betragtes som en væsentlig misligholdelse af lejeaftalen, der vil kunne  

 begrunde lejemålets ophør.
Betaling af en godtgørelse foreslås udtrykkeligt anført som pligtig  

 pengeydelse i lejeforholdet, jf. lejelovens § 93, stk.1, litra a, der kan  

 føre til lejemålets ophævelse.
Såfremt misligholdelsen består i undladelse af  

 at betale et skyldigt pengebeløb, kan sagen tillige indbringes for  

 fogedretten.
Boligretten vil i forbindelse med en sag om manglende efterlevelse af  

 retsfølger kunne foretage en prøvelse af boligklagenævnets afgørelse, for så  

 vidt en sådan domstolsprøvelse ikke allerede har fundet sted ved appel af  

 afgørelsen.
Fremmes sagen som en umiddelbar fogedforretning på grundlag af  

 lejers misligholdelse af en økonomisk forpligtelse - og ikke på grundlag af  

 en boligretsdom - vil også fogedretten kunne foretage en sådan prøvelse,  

 inden for de særlige, begrænsede rammer for fogedrettens virksomhed.
Finder  

 fogedretten, at en prøvelse af sagen vil medføre bevisførelse m.v., der  

 ligger ud over, hvad der kan finde sted for fogedretten, må sagen henvises  

 til boligretten.
 I tilfælde, hvor lejeren har taget bekræftende til genmæle, d.v.s.  

 tilslutter sig klagerens påstand, eller der foreligger et forlig tiltrådt af  

 begge parter, vil der kun undtagelsesvis blive tale om en prøvelse af det  

 oprindelige retlige grundlag for påstanden om, at lejemålet skal bringes til  

 ophør.
 Boligretten eller fogedrettens behandling af sagen skal derfor især samle  

 sig om spørgsmålet, om der foreligger en misligholdelse af lejekontrakten ved  

 den efterfølgende tilsidesættelse af nævnets afgørelse.
 Bevismæssigt vil det formentlig typisk være for-holdsvis enkelt at  

 godtgøre, om de i nævnskendelsen anførte bestemmelser er blevet efterlevet.
 For at undgå urimelige følger af relativt beskedne husordensovertrædelser  

 foreslås, at boligretten i disse tilfælde bør kunne undlade at bringe  

 lejemålet til ophør og i stedet gribe til anvendelse af en mildere retsfølge,  

 også i tilfælde, hvor der ikke er nedlagt påstand herom.
Til § 79 d I § 79 b, stk. 1, litra d, foreslås, at en lejer, der har tilsidesat god  

 skik og orden i en ejendom, skal kunne pålægges at betale en  

 ulempegodtgørelse for skader på boligmiljøet, som lejerne eller udlejer har  

 måttet tåle.
Det er endvidere foreslået, at en sådan godtgørelse skal  

 indbetales på en særlig boligmiljøkonto for ejendommen.
 Til samme konto kan en udlejer, der undlader at anlægge sag mod en  

 uefterrettelig lejer, pålægges at betale, jf. den foreslåede § 79 f, stk. 2.
 Ved nærværende bestemmelse foreslås, at beløbet på kontoen i samråd mellem  

 udlejer og beboerrepræsentanter (eller et flertal af lejerne, hvor der ikke  

 er beboerrepræsentanter), skal kunne anvendes til forbedringer af  

 boligmiljøet, for eksempel til indretning af fællesarealer.
Ordningen foreslås udformet således, at udlejeren (regnskabsmæssigt) skal  

 oprette en sådan konto første gang en lejer eller udlejer selv pålægges at  

 betale hertil.
Udlejeren skal orientere beboerrepræsentanterne (eller  

 lejerne) om alle indbetalinger til en sådan konto.
Udlejeren kan anvende  

 beløb fra kontoen med tilslutning fra beboerrepræsentanterne eller et flertal  

 af lejerne.
Såvel udlejer som lejere kan tage initiativ til anvendelsen af  

 indestående beløb.
Anvendelsen forudsætter som udgangspunkt enighed, idet  

 såvel lejere som udlejer efter forslaget kan afvise anvendelse af indestående  

 beløb.
Det foreslås dog, at uenighed om anvendelsen for privat  

 udlejningsbyggeri i regulerede kommuner kan afgøres af huslejenævnet, jf.  

 lovforslagets § 2, og i uregulerede kommuner af boligretten.
 De beløb, der indbetales til en sådan konto, forventes dog i sagens natur  

 at blive begrænsede.
For det almennyttige byggeri vil anvendelse af kontoen skulle ske i samråd  

 med afdelingsbestyrelsen.
Afgørelsen af eventuel uenighed vil henhøre under  

 kommunalbestyrelsen.
Til § 79 e Det foreslås, at et flertal af lejerne på et beboermøde efter de regler om  

 beslutninger på beboermøde, der er fastsat i bekendtgørelse om  

 beboerrepræsentation, (jf. bekg. nr. 1031 af 14. december 1994) skal kunne  

 beslutte, at udlejer skal abonnere på et vagtselskab.
Et sådant selskab skal  

 efter lov om vagtvirksomhed være autoriseret.
En sådan vagt kan føre tilsyn  

 med ejendommen i aften- og nattetimer og kan på udlejers vegne foretage  

 registrering af støjende adfærd i bebyggelsen eller lignende og registrering  

 af henvendelser fra andre beboere om støjgener.
Det vil i de enkelte  

 bebyggelser kunne vurderes, om der er mulighed for, at et sådant vagtselskab  

 eventuelt på udlejers vegne kan foretage samtaler med støjende lejere  

 umiddelbart i forbindelse med, at støjen forekommer.
 Det foreslås endvidere, at lejerne skal kunne beslutte, at ejendommen skal  

 forsynes med dørtelefon.
Udlejeren kan kræve sine udgifter til vagtordning og dørtelefon refunderet  

 fra lejerne i lejen.
Indeholdelse og regulering af sådanne udgifter i lejen i  

 privat udlejningsbyggeri i uregulerede kommuner foreslås at kunne ske efter  

 lejelovens § 51. Med hensyn til almennyttigt byggeri henvises til forslagets  

 § 3.
Udlejeren kan modsætte sig gennemførelse af lejernes beslutninger, hvis de  

 ikke efter ejendommens forhold kan anses for at være rimelige og  

 hensigtsmæssige bl.a. af økonomiske grunde.
Lejerne kan indbringe en udlejers  

 afslag for boligretten.
I regulerede kommuner foreslås, jf. § 2, at  

 spørgsmålet kan indbringes til afgørelse i huslejenævnet.
 Beboerrepræsentanterne har herudover efter den gældende lejelovs § 65,  

 litra d, mulighed for at foreslå gennemførelse af andre forbedringer når der  

 samtidig anvises mulighed for finansiering til dækning af de driftsudgifter,  

 der følger af forbedringens gennemførelse.
 For almennyttigt byggeri foreslås, at lejerne kan træffe beslutning om  

 ansættelse af vagtselskaber efter de almindelige beboerdemokratiske regler,  

 jf. lovforslagets § 3. Afdelingsbestyrelsen kan allerede efter de gældende  

 regler træffe beslutning om, at der i ejendommen skal foretages rimelige  

 moderniserings- og forbedringsarbejder, som f.eks. opsætning af dørtelefon.
Til § 79 f Som anført i de almindelige bemærkninger, foreslås, at der - foreløbig som  

 et 3-årigt forsøg for Københavns og Århus Amter, jf. §§ 4 og 5 - oprettes  

 særlige boligklagenævn til behandling af sager om husordensovertrædelser, jf.  

 nærmere nedenfor ad § 79 g ff.
Formålet med oprettelse af boligklagenævn er dels at tilvejebringe et  

 forum, hvor klager, som ikke i dag indbringes for boligretten, kan behandles  

 og afgøres, dels at muliggøre en hurtigere og mere fleksibel sagsbehandling,  

 end det er muligt ved boligretterne.
Endelig vil sådanne nævn formentlig i et  

 vist - beskedent - omfang kunne aflaste boligretterne.
Tanken om boligklagenævn skal endvidere ses i lyset af forslaget om  

 indførelse af et mere nuanceret system af reaktionsmuligheder ved  

 overtrædelse af husordenen, således at valget ikke længere står mellem at  

 undlade retsfølger, eller at bringe lejeforholdet til ophør.
Herved opnås det  

 også, at udlejer kan reagere på misligholdelser af lejeforholdet, som ikke  

 kan betegnes som så væsentlige, at de kan medføre lejemålets opsigelse eller  

 ophævelse.
 Såfremt udlejer finder, at en misligholdelse af lejekontrakten ikke bør  

 medføre lejers fraflytning, eller hvis udlejer skønner, at det ikke vil kunne  

 blive følgen, fordi misligholdelsen ikke er væsentlig, foreslås således ved §  

 79 f, stk. 1, at sagen skal kunne indbringes for et boligklagenævn.  

 Boligklagenævnet foreslås således at kunne træffe afgørelse om retsfølger  

 efter § 79 b, stk. 1, men ikke om opsigelse eller ophævelse efter § 79 b,  

 stk. 2.
 Det foreslås af retssikkerhedsmæssige årsager, at sager om  

 husordensovertrædelser, hvor der er nedlagt påstand om, at lejeren mister sit  

 lejemål, jf. den foreslåede § 79 b, stk. 2, som opsigelser hidtil skal  

 behandles ved boligretten.
 Videre foreslås ved § 79 f, stk. 1, at boligretten i øvrigt fortsat skal  

 kunne behandle alle sager om husordensovertrædelser, det vil sige også sager  

 om mindre grove overtrædelser, der efter den foreslåede § 79 b kun kan føre  

 til mindre retsfølger, såfremt den sagsøgende udlejer ønsker, at sagen skal  

 anlægges som en boligretssag.
Sag om husordensovertrædelser indbringes efter forslaget for nævnet eller  

 boligretten af udlejer.
En sag om, at godtgørelse ikke længere skal betales,  

 fordi betingelserne herfor ikke længere er opfyldt skal således efter  

 forslaget altid anlægges ved boligretten, jf. § 79 o.
 Der foreslås indført regler, hvorefter en eller flere af ejendommens  

 øvrige lejere kan kræve, at en modvillig udlejer fører sag mod en  

 uefterrettelig lejer, eller giver denne en advarsel om at standse uacceptabel  

 adfærd, jf. den foreslåede § 79 a, stk. 2. Tilsidesætter udlejer dette krav,  

 foreslås, at udlejer kan pålægges at betale en godtgørelse, fastsat efter  

 genernes art og omfang for lejerne, til en særlig boligmiljøkonto til fordel  

 for de lejere, der må bære ulemperne fra den lejer, som udlejer ikke søger  

 pålagt retsfølger.
En sådan hensættelsesbyrde foreslås at kunne pålægges udlejer som en  

 vedvarende betaling, indtil udlejer retter for sig.
For at undgå, at  

 boligklagenævnets medlemmer bliver inhabile ved behandlingen af en  

 efterfølgende klage fra en udlejer, som har fået pålæg om at føre sag mod en  

 lejer, foreslås, at sager om pålæg til udlejere alene bør føres for  

 boligretten.
Herved sikres også, at afgørelsen om, at udlejer skal betale til  

 boligmiljøkontoen, kan tvangsfuldbyrdes over for udlejer.
Boligretten skal  

 således i sin dom dels træffe afgørelse om, hvorvidt udlejer i det konkrete  

 tilfælde har pligt til at anlægge sag mod en uefterrettelig lejer, dels -  

 hvis en sådan pligt fastslås - afgøre, hvilken godtgørelse udlejeren skal  

 betale, hvis pålægget om at føre sag/meddele advarsel ikke følges.
 En afgørelse om betaling af godtgørelse til ejendommens miljøkonto berører  

 ikke den enkelte lejers mulighed for eventuelt at få nedsat lejen, hvis en  

 generende lejers adfærd - f.eks. permanent støj - nedsætter det lejedes værdi  

 for lejeren.
Til § 79 g For at sikre en geografisk spredning af boligklagenævnene af hensyn til  

 brugerne foreslås, at boligklagenævn oprettes som regionale nævn.
Herved  

 opnås også en lokal tilknytning og et lokalkendskab, som må antages at være  

 af betydning ved sagernes afgørelse.
Det foreslås som anført som en  

 forsøgsordning, at der oprettes et nævn i hver af Københavns og Århus Amter.
 Det foreslås, at der til klagenævnet knyttes repræsentanter for  

 boligmarkedet og de sociale myndigheder.
Det foreslås, at hvert nævn sammensættes af fem medlemmer.
Statsamtmanden  

 er formand såfremt denne har bestået juridisk kandidateksamen.
Er dette ikke  

 tilfældet, beskikker statsamtmanden som formand en jurist ansat i det  

 pågældende statsamt.
Tre medlemmer der er sagkyndige vedrørende  

 boligmarkedsforhold (udlejningsbyggeri) udpeges efter indstilling fra  

 henholdsvis lejerorganisationer, udlejerorganisationer og Boligselskabernes  

 Landsforening et medlem, der er sagkyndigt vedrørende sociale forhold udpeges  

 efter indstilling fra kommuneforeningen i amtet.
 Medlemmer og suppleanter beskikkes efter forslaget af boligministeren for  

 indtil tre år (forsøgsperiodens længde) efter indstilling fra de relevante  

 myndigheder, organisationer m.v.
 Suppleanter indtræder når det beskikkede medlem har almindeligt forfald.
Det foreslås, at boligministeren fastsætter en forretningsorden for nævnet  

 med nærmere regler for dets virksomhed, jf. også §§ 79 j-79 m og  

 bemærkningerne hertil, herunder regler for, at sager, der er åbenlyst  

 ubegrundede kan afvises af formanden.
Endvidere foreslås, at boligministeren  

 kan fastsætte regler om vederlag til nævnets medlemmer.
Til § 79 h Det foreslås, at medlemmer og suppleanter i øvrigt skal opfylde samme  

 betingelser med hensyn til myndighed, habilitet m.v. som  

 huslejenævnsmedlemmer og lægdommere ved boligretten, og at de samme  

 fritagelsesbestemmelser skal gælde.
Dog foreslås ikke straf for udeblivelse.
Til § 79 i Det foreslås, som det gælder for f.eks. det sociale ankenævn, at  

 statsamtet stiller lokaler og sekretariat til boligklagenævnenes rådighed, og  

 at staten afholder nævnenes driftsudgifter.
Der henvises herom nærmere til de  

 økonomiske bemærkninger.
Til § 79 j Det foreslås, at indbringelse af sager for boligklagenævnet skal ske  

 skriftligt, og at proceduren for sagsbehandlingen i vidt omfang skal svare  

 til proceduren for huslejenævn.
Dog foreslås en udvidet vejledningspligt for  

 boligklagenævnet, jf. § 79 l, stk. 4.
 Som anført i de økonomiske bemærkninger foreslås en delvis brugerbetaling  

 på 300 kr. der skal indbetales ved udlejerens indbringelse af en sag for  

 boligklagenævnet.
 Når nævnet har modtaget en klage, skal nævnet inden en uge videresende  

 denne til den indklagede lejer til udtalelse.
Til § 79 k Nævnet skal efter forslaget i øvrigt drage omsorg for, at sagen oplyses i  

 fornødent omfang bl.a. ved indhentelse af skriftlige sagkyndige erklæringer  

 eller udtalelser fra vidner.
Nævnet sørger for, at hver af parterne får  

 kendskab til oplysninger, som må anses af betydning for sagens afgørelse.
Nævnet fastsætter en frist på normalt 14 dage for parterne til at afgive  

 udtalelser, herunder udtalelser om forhold, som nævnet selv finder det  

 påkrævet at få belyst.
Fristen kan om nødvendigt forlænges.
Til § 79 l Boligklagenævnet skal efter forslaget give parterne fornøden vejledning;  

 det forudsættes herunder, at sekretariatet efter anmodning i fornødent omfang  

 bistår parterne også under sagen i forbindelse med afgivelsen af skriftlige  

 udtalelser.
Nævnet har som udgangspunkt ikke pligt til at indkalde parterne til  

 mundtlig forhandling.
Skønner nævnet det hensigtsmæssigt, kan nævnet indkalde  

 parterne (lejer og udlejer) til personligt fremmøde for nævnet, hvor de i  

 hinandens påhør kan redegøre for deres syn på sagen og tage stilling til  

 hinandens synspunkter.
Dette vil f.eks. kunne være aktuelt, hvor beviset i  

 sagen giver anledning til nogen tvivl, og hvor den indklagede protesterer  

 over for klagen og sanktionskravet.
Sager, der er klare i bevismæssig  

 henseende, eller hvor indklagede erkender forseelsen, skal derimod afgøres på  

 skriftligt grundlag.
 Sagkyndige og eventuelle vidner kan på samme måde efter nævnets beslutning  

 tilkaldes til at afgive mundtlig forklaring ved nævnsbehandlingen, og nævnet  

 kan foretage besigtigelse, hvis særlige omstændigheder taler for det.
Til § 79 m Nævnets afgørelse skal træffes senest 4 uger efter, at sagens forberedelse  

 er afsluttet.
Nævnet skal fastsætte et tidspunkt for afslutning af sagens  

 forberedelse.
 Undlader den indklagede at svare eller give møde, træffer klagenævnet  

 afgørelse på det foreliggende grundlag.
 Hvis i øvrigt en udtalelse fra klageren eller den indklagede ikke  

 foreligger inden den frist, nævnet har fastsat, kan nævnet ligeledes beslutte  

 at træffe afgørelse i sagen på det foreliggende grundlag eller at forlænge  

 fristen.
 Pålægger nævnet en udebleven indklaget retsfølger, og kan den pågældende  

 sandsynliggøre at have været uvidende om klagen eller at have haft lovligt  

 forfald, kan nævnet beslutte at genoptage sagens behandling.
Som udgangspunkt træffer nævnet på grundlag bl.a. af sagens akter,  

 parternes mundtlige bemærkninger og sekretariatets indstilling afgørelse i et  

 møde, hvor samtlige medlemmer er tilstede.
Dog foreslås, jf. den foreslåede §  

 79 g, stk. 7, at åbenlyst ubegrundede henvendelser kan afvises af  

 nævnsformanden uden at have været drøftet på et møde i nævnet.
Nævnet er berettiget til at mægle forlig i sagerne.
Nævnet kan således  

 under sagens behandling søge at tilvejebringe enighed mellem parterne om, at  

 den generende lejer undlader at fortsætte sin uacceptable adfærd enten uden  

 yderligere retsfølge eller samtidig med, at lejeren vedtager en mindre  

 retsfølge.
Er det ikke muligt at forlige sagen, skal afgørelsen træffes ved  

 almindelig stemmeflerhed.
Som det fremgår af den foreslåede § 79 b, stk. 1,  

 litra f, har nævnet i den forbindelse mulighed for at træffe afgørelse om  

 samtale/konfrontation mellem den generende lejer og udlejer og/eller de  

 generede lejere med henblik på opnåelse af en bedre forståelse parterne  

 imellem, såfremt mægling i nævnet ikke har været mulig.
 Nævnets afgørelser skal være begrundede og skriftlige.
 Der føres protokol over møderne, og nævnets afgørelser tilstilles parterne  

 i skriftlig form.
Såfremt afgørelsen går ud på, at lejer skal underkaste sig en retsfølge i  

 anledning af en husordensovertrædelse, såsom betaling af godtgørelse,  

 konfrontation eller arbejdspligt, kan nævnet fastsætte en frist til  

 opfyldelse af afgørelsen eller forliget.
Bliver der tale om en betinget  

 frakendelse af boligen, skal det klart fremgå, hvori betingelsen består, og  

 hvor længe betingelsen opretholdes.
Som det fremgår af § 79 l og bemærkningerne hertil, har nævnet en  

 vejledningspligt overfor sagens parter.
Nævnet er herunder forpligtet til,  

 hvis det konstateres, at sociale problemer ligger til grund for  

 lejelovsovertrædelsen, at vejlede lejeren om muligheden for at få hjælp i  

 socialforvaltningen, og om muligheden for, at en eventuel beboerrådgiver i  

 ejendommen kan være behjælpelig.
Parterne får enten meddelt forliget eller den skriftlige afgørelse under  

 fremmøde i nævnet eller ved anbefalet brev.
Der skal derimod kun ske  

 forkyndelse over for en part, når der er truffet afgørelse, uden at parten  

 har svaret eller er mødt op.
Forkyndelse skal i så fald som sædvanlig ske ved  

 modpartens foranstaltning.
Dette indebærer, at modparten må henvende sig til  

 en af de ved byretterne ansatte stævningsmænd med henblik på, at  

 stævningsmanden mod betaling forkynder afgørelsen for den, som den retter sig  

 imod.
 Herved opnås det, at afgørelsen - i modsætning til, hvad der gælder for  

 boligrettens afgørelser - kun skal forkyndes i de undtagelsestilfælde, hvor  

 man ikke på forhånd har sikkerhed for, at den indklagede har fået kendskab  

 til sagen.
 Nævnet afholder udgifterne ved indhentelse af nødvendige sagkyndige  

 erklæringer m.v., og der kan ikke ved nævnet tilkendes sagsomkostninger til  

 parterne.
Til § 79 n Når nævnet har truffet afgørelse i en klagesag, kan sagen efter forslaget  

 indbringes for boligretten af hver af parterne senest fire uger - excl. juli  

 måned - efter at afgørelsen er meddelt den pågældende.
Dog findes det, jf. den foreslåede stk. 7, ikke nødvendigt med en særlig  

 adgang til at indbringe påmindelser eller advarsler, der er givet af  

 klagenævnet, for boligretten.
Disse afgørelser foreslås således ikke  

 omfattet, af den lovbestemte adgang til indbringelse for boligretten.
Hvis en  

 lejer får en advarsel eller påmindelse ved klagenævnet, kan den pågældende  

 imidlertid - uden at dette har opsættende virkning - søge afgørelsen prøvet  

 ved almindeligt søgsmål for domstolene i den borgerlige retsplejes former,  

 jf. herved grundlovens § 63.
 Så længe en sag verserer ved nævnet, kan sagens parter ikke anlægge sag  

 ved domstolene om de spørgsmål, som omfattes af klagen.
 Det har været gjort gældende, at et af de væsentligst forsinkende  

 elementer i forbindelse med boligretssager kan være udsættelse af retsmøder  

 på grund af sagsøgtes manglende eller utilstrækkelige ansøgning om fri  

 proces.
 Retten kan beskikke en advokat for sagsøgte i tilfælde, hvor der ikke  

 foreligger bevilling om fri proces, og hvor lejer trods pålæg herom ikke  

 antager en advokat.
 Det vil være hensigtsmæssigt, at denne adgang til advokatbeskikkelse i  

 videre omfang bringes i anvendelse i tilfælde, hvor en boligretssag trækkes i  

 langdrag af sagsøgte ved forhaling af en ansøgning om fri proces.
Der foreslås derfor i § 79 n, stk. 4, optaget en udtrykkelig henvisning  

 til retsplejelovens § 259, hvor den omhandlede bestemmelse om  

 advokatbeskikkelse findes.
Det gøres på denne måde klart, at denne  

 bestemmelse kan have særlig betydning i sager om ophør af lejemålet.
Der sker  

 ikke ved forslaget nogen indskrænkning af muligheden for anvendelse af  

 bestemmelsen ved boligretssager i øvrigt efter lejelovens § 112.
Det foreslås ved stk. 5, at boligrettens afgørelse i sager, hvor et  

 boligklagenævns afgørelse indbringes for retten til prøvelse, ikke skal kunne  

 ankes til landsret.
Baggrunden herfor er, at sagen er blevet behandlet af to  

 instanser, nemlig nævnet og boligretten, og at der er tale om afgørelser, som  

 alene indebærer forholdsvis begrænsede indgreb i lejernes forhold.
 Boligrettens afgørelse af en sag om overtrædelse af vilkår opstillet af  

 boligklagenævnet, jf. § 79 o, foreslås dog af retssikkerhedsmæssige årsager -  

 særligt da der typisk vil være spørgsmål om fortabelse af lejemålet - at  

 skulle kunne ankes efter de almindelige regler om appel af boligrettens  

 afgørelse.
Det fremgår af den foreslåede § 79 f, jf. bemærkningerne hertil, at en  

 udlejer kan vælge at anlægge sag om husordensovertrædelser for boligretten i  

 1. instans.
På denne baggrund foreslås ved § 79 b, stk. 6, på samme måde som  

 for forbrugerklagenævn, at lejeren kan anmode om, at sagen henvises til  

 behandling i boligklagenævnet.
Til § 79 o Som anført ad § 79 c foreslås ved § 79 o, at uenighed om overtrædelse af  

 pålagte retsfølger i første instans skal behandles ved boligretten.
Der  

 henvises nærmere til bemærkningerne ad § 79 c.
 Ved den foreslåede stk. 2, tydeliggøres det, at boligretten kan foretage  

 en prøvelse af boligklagenævnets afgørelse også i disse tilfælde, og at  

 prøvelsen efter § 79 o - i lighed med prøvelsen efter § 79 n - ikke alene  

 skal være en legatitetsprøvelse, men også skal omfatte et eventuelt skøn fra  

 boligklagenævnets side.
Til § 2 Som anført i bemærkningerne til § 1, nr. 2, til § 79 d og § 79 e, foreslås  

 ved boligreguleringslovens § 15, stk. 3, at huslejenævnet i regulerede  

 kommuner i de to omfattede forsøgsamter afgør uenighed om anvendelse af en  

 boligmiljøkonto for ejendommen og uenighed om ansættelse af et autoriseret  

 vagtselskab eller opsætning af dørtelefon efter den foreslåede § 79 e.
Til § 3 Ifølge forslaget kan bestyrelsen for den enkelte afdeling i almennyttigt  

 byggeri i de to omfattede forsøgsamter træffe beslutning om, at der skal  

 etableres en vagtordning for afdelingen.
Afdelingsbestyrelsens beslutning  

 skal forelægges for beboerne til godkendelse på et afdelingsmøde på samme  

 måde som øvrige beslutninger efter § 15, stk. 9.
Ansættelse af vagtselskabet sker ved boligselskabet.
Udgifterne til  

 vagtordningen betales af den enkelte afdeling.
Såfremt boligselskabet er  

 uenig i behovet for ansættelse af vagtselskabet, indbringes spørgsmålet for  

 kommunalbestyrelsen.
Til § 4 Det foreslås, at loven træder i kraft den 1. juli 1995.
Forslaget får virkning for adfærd udøvet efter denne dato.
Dette  

 indebærer, at f.eks. lejere, der tilsidesætter god skik og orden, således  

 ikke kan omfattes af gentagelsesbestemmelsen i den foreslåede § 79 b, stk. 4,  

 i lejeloven som følge af tidligere adfærd.
Til § 5 Som anført i de almindelige bemærkninger og bemærkningerne til § 1 ad den  

 foreslåede § 79 f foreslås reglerne om husordensovertrædelser og oprettelse  

 af boligklagenævn som en forsøgsordning for en 3-årig periode.
Det foreslås  

 således, at bestemmelserne på grundlag af erfaringerne med forsøgsordningen i  

 de to omfattede amter tages op til revision i folketingsåret 1997-98.
Til § 6 Som anført foreslås at reglerne om husordensovertrædelser foreløbig  

 indføres for Københavns og Århus Amter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om leje, jf. lovbekendtgørelse nr. 704 af 22. juli 1994 foretages  

 følgende ændringer:
 1. Efter § 79 indsættes som nyt kapitel:
»Kap.
XII A Lejerens tilsidesættelse af god skik og orden - boligklagenævn  

 (Forsøgsordning i Københavns og Århus Amter) § 79 a.
En lejer kan pålægges en eller flere retsfølger efter § 79  

 b i følgende tilfælde:
 a) Når lejeren udøver eller truer med fysisk vold over for udlejeren,  

 dennes ansatte, beboere i ejendommen eller andre.
 b) Når lejeren, uden at der er tale om fysisk vold, udøver chikane over  

 for udlejeren, dennes ansatte, beboere i ejendommen eller andre.
 c) Når lejerens adfærd kan være til fare for ejendommen eller de øvrige  

 beboere, herunder på grund af anvendelse af våben eller opbevaring af  

 farefremkaldende materialer i det lejede.
 d) Når lejeren udøver uacceptabel støj til væsentlig gene for udlejeren  

 eller de øvrige beboere, i form af uacceptabel støjende menneskelige adfærd,  

 stærk musikstøj eller stærk maskinstøj.
 e) Når lejeren ødelægger ejendommen eller løsøre på ejendommen eller på  

 fællesarealer.
 f) Når lejeren vanrøgter det lejede.
 g) Når lejerens husdyr er til væsentlig gene for ejendommens beboere på  

 grund af støj, lugt, uhumskhed, fare- eller frygtfremkaldelse.
 h) Når lejeren, uden at der er tale om de i litra d nævnte tilfælde,  

 udøver støjende adfærd til gene for udlejeren eller ejendommens øvrige  

 beboere.
 i) Når lejerens husdyrhold, uden der er tale om de i litra g nævnte  

 tilfælde, er til gene for ejendommen eller de øvrige beboere.
 j) Når lejeren holder husdyr i strid med lejeaftale eller husorden, uanset  

 om husdyrholdet er til gene for ejendommen eller de øvrige beboere.
 k) Når lejeren i øvrigt udøver adfærd, som er til gene for ejendommen,  

 udlejeren, dennes ansatte, beboere i ejendommen eller andre.
 Stk. 2. Det er en betingelse for, at en lejer kan pålægges  

 retsfølger for tilsidesættelse af god skik og orden efter stk. 1, litra b og  

 d-k, at tilsidesættelsen sker trods udlejers advarsel.
 Stk. 3. Lejeren kan pålægges retsfølger, uanset om den i stk. 1  

 beskrevne adfærd udøves af lejeren selv, af dennes husstandsmedlemmer eller  

 andre, som lejeren har givet adgang til det lejede.
§ 79 b.
Har lejeren tilsidesat god skik og orden, jf. § 79 a, kan  

 lejeren pålægges en eller flere af følgende retsfølger, jf. dog stk. 2-7:
 a) Lejeforholdet kan opsiges betinget, således at opsigelsen først får  

 virkning, hvis lejeren overtræder nærmere fastsatte betingelser vedrørende  

 adfærden i det lejede.
b) Lejeforholdet kan opsiges, under forudsætning af at lejeren samtidig  

 accepterer tilbud af anden passende bolig.
Denne bolig kan samtidig opsiges  

 betinget, jf. litra a.
 c) Lejeren kan pålægges at søge og at flytte til en anden passende bolig.
 d) Lejeren kan pålægges at betale en økonomisk kompensation til ejendommen  

 som godtgørelse for ikke økonomisk skade lidt på grund af lejerens adfærd.
 e) Lejeren kan pålægges arbejde i ejendommen eller deltagelse i sociale  

 eller andre forebyggende aktiviteter vedrørende adfærden i det lejede.
f) Lejeren kan pålægges konfrontation med udlejer eller de lejere, for  

 hvem lejerens adfærd har været til gene.
Konfrontationen skal ske med  

 deltagelse af en i afgørelsen om pålægget udpeget mægler.
 g) Lejeren kan meddeles en advarsel om, at fornyet overtrædelse af god  

 skik og orden, jf. § 79 a, vil føre til mere indgribende retsfølger, jf.  

 litra a - f, eller at lejemålet opsiges eller eller ophæves.
 Stk. 2. Har lejeren tilsidesat god skik og orden, jf. § 79 a, stk.  

 1, litra a-f eller k, jf. § 79 a, stk. 2, og er forholdet af en sådan  

 karakter, at lejerens flytning er påkrævet, kan lejeren i stedet pålægges en  

 eller flere af følgende retsfølger, jf. dog stk. 4-7:
 a) Lejemålet kan opsiges.
 b) Lejemålet kan ophæves.
Stk. 3. Har lejeren alene tilsidesat god skik og orden efter § 79  

 a, stk. 1, litra h eller i, kan den pågældende alene pålægges retsfølger  

 efter stk. 1, litra d - g.
Vedrører overtrædelsen alene § 79 a, litra j, kan  

 den pågældende alene pålægges retsfølger efter stk. 1, litra a, b, c, f eller  

 g.
 Stk. 4. Opsiges eller ophæves lejemålet efter stk. 2, kan lejeren  

 tillige pålægges økonomisk kompensation efter stk. 1, litra d.
 Stk. 5. Har en lejer været pålagt retsfølger efter stk. 1, kan  

 lejeren uanset stk. 3 pålægges en eller flere af samtlige retsfølger efter  

 stk. 1, eller lejemålet kan opsiges eller ophæves, såfremt lejeren inden for  

 3 år fra pålægget på ny har udøvet adfærd i strid med § 79 a.
Stk. 6. Godtgørelse efter stk. 1, litra d, kan fastsættes som et  

 engangsbeløb eller som en løbende ydelse, der skal betales, så længe lejeren  

 tilsidesætter god ro og orden i strid med § 79 a eller undlader at overholde  

 en retsfølge pålagt efter denne bestemmelse, herunder tilsidesætter vilkår  

 fastsat efter litra a, c, e eller f.
Godtgørelsen indbetales på en  

 boligmiljøkonto for den enkelte ejendom, jf. § 79 c.
 Stk. 7. Reglerne i § 86, stk. 1 og stk. 3, § 87 og § 95 finder  

 tilsvarende anvendelse efter dette kapitel.
 Stk. 8. Boligministeren kan endvidere fastsætte regler om  

 vederlæggelse af mæglere, der deltager i konfrontation efter stk. 1, litra f.
§ 79 c.
Har en lejer undladt at efterleve en retsfølge pålagt  

 efter § 79 b, kan lejeren uanset § 79 b, stk. 3, pålægges en eller flere af  

 samtlige retsfølger efter § 79 b, stk. 1-2. Betaling af økonomisk  

 kompensation efter § 79 b, stk. 1, litra d, betragtes som pligtig pengeydelse  

 i lejeforholdet, jf. § 93, stk. 1, litra a.
§ 79 d.
Udlejeren skal orientere beboerrepræsentanterne eller  

 samtlige lejere om indbetalinger til en boligmiljøkonto for ejendommen, jf. §  

 79 b, stk. 1, litra d, og § 79 f, stk. 2. Udlejeren kan med tilslutning fra  

 beboerrepræsentanterne eller et flertal af lejerne træffe beslutning om  

 anvendelse af beløb på kontoen til forbedring af boligmiljøet på ejendommen.  

 Beboerrepræsentanterne eller et flertal af lejerne kan foreslå forbedringer  

 af boligmiljøet finansieret med beløb på kontoen.
Udlejeren kan modsætte sig  

 anvendelsen af beløb fra kontoen til de foreslåede formål, hvis de ikke kan  

 anses for rimelige og hensigtsmæssige efter ejendommens forhold.
§ 79 e.
Lejerne kan på et beboermøde beslutte, at udlejer til at  

 føre tilsyn med ejendommen skal ansætte et vagtselskab.
Lejerne kan  

 tilsvarende beslutte, at ejendommen skal forsynes med dørtelefon.
Udlejeren  

 kan kræve sine udgifter til vagtordningen refunderet af lejerne efter  

 reglerne i § 51. Installation af dørtelefon betragtes som en forbedring.  

 Udlejeren kan modsætte sig gennemførelse af lejernes beslutning, hvis den  

 efter ejendommens forhold ikke kan anses for at være rimelig og  

 hensigtsmæssig.
§ 79 f.
Sag om pålæg af retsfølger efter § 79 b, stk. 1, kan af  

 udlejeren indbringes for boligklagenævnet, jf. dog § 79 o.
Udlejeren har  

 mulighed for i stedet at indbringe sagen for boligretten.
Sag om, hvorvidt  

 betingelserne for fortsat opkrævning af godtgørelse efter § 79 b, stk. 1,  

 litra d, er bortfaldet, kan indbringes for boligretten.
Stk. 2. En lejer kan forlange, at en udlejer skal give en anden  

 lejer en advarsel, jf. § 79 a, stk. 2, eller anlægge sag mod en anden lejer  

 om pålæg af retsfølger på grund af tilsidesættelse af god ro og orden i  

 ejendommen.
Boligretten kan pålægge en udlejer, der har tilsidesat sin pligt  

 til at anlægge sag eller meddele advarsel, at betale en godtgørelse til en  

 boligmiljøkonto for ejendommen, jf. § 79 b, stk. 1, litra d.
Godtgørelse kan  

 fastsættes som et engangsbeløb eller som en løbende ydelse.
Den løbende  

 ydelse kan fastsættes til at skulle betales, indtil udlejeren har meddelt en  

 advarsel eller har opfyldt sin pligt til at anlægge sag efter 1. punktum,  

 eller indtil der er faldet dom i sagen.
§ 79 g.
Der nedsættes et boligklagenævn i Københavns Amt og i  

 Århus Amt.
Stk. 2. Nævnet består af en formand og 4 medlemmer.
Statsamtmanden  

 er formand, såfremt denne har bestået juridisk kandidateksamen.
Er dette ikke  

 tilfældet, beskikker statsamtmanden som formand, en juridisk kandidat ansat i  

 det pågældende statsamt. 3 medlemmer er sagkyndige med hensyn til  

 boligforhold i udlejningsbyggeri, og 1 medlem er sagkyndigt med hensyn til  

 sociale forhold.
Stk. 3. Medlemmerne beskikkes af boligministeren.
To sagkyndige  

 med hensyn til boligforhold beskikkes efter indstilling fra henholdsvis de  

 større grundejerforeninger og de større lejerforeninger i det enkelte amt.
Et  

 sagkyndigt medlem med hensyn til boligforhold beskikkes efter indstilling fra  

 Boligselskabernes Landsforening.
Det medlem, der skal være sagkyndigt med  

 hensyn til sociale forhold beskikkes efter indstilling fra kommuneforeningen.
 Stk. 4. Findes der ikke større grundejerforeninger eller  

 lejerforeninger i amtet, eller afgiver disse ikke indstilling om valg af  

 medlemmer til nævnet, foretager boligministeren beskikkelse af  

 nævnsmedlemmer, idet det ene medlem skal være en ejer, der tillige er  

 udlejer, det andet medlem skal være en lejer, der ikke tillige er udlejer.
 Stk. 5. Der beskikkes en eller flere suppleanter for en formand  

 beskikket efter stk. 2, 3. pkt. og for hvert af medlemmerne efter de i stk.  

 2-4 nævnte regler.
 Stk. 6. Udnævnelse af formand beskikket efter stk. 2, 3. punktum,  

 medlemmer og suppleanter sker for indtil 3 år.
 Stk. 7. Boligministeren fastsætter en forretningsorden for nævnet  

 med nærmere regler for dets virksomhed, jf. §§ 79 j-79 m, herunder regler  

 for, at sager, der er åbenlyst ubegrundede, kan afvises af formanden.  

 Boligministeren kan endvidere fastsætte regler om vederlæggelse af nævnets  

 medlemmer.
§ 79 h.
En formand beskikket efter stk. 2, 3. punktum, medlemmer  

 og suppleanter skal opfylde betingelserne i § 109, stk. 2. Bestemmelserne i §  

 109, stk. 3, finder tilsvarende anvendelse.
§ 79 i.
Statsamtet yder sekretariatsmæssigt bistand til nævnet.
 Udgifterne ved nævnets virksomhed afholdes af staten.
§ 79 j.
Indbringelse af sager for boligklagenævnet skal ske  

 skriftligt.
Den nødvendige dokumentation skal vedlægges.
Udlejeren skal ved  

 indbringelsen for nævnet betale et gebyr på 300 kr. for hver sag.
Stk. 2. Senest en uge efter sagens indbringelse giver nævnet den  

 anden part i lejeforholdet underretning om indbringelsen med angivelse af, at  

 modparten må fremsætte sine ytringer i sagen inden to uger.
Denne frist kan  

 forlænges af nævnet, såfremt særlige omstændigheder taler derfor.
§ 79 k.
Nævnet afgør selv hvilke nærmere undersøgelser, der skal  

 foretages af nævnet i forbindelse med behandlingen af den enkelte sag.
Stk. 2. Nævnet fastsætter en frist, der normalt ikke kan  

 overskride 2 uger, for besvarelse af de spørgsmål, nævnet stiller til sagens  

 parter eller andre.
Fristen kan forlænges af nævnet, såfremt særlige  

 omstændigheder taler derfor.
§ 79 l.
Nævnet kan foretage besigtigelse.
Sagens parter skal  

 indkaldes til besigtigelse med mindst en uges varsel.
Stk. 2. Nævnet kan indkalde parterne til at afgive forklaring for  

 nævnet.
Begge parter skal tilvarsles.
De kan give møde ved en fuldmægtig.  

 Nævnet kan endvidere anmode andre om at afgive forklaring.
 Stk. 3. Nævnets formand sørger for sagernes forberedelse til  

 behandling i nævnsmødet.
Stk. 4. Sagens parter modtager alle oplysninger, som nævnet finder  

 af betydning for sagens afgørelse.
Nævnet giver i øvrigt parterne fornøden  

 vejledning.
§ 79 m.
Boligklagenævnet fastsætter tidspunktet for afslutning af  

 sagens forberedelse, og afgørelse skal træffes senest 4 uger fra dette  

 tidspunkt.
Nævnet kan mægle forlig.
 Stk. 2. I tilfælde, hvor fristen for svar efter § 79 j, stk. 2,  

 eller efter § 79 k, stk. 2, er udløbet uden, at svar er afgivet, kan nævnet  

 fortolke tavsheden på den for modparten gunstigste måde og navnlig lægge  

 dennes fremstilling til grund for påkendelsen.
 Stk. 3. Boligklagenævnets afgørelse træffes ved stemmeflerhed.  

 Nævnet er kun beslutningsdygtigt, når samtlige medlemmer er til stede.
Stk. 4. Nævnets afgørelse protokolleres.
Er en beslutning ikke  

 enstemmig, indføres tillige oplysning om stemmeafgivningen.
Stk. 5. Nævnets afgørelse skal begrundes.
Parterne skal gøres  

 bekendt med ankeadgangen efter § 79 n.
Såfremt afgørelsen ikke er enstemmig,  

 skal dette fremgå af afgørelsen.
Afgørelsen meddeles parterne i lejeforholdet  

 skriftligt.
Stk. 6. Nævnet kan fastsætte en frist til opfyldelse af  

 afgørelsen.
Ved betinget opsigelse, jf. § 79 b, stk. 1, litra a, angives  

 såvel betingelserne som tidspunktet for disses ophør.
Stk. 7. Er der truffet afgørelse, uden at en part har svaret, kan  

 denne part kræve sagen genoptaget, når parten skriftligt indgiver anmodning  

 herom til nævnet inden 4 uger fra afgørelsen.
Nævnet kan undtagelsesvis  

 genoptage sagen, hvis anmodning indgives senere, men inden et år efter  

 afgørelsen.
§ 79 n.
Boligklagenævnets afgørelse kan af en part indbringes for  

 boligretten inden 4 uger efter, at underretning om nævnets afgørelse er  

 meddelt, dog således at der ved beregning af fristen ses bort fra juli måned.
 Stk. 2. Så længe en sag verserer ved nævnet, kan sagens parter  

 ikke anlægge sag ved domstolene om de spørgsmål, der omfattes af sagen.
 Stk. 3. Indbringelse for boligretten har opsættende virkning.
 Stk. 4. Retsplejelovens § 259, stk. 3, 2. punktum om beskikkelse  

 af advokat finder tilsvarende anvendelse i sager om opsigelse og ophævelse af  

 lejemål, jf. §§ 79 b og 79 c.
 Stk. 5. Boligrettens afgørelse efter stk. 1 kan ikke indbringes  

 for en højere ret.
 Stk. 6. Anmoder en lejer om, at en sag, der kan indbringes for et  

 boligklagenævn, må blive behandlet ved det pågældende nævn, udsætter retten  

 sagen på ubestemt tid og sender den til nævnet.
 Stk. 7. Boligklagenævnets afgørelser, hvorefter lejeren meddeles  

 en advarsel efter § 79 b, stk. 1, litra g, kan ikke indbringes for  

 boligretten.
§ 79 o.
Boligretten behandler sager om lejerens manglende  

 overholdelse af pålæg efter § 79 b, jf. § 79 c, herunder om overtrædelse af  

 betingelserne i en betinget opsigelse.«.
 Stk. 2. Ved behandling af sager efter stk. 1, kan boligretten  

 foretage en fuldstændig prøvelse af boligklagenævnets afgørelse.
§ 2 I lov om midlertidig regulering af boligforholdene, jf. lovbekendtgørelse  

 nr. 705 af 22. juli 1994, foretages følgende ændring:
 1. I § 15, stk. 3, indsættes som 2. pkt.:
 »I Københavns Amt og Århus Amt afgør huslejenævnet herudover uenighed  

 om anvendelsen af indestående på en boligmiljøkonto for ejendommen og om  

 ansættelse af vagtselskab eller installation af dørtelefon efter § 79 e i lov  

 om leje.«.
 § 15. På lejerens begæring skal huslejenævnet, medmindre nævnet  

 har truffet afgørelse efter § 14, stk. 1, afgøre, om udlejeren har krævet  

 højere leje eller betinget sig andre vilkår end tilladt efter bestemmelserne  

 i dette kapitel.
 Stk. 2. § 14, stk. 2, finder tilsvarende anvendelse.
 Stk. 3. Nævnet afgør endvidere uenighed om lejerens antennebidrag  

 i henhold til lejelovens kapitel VII A, betaling for varme og lign., herunder  

 uenighed om acontobidrag, betaling for vand efter lejelovens kapitel VII B,  

 herunder tilfælde, hvor udlejeren modsætter sig installation af vandmålere  

 efter § 46 j, stk. 5, og uenighed om acontobidrag, lejerens ret efter § 29,  

 stk. 3, i lejeloven, om en aftale i henhold til § 66 a i lejeloven er  

 åbenbart urimelig samt om lejeforhøjelser efter lejeloven, således at  

 udlejeren i tilfælde af indsigelse fra lejeren skal indbringe sagen for  

 huslejenævnet under iagttagelse af de i lejeloven angivne frister for  

 indbringelse for boligretten.
 Stk. 4. I ejendomme med beboerrepræsentation afgør huslejenævnet  

 på beboerrepræsentanternes begæring på vegne af samtlige lejere uenighed om  

 forhold som nævnt i stk. 3.
§ 3 I lov om boligbyggeri, jf. lovbekendtgørelse nr. 484 af 7. juni 1994,  

 foretages følgende ændring:
 1. I § 15, stk. 9, indsættes som 5. pkt.:
 »I Københavns Amt og Århus Amt kan afdelingsbestyrelsen beslutte, at  

 der til tilsyn med ejendommen skal ansættes et vagtselskab.«.
 § 15. . . .
Stk. 9. Afdelingsbestyrelsen kan beslutte, at der i afdelingen  

 skal udføres rimelige moderniserings- og forbedringsarbejder, kollektive  

 anlæg, ekstraordinære renoveringsarbejder samt udbedring af byggeskader og  

 gennemførelse af bygningsændringer m.v. efter § 36, stk. 2-5, såfremt  

 afdelingsbestyrelsen samtidig tiltræder den nødvendige lejeforhøjelse.  

 Afdelingsbestyrelsen kan efter reglerne i lov om leje træffe beslutning om,  

 hvorvidt fordeling af udgifterne til varme og el skal ske på grundlag af  

 enten varmefordelingsmåler, elektricitetsmåler, bruttoetageareal eller  

 rumfang.
Afdelingsbestyrelsen kan tillige træffe beslutning om, at udgifterne  

 til vand skal fordeles på grundlag af individuelle vandmålere.  

 Afdelingsbestyrelsen kan beslutte at ændre den husorden, selskabets  

 ledelselse forelægger.
§ 4 Loven træder i kraft den 1. juli 1995.
§ 5 Forslag til revision af reglerne i denne lov fremsættes for Folketinget i  

 folketingsåret 1997-98.
§ 6 Loven gælder kun for Københavns og Århus Amter.
Bilag 2 Folketingets forhandlinger vedrørende lov om leje Folketingsåret 1978-79:
 Sp. 5476, 6787, 11237, 11587.
 A 2401, B 1009, C 481.
 Loven stadfæstet 8. juni 1979.
 (Lovtidende nr. 237).
 Folketingsåret 1981-82:
 Sp. 63, 710.
 A 53.
 Folketingsåret 1981-82 (2. samling):
 Sp. 373, 641, 5554, 5653.
 A 919, B 295, C 205.
 Loven stadfæstet 28. april 1982.
 (Lovtidende nr. 170).
 Sp. 1570, 1734, 3248, 3753.
 A 1191, B 783, C 175.
 loven stadfæstet 9. juni 1982.
 (Lovtidende nr. 296).
 Folketingsåret 1982-83:
 Sp. 1570, 1734, 3248, 3753.
 A 1181, B 783, C 175.
 Loven stadfæstet 22. december 1982.
 (Lovtidende nr. 706).
 Folketingsåret 1983-84:
 Sp. 74, 465, 2796, 3318.
 A 145, B 121 og 185, C 149.
 Loven stadfæstet 21. december 1983.
 (Lovtidende nr. 609).
 Folketingsåret 1983-84:
 Sp. 933, 1524, 4321, 4824.
 A 1505, B 311, C 173.
 Loven stadfæstet 9. maj 1984.
 (Lovtidende nr. 194).
 Sp. 3104, 3610.
 A 3499.
 Folketingsåret 1984-85:
 Sp. 374, 883, 3606, 3895.
 A 617, B 189, C 105.
 Loven stadfæstet 19. december 1984.
 (Lovtidende nr. 618).
 Sp. 1860, 2990.
 A 1341.
 Sp. 1861, 2991.
 A 1365.
 Folketingsåret 1985-86:
 Sp. 5475.
 Sp. 6920, 7341, 11007, 12260.
 loven stadfæstet 4. juni 1986.
 (Lovtidende nr. 300).
 Folketingsåret 1986-87:
 Sp. 822, 1292, 3195, 3309.
 Loven stadfæstet 3. december 1986.
 (Lovtidende nr. 797).
 Sp. 1152, 12011, 12640, 12877.
 loven stadfæstet 10. juni 1987.
 (Lovtidende nr. 376).
 Folketingsåret 1987-88:
 Sp. 5282, 3633, 6465, 9484.
 B 619.
 Sp. 6896, 9070.
 A 4341.
 Sp. 7593, 9088.
 A 4505.
 Sp. 9741.
 A 5237.
 Folketingsåret 1988-89:
 Sp. 98, 397, 3588, 4323.
 A 541, B 235 og 533, C 403.
 Loven stadfæstet 21. december 1988.
 (Lovtidende nr. 828).
 Sp. 98, 1200, 3575, 4323.
 A 557, B 327 og 537, C 405.
 loven stadfæstet 21. december 1988.
 (Lovtidende nr. 831).
 Sp. 6248, 7269, 10161, 10948.
 A 4815, B 1441 og 2239, C 1175.
 loven stadfæstet 7. juni 1989.
 (Lovtidende nr. 365).
 Sp. 10986.
 A 5905.
 Folketingsåret 1989-90:
 Sp. 4784, 5457.
 Lovforslaget ikke vedtaget.
 Sp. 72, 400, 5465, 5892.
 A 429, B 527.
 loven stadfæstet 7. marts 1990.
 (Lovtidende nr. 138).
 Folketingsåret 1990-91:
 Sp. 903, 1631, 4076, 4520.
 A 1999, B 287.
 Loven stadfæstet 16. april 1991.
 (Lovtidende nr. 234).
 Sp. 6096, 6398, 6790, 7246.
 A 6411, B 1465, C 1687.
 loven stadfæstet 6. juni 1991.
 (Lovtidende nr. 378).
 Folketingsåret 1991-92:
 Sp. 777, 1381, 4140, 4568.
 A 1225, B 141, C 181.
 Loven stadfæstet 27. december 1991.
 (Lovtidende nr. 931).
 Sp. 3423, 4279, 4799.
 A 2575.
 loven stadfæstet 27. december 1991.
 (Lovtidende nr. 934).
 Sp. 9623, 10046, 10304.
 A 6633.
 Loven stadfæstet 20. maj 1992.
 (Lovtidende nr. 380).
 Folketingsåret 1992-93:
 Sp. 9886, 10122, 10447, 10630.
 A 6721, B 2575, C 1349.
 Loven stadfæstet 24. juni 1992.
 (Lovtidende nr. 475).
 Folketingsåret 1993-94:
 Sp. 539, 764, 4176, 4377.
 A 385, B 401, C 423.
 Loven stadfæstet 22. december 1993.
 (Lovtidende nr. 1070).
 Sp. 1263, 2057, 3764, 4149.
 A 1009, B 277, C 135.
 loven stadfæstet 22. december 1993.
 (Lovtidende nr. 1072).
 Sp. 2281, 3438, 7901.
 A 1711, B 629.
 Sp. 9296, 9490, 11498, 12301.
 A 8335, B 1507 og 1849, C 1359.
 Loven stadfæstet 1. juni 1994.
 (Lovtidende nr. 418).
 Sp. 8542, 9242, 10916, 11724, 11951.
 A 7847, B 1271, 1715 og 1731, C 1235.
 loven stadfæstet 1. juni 1994.
 (Lovtidende nr. 419).
Efter 2. behandling den 19. maj 1995 § 1 I lov om leje, jf. lovbekendtgørelse nr. 704 af 22. juli 1994, som ændret  

 ved § 1 i lov nr. 204 af 29. marts 1995, foretages følgende ændring:
 Efter § 79 indsættes som nyt kapitel:
»Kapitel XII A Lejerens tilsidesættelse af god skik og orden - boligklagenævn  

 (forsøgsordning i Københavns og Århus Amter) § 79 a.
En lejer kan pålægges en eller flere retsfølger efter § 79  

 b i følgende tilfælde:
 a) Når lejeren udøver eller truer med fysisk vold over for udlejeren,  

 dennes ansatte, beboere i ejendommen eller andre.
 b) Når lejeren, uden at der er tale om fysisk vold, udøver chikane over  

 for udlejeren, dennes ansatte, beboere i ejendommen eller andre.
 c) Når lejerens adfærd kan være til fare for ejendommen eller de øvrige  

 beboere, herunder på grund af anvendelse af våben eller opbevaring af  

 farefremkaldende materialer i det lejede.
 d) Når lejeren udøver uacceptabel støj til væsentlig gene for udlejeren  

 eller de øvrige beboere i form af uacceptabelt støjende menneskelig adfærd,  

 stærk musikstøj eller stærk maskinstøj.
 e) Når lejeren ødelægger ejendommen eller løsøre på ejendommen eller på  

 fællesarealer.
 f) Når lejeren vanrøgter det lejede.
 g) Når lejerens husdyr er til væsentlig gene for ejendommens beboere på  

 grund af støj, lugt, uhumskhed eller fare- eller frygtfremkaldelse.
 h) Når lejeren, uden at der er tale om de i litra d nævnte tilfælde,  

 udøver støjende adfærd til gene for udlejeren eller ejendommens øvrige  

 beboere.
 i) Når lejerens husdyrhold, uden at der er tale om de i litra g nævnte  

 tilfælde, er til gene for ejendommen eller de øvrige beboere.
 j) Når lejeren holder husdyr i strid med lejeaftale eller husorden, uanset  

 om husdyrholdet er til gene for ejendommen eller de øvrige beboere.
 k) Når lejeren i øvrigt udøver adfærd, som er til gene for ejendommen,  

 udlejeren, dennes ansatte, beboere i ejendommen eller andre.
 Stk. 2. Det er en betingelse for, at en lejer kan pålægges  

 retsfølger for tilsidesættelse af god skik og orden efter stk. 1, litra b og  

 d-k, at tilsidesættelsen sker trods udlejers advarsel.
 Stk. 3. Lejeren kan pålægges retsfølger, uanset om den i stk. 1  

 beskrevne adfærd udøves af lejeren selv, af dennes husstandsmedlemmer eller  

 andre, som lejeren har givet adgang til det lejede.
§ 79 b.
Har lejeren tilsidesat god skik og orden, jf. § 79 a, kan  

 lejeren pålægges en eller flere af følgende retsfølger, jf. dog stk. 2-7:
 a) Lejeforholdet kan opsiges betinget, således at opsigelsen først får  

 virkning, hvis lejeren overtræder nærmere fastsatte betingelser vedrørende  

 adfærden i det lejede.
b) Lejeforholdet kan opsiges under forudsætning af, at lejeren samtidig  

 accepterer tilbud om anden passende bolig.
Denne bolig kan samtidig opsiges  

 betinget, jf. litra a.
 c) Lejeren kan pålægges at søge og at flytte til en anden passende bolig.
 d) Lejeren kan pålægges at betale en økonomisk kompensation til ejendommen  

 som godtgørelse for ikkeøkonomisk skade lidt på grund af lejerens adfærd.
 e) Lejeren kan pålægges arbejde i ejendommen eller deltagelse i sociale  

 eller andre forebyggende aktiviteter vedrørende adfærden i det lejede.
f) Lejeren kan pålægges konfrontation med udlejer eller de lejere, for  

 hvem lejerens adfærd har været til gene.
Konfrontationen skal ske med  

 deltagelse af en i afgørelsen om pålægget udpeget mægler.
 g) Lejeren kan meddeles en advarsel om, at fornyet overtrædelse af god  

 skik og orden, jf. § 79 a, vil føre til mere indgribende retsfølger, jf.  

 litra a-f, eller at lejemålet opsiges eller ophæves.
 Stk. 2. Har lejeren tilsidesat god skik og orden, jf. § 79 a, stk.  

 1, litra a-f eller k, jf. § 79 a, stk. 2, og er forholdet af en sådan  

 karakter, at lejerens flytning er påkrævet, kan lejeren i stedet pålægges en  

 eller flere af følgende retsfølger, jf. dog stk. 4-7:
 a) Lejemålet kan opsiges.
 b) Lejemålet kan ophæves.
Stk. 3. Har lejeren alene tilsidesat god skik og orden efter § 79  

 a, stk. 1, litra h eller i, kan den pågældende alene pålægges retsfølger  

 efter stk. 1, litra d-g.
Vedrører overtrædelsen alene § 79 a, litra j, kan  

 den pågældende alene pålægges retsfølger efter stk. 1, litra a, b, c, f eller  

 g.
 Stk. 4. Opsiges eller ophæves lejemålet efter stk. 2, kan lejeren  

 tillige pålægges at betale økonomisk kompensation efter stk. 1, litra d.
 Stk. 5. Har en lejer været pålagt retsfølger efter stk. 1, kan  

 lejeren uanset stk. 3 pålægges en eller flere af samtlige retsfølger efter  

 stk. 1, eller lejemålet kan opsiges eller ophæves, såfremt lejeren inden for  

 3 år fra pålægget på ny har udøvet adfærd i strid med § 79 a.
Stk. 6. Konpensation efter stk. 1, litra d, kan fastsættes som et  

 engangsbeløb eller som en løbende ydelse, der skal betales, så længe lejeren  

 tilsidesætter god ro og orden i strid med § 79 a eller undlader at overholde  

 en retsfølge pålagt efter denne bestemmelse, herunder tilsidesætter vilkår  

 fastsat efter litra a, c, e eller f.
Kompensationen indbetales på en  

 boligmiljøkonto for den enkelte ejendom, jf. § 79 c.
 Stk. 7. Reglerne i § 86, stk. 1 og 3, § 87 og § 95 finder  

 tilsvarende anvendelse efter dette kapitel.
 Stk. 8. Boligministeren kan endvidere fastsætte regler om  

 vederlæggelse af mæglere, der deltager i konfrontation efter stk. 1, litra f.
§ 79 c.
Har en lejer undladt at efterleve en retsfølge pålagt  

 efter § 79 b, kan lejeren uanset § 79 b, stk. 3, pålægges en eller flere af  

 samtlige retsfølger efter § 79 b, stk. 1 og 2. Betaling af økonomisk  

 kompensation efter § 79 b, stk. 1, litra d, betragtes som pligtig pengeydelse  

 i lejeforholdet, jf. § 93, stk. 1, litra a.
§ 79 d.
Udlejeren skal orientere beboerrepræsentanterne eller  

 samtlige lejere om indbetalinger til en boligmiljøkonto for ejendommen, jf. §  

 79 b, stk. 1, litra d, og § 79 f, stk. 2. Udlejeren kan med tilslutning fra  

 beboerrepræsentanterne eller et flertal af lejerne træffe beslutning om  

 anvendelse af beløb på kontoen til forbedring af boligmiljøet på ejendommen.  

 Beboerrepræsentanterne eller et flertal af lejerne kan foreslå forbedringer  

 af boligmiljøet finansieret med beløb på kontoen.
Udlejeren kan modsætte sig  

 anvendelsen af beløb fra kontoen til de foreslåede formål, hvis de ikke kan  

 anses for rimelige og hensigtsmæssige efter ejendommens forhold.
§ 79 e.
Lejerne kan på et beboermøde beslutte, at udlejer til at  

 føre tilsyn med ejendommen skal ansætte et vagtselskab.
Lejerne kan  

 tilsvarende beslutte, at ejendommen skal forsynes med dørtelefon.
Udlejeren  

 kan kræve sine udgifter til vagtordningen refunderet af lejerne efter  

 reglerne i § 51. Installation af dørtelefon betragtes som en forbedring.  

 Udlejeren kan modsætte sig gennemførelse af lejernes beslutning, hvis den  

 efter ejendommens forhold ikke kan anses for at være rimelig og  

 hensigtsmæssig.
§ 79 f.
Sag om pålæg af retsfølger efter § 79 b, stk. 1, kan af  

 udlejeren indbringes for boligklagenævnet, jf. dog § 79 o.
Udlejeren har  

 mulighed for i stedet at indbringe sagen for boligretten.
Sag om, hvorvidt  

 betingelserne for fortsat opkrævning af kompensation efter § 79 b, stk. 1,  

 litra d, er bortfaldet, kan indbringes for boligretten.
Stk. 2. En lejer kan forlange, at en udlejer skal give en anden  

 lejer en advarsel, jf. § 79 a, stk. 2, eller skal anlægge sag mod en anden  

 lejer om pålæg af retsfølger på grund af tilsidesættelse af god ro og orden i  

 ejendommen.
Boligretten kan pålægge en udlejer, der har tilsidesat sin pligt  

 til at anlægge sag eller meddele advarsel, at betale en kompensation til en  

 boligmiljøkonto for ejendommen, jf. § 79 b, stk. 1, litra d.
Kompensation kan  

 fastsættes som et engangsbeløb eller som en løbende ydelse.
Den løbende  

 ydelse kan fastsættes til at skulle betales, indtil udlejeren har meddelt en  

 advarsel eller har opfyldt sin pligt til at anlægge sag efter 1. pkt., eller  

 indtil der er faldet dom i sagen.
§ 79 g.
Der nedsættes et boligklagenævn i Københavns og Århus  

 Amter.
Stk. 2. Nævnet består af en formand og 4 medlemmer.
Statsamtmanden  

 er formand, såfremt denne har bestået juridisk kandidateksamen.
Er dette ikke  

 tilfældet, beskikker statsamtmanden som formand en juridisk kandidat ansat i  

 det pågældende statsamt. 3 medlemmer er sagkyndige med hensyn til  

 boligforhold i udlejningsbyggeri, og 1 medlem er sagkyndigt med hensyn til  

 sociale forhold.
Stk. 3. Medlemmerne beskikkes af boligministeren.
To sagkyndige  

 med hensyn til boligforhold beskikkes efter indstilling fra henholdsvis de  

 større grundejerforeninger og de større lejerforeninger i det enkelte amt.
Et  

 sagkyndigt medlem med hensyn til boligforhold beskikkes efter indstilling fra  

 Boligselskabernes Landsforening.
Det medlem, der skal være sagkyndigt med  

 hensyn til sociale forhold, beskikkes efter indstilling fra kommuneforeningen  

 i amtet.
 Stk. 4. Findes der ikke større grundejerforeninger eller  

 lejerforeninger i amtet, eller afgiver disse ikke indstilling om valg af  

 medlemmer til nævnet, foretager boligministeren beskikkelse af  

 nævnsmedlemmer, idet det ene medlem skal være en ejer, der tillige er  

 udlejer, det andet medlem skal være en lejer, der ikke tillige er udlejer.
 Stk. 5. Der beskikkes en eller flere suppleanter for en formand  

 beskikket efter stk. 2, 3. pkt., og for hvert af medlemmerne efter de i stk.  

 2-4 nævnte regler.
 Stk. 6. Udnævnelse af formand beskikket efter stk. 2, 3. pkt.,  

 medlemmer og suppleanter sker for indtil 3 år.
 Stk. 7. Boligministeren fastsætter en forretningsorden for nævnet  

 med nærmere regler for dets virksomhed, jf. §§ 79 j-79 m, herunder regler  

 for, at sager, der er åbenlyst ubegrundede, kan afvises af formanden.  

 Boligministeren kan endvidere fastsætte regler om vederlæggelse af nævnets  

 medlemmer.
§ 79 h.
En formand beskikket efter stk. 2, 3. pkt., medlemmer og  

 suppleanter skal opfylde betingelserne i § 109, stk. 2. Bestemmelserne i §  

 109, stk. 3, finder tilsvarende anvendelse.
§ 79 i.
Statsamtet yder sekretariatsmæssig bistand til nævnet.  

 Udgifterne ved nævnets virksomhed afholdes af staten.
§ 79 j.
Indbringelse af sager for boligklagenævnet skal ske  

 skriftligt.
Den nødvendige dokumentation skal vedlægges.
Udlejeren skal ved  

 indbringelsen for nævnet betale et gebyr på 300 kr. for hver sag.
Stk. 2. Senest en uge efter sagens indbringelse giver nævnet den  

 anden part i lejeforholdet underretning om indbringelsen med angivelse af, at  

 modparten må fremsætte sine ytringer i sagen inden 2 uger.
Denne frist kan  

 forlænges af nævnet, såfremt særlige omstændigheder taler derfor.
§ 79 k.
Nævnet afgør selv, hvilke nærmere undersøgelser der skal  

 foretages af nævnet i forbindelse med behandlingen af den enkelte sag.
Finder  

 nævnet, at der er tale om en sag af social karakter, skal nævnet dog altid,  

 forinden der fastsættes en retsfølge over for lejeren, undersøge mulighederne  

 for, at lejeren samtidig kan gøre brug af tilbud fra den kommunale  

 socialforvaltning.
Boligklagenævnet og socialforvaltningen i den kommune,  

 hvor lejeren bor, kan udveksle de oplysninger, der er nødvendige for sagens  

 afgørelse.
Stk. 2. Nævnet fastsætter en frist, der normalt ikke kan  

 overskride 2 uger, for besvarelse af de spørgsmål, nævnet stiller til sagens  

 parter eller andre.
Fristen kan forlænges af nævnet, såfremt særlige  

 omstændigheder taler derfor.
§ 79 l.
Nævnet kan foretage besigtigelse.
Sagens parter skal  

 indkaldes til besigtigelse med mindst en uges varsel.
Stk. 2. Nævnet kan indkalde parterne til at afgive forklaring for  

 nævnet.
Begge parter skal tilvarsles.
De kan give møde ved en fuldmægtig.  

 Nævnet kan endvidere anmode andre om at afgive forklaring.
 Stk. 3. Nævnets formand sørger for sagernes forberedelse til  

 behandling i nævnsmødet.
Stk. 4. Sagens parter modtager alle oplysninger, som nævnet finder  

 af betydning for sagens afgørelse.
Nævnet giver i øvrigt parterne fornøden  

 vejledning.
§ 79 m.
Boligklagenævnet fastsætter tidspunktet for afslutning af  

 sagens forberedelse, og afgørelse skal træffes senest 4 uger fra dette  

 tidspunkt.
Nævnet kan mægle forlig.
 Stk. 2. I tilfælde, hvor fristen for svar efter § 79 j, stk. 2,  

 eller efter § 79 k, stk. 2, er udløbet, uden at svar er afgivet, kan nævnet  

 fortolke tavsheden på den for modparten gunstigste måde og navnlig lægge  

 dennes fremstilling til grund for påkendelsen.
 Stk. 3. Boligklagenævnets afgørelse træffes ved stemmeflerhed.  

 Nævnet er kun beslutningsdygtigt, når samtlige medlemmer er til stede.
Stk. 4. Nævnets afgørelse protokolleres.
Er en beslutning ikke  

 enstemmig, indføres tillige oplysning om stemmeafgivningen.
Stk. 5. Nævnets afgørelse skal begrundes.
Parterne skal gøres  

 bekendt med ankeadgangen efter § 79 n.
Såfremt afgørelsen ikke er enstemmig,  

 skal dette fremgå af afgørelsen.
Afgørelsen skal meddeles parterne i  

 lejeforholdet skriftligt.
Stk. 6. Nævnet kan fastsætte en frist til opfyldelse af  

 afgørelsen.
Ved betinget opsigelse, jf. § 79 b, stk. 1, litra a, angives  

 såvel betingelserne som tidspunktet for disses ophør.
Stk. 7. Er der truffet afgørelse, uden at en part har svaret, kan  

 denne part kræve sagen genoptaget, når parten skriftligt indgiver anmodning  

 herom til nævnet inden 4 uger fra afgørelsen.
Nævnet kan undtagelsesvis  

 genoptage sagen, hvis anmodning indgives senere, men inden et år efter  

 afgørelsen.
§ 79 n.
Boligklagenævnets afgørelse kan af en part indbringes for  

 boligretten inden 4 uger efter, at underretning om nævnets afgørelse er  

 meddelt, dog således at der ved beregning af fristen ses bort fra juli måned.
 Stk. 2. Så længe en sag verserer ved nævnet, kan sagens parter  

 ikke anlægge sag ved domstolene om de spørgsmål, der omfattes af sagen.
 Stk. 3. Indbringelse for boligretten har opsættende virkning.
 Stk. 4. Retsplejelovens § 259, stk. 3, 2. pkt., om beskikkelse af  

 advokat finder tilsvarende anvendelse i sager om opsigelse og ophævelse af  

 lejemål, jf. §§ 79 b og 79 c.
 Stk. 5. Boligrettens afgørelse efter stk. 1 kan ikke indbringes  

 for en højere ret.
 Stk. 6. Anmoder en lejer om, at en sag, der kan indbringes for et  

 boligklagenævn, må blive behandlet ved det pågældende nævn, udsætter retten  

 sagen på ubestemt tid og sender den til nævnet.
 Stk. 7. Boligklagenævnets afgørelser, hvorefter lejeren meddeles  

 en advarsel efter § 79 b, stk. 1, litra g, kan ikke indbringes for  

 boligretten.
§ 79 o.
Boligretten behandler sager om lejerens manglende  

 overholdelse af pålæg efter § 79 b, jf. § 79 c, herunder om overtrædelse af  

 betingelserne i en betinget opsigelse.
Stk. 2. Ved behandling af sagen efter stk. 1 kan boligretten  

 foretage en fuldstændig prøvelse af boligklagenævnets afgørelse.« § 2 I lov om midlertidig regulering af boligforholdene, jf. lovbekendtgørelse  

 nr. 705 af 22. juli 1994, foretages følgende ændring:
 I § 15, stk. 3, indsættes som 2. pkt.:
»I Københavns og Århus Amter afgør huslejenævnet herudover uenighed  

 om anvendelsen af indestående på en boligmiljøkonto for ejendommen og om  

 ansættelse af vagtselskab eller installation af dørtelefon efter § 79 e i lov  

 om leje.« § 3 I lov om boligbyggeri, jf. lovbekendtgørelse nr. 484 af 7. juni 1994, som  

 ændret ved § 1 i lov nr. 87 af 8. februar 1995, foretages følgende ændring:
 I § 15, stk. 9, indsættes som 5. pkt.:
»I Københavns og Århus Amter kan afdelingsbestyrelsen beslutte, at  

 der til tilsyn med ejendommen skal ansættes et vagtselskab.« § 4 Loven træder i kraft den 1. juli 1995.
 § 5 Forslag til revision af reglerne i denne lov fremsættes for  

 Folketinget i folketingsåret 1997-98.
 § 6 Loven gælder kun for Københavns og Århus Amter.
