 I henhold til § 17, stk. 3 og 4, i lov nr. 824 af 19. december 1989 om  

 skattemyndighedernes organisation og opgaver m.v. (Skattestyrelsesloven)  

 fastsættes følgende forretningsorden for Ligningsrådet.
 Sammensætning, tilforordnede m.v.
 § 1.  Ligningsrådet består af de i  

 skattestyrelseslovens § 17, stk. 2, nævnte 19 medlemmer, herunder den af  

 skatteministeren beskikkede formand.
 Stk. 2.  Skatteministeren kan beskikke en stedfortræder  

 til at varetage formandens opgaver i dennes fravær.
Stk. 3.  Skatteministeren kan bestemme, at  

 repræsentanter for Skatteministeriet, Departementet, tilforordnes rådet.
De  

 tilforordnede har adgang til at deltage i rådets forhandlinger, men har ikke  

 stemmeret.
Stk. 4.  Rådets formand kan bestemme, at personale under  

 Told- og Skattestyrelsen skal være til stede ved rådets møder.
De pågældende  

 har adgang til at forelægge de sager, som efter dagsordenen skal behandles på  

 rådets møder, og til at deltage i rådets forhandlinger, men har ikke  

 stemmeret.
 Stk. 5.  Told- og Skattestyrelsen er sekretariat for  

 rådet.
Afdelinger og udvalg § 2.  Rådet kan dele sig i afdelinger.
Med de  

 begrænsninger, der følger af bestemmelserne i øvrigt i denne bekendtgørelse,  

 har hver afdeling den fulde rådskompetence inden for sit funktionsområde.
Stk. 2.  En afdeling skal foruden af formanden bestå af  

 mindst 4 medlemmer.
Et rådsmedlem kan være medlem af flere afdelinger  

 samtidig.
Stk. 3.  Det samlede råd foretager fordelingen af  

 rådsmedlemmerne imellem afdelingerne og bestemmer, hvilke rådsfunktioner hver  

 afdeling skal varetage, og hvilke der alene kan varetages af det samlede råd.  

 Den løbende sagsfordeling mellem afdelingerne i overensstemmelse hermed  

 varetages af formanden.
Hvor der er tvivl om fordelingen, kan formanden  

 forelægge spørgsmålet for det samlede råd.
 Stk. 4.  Formanden kan bestemme, og 3 af rådets  

 medlemmer kan kræve, at spørgsmål om en omfordeling mellem afdelinger af  

 funktioner eller af medlemmer inden for de foran givne rammer skal forelægges  

 det samlede råd.
§ 3.  Det samlede råd og hver af afdelingerne kan  

 nedsætte udvalg til at foretage undersøgelser i sager og give indstilling om  

 deres afgørelse.
Eventuelt fornødne regler om forretningsgangen for et  

 således nedsat udvalg fastsættes af rådet (afdelingen).
 § 4.  Hver afdeling kan vedtage, at en sag, der  

 behandles ved afdelingen, skal forelægges det samlede råd.
 Stk. 2.  Vedrører en sag flere afdelingers  

 arbejdsområde, kan formanden for den afdeling, hvortil sagen er henlagt til  

 behandling, bestemme, at afdelingen ikke kan træffe afgørelse, før sagen har  

 været forelagt vedkommende andre afdelinger til erklæring.
Virksomhedsområde § 5.  Ligningsrådet behandler sager, hvori rådet  

 ifølge lovbestemmelse eller ifølge bemyndigelse fra ministeren kan træffe  

 afgørelse eller beslutning eller afgive indstilling.
 Stk. 2.  Rådet er bemyndiget til at afgøre sager  

 vedrørende efterbetaling af skat uden egentlig ændring af selve  

 skatteansættelsen og om bødeansvar efter bestemmelserne i lovgivningen om  

 indkomst- og formueskat til staten, jf. skattestyrelseslovens § 17, stk. 3.
 Stk. 3.  Skatteministeren kan anmode rådet om at afgive  

 erklæring om spørgsmål, der i øvrigt ikke henhører under rådet.
Møder § 6.  Formanden fastsætter tid og sted for rådets  

 (afdelingens) møder.
Mødeindkaldelse skal ske skriftligt og med mindst 7  

 dages varsel, medmindre særlige forhold tilsiger en kortere frist.
Er et  

 medlem forhindret i at møde, skal dette snarest muligt meddeles formanden.
 Stk. 2.  Når 5 rådsmedlemmer kræver det, skal formanden  

 inden 14 dage indkalde til møde i det samlede råd.
 Stk. 3.  Når 2 af medlemmerne i en afdeling kræver det,  

 skal formanden inden 14 dage indkalde til møde i den pågældende afdeling.
Stk. 4.  Formanden fastsætter mødets dagsorden, der så  

 vidt muligt skal udsendes samtidig med mødeindkaldelsen.
Dagsordenen skal  

 indeholde en fortegnelse over de sager, der skal behandles på mødet.
§ 7.  Formanden træffer bestemmelse om, i hvilket  

 omfang der inden mødet skal tilsendes medlemmerne materiale vedrørende de  

 sager, der skal behandles på mødet.
Dog skal følgende altid fremsendes til  

 rådsmedlemmerne:
 Stk. 2.  Udsendelse af materiale til medlemmerne skal så  

 vidt muligt ske senest samtidig med udsendelsen af dagsorden.
Stk. 3.  Når en sag er optaget på dagsordenen, kan  

 medlemmerne forlange at få adgang til Told- og Skattestyrelsens  

 sagsmateriale.
Materialet skal være tilgængeligt for medlemmerne i styrelsens  

 lokaler fra og med den anden hverdag inden mødet.
Ethvert medlem kan kræve  

 materiale vedrørende en sag, der forelægges på et rådsmøde, fremlagt på  

 mødet.
§ 8.  Når Told- og Skattestyrelsen agter at forelægge  

 en afgørelse som nævnt i § 7, stk. 1, nr. 5, 6 eller 7, eller anden konkret  

 afgørelse truffet af en skattemyndighed for Ligningsrådet med indstilling om,  

 at afgørelsen ændres, skal vedkommende private part eller parter underrettes  

 skriftligt herom.
Den eller de pågældende skal desuden underrettes om, at  

 vedkommende har ret til at udtale sig skriftligt eller mundtligt over for  

 rådets sekretariat, og at vedkommende kan anmode om lejlighed til at  

 fremkomme med sine kommentarer over for en beslutningsdygtig del af rådet.  

 Partens skriftlige udtalelse eller anmodning om lejlighed til en mundtlig  

 udtalelse enten over for sekretariatet eller over for rådet skal foreligge  

 inden en frist på 1 måned.
Fremkommer der ingen henvendelse fra den  

 pågældende, afgiver Told- og Skattestyrelsen indstilling til Ligningsrådet på  

 det foreliggende grundlag.
Rådets afgørelse § 9.  Rådets afgørelser træffes på de i § 6 nævnte  

 møder, som ikke er offentlige.
Stk. 2.  Hvis en privat part har anmodet om foretræde  

 for rådet, jf. § 8, 2. pkt., kan formanden tillade, at den private part får  

 adgang til at forelægge sagen for en beslutningsdygtig del af rådet.
Hvis  

 formanden finder, at der ikke bør gives tilladelse, skal spørgsmålet  

 forelægges for rådet.
Stk. 3.  Hvor rådet finder det hensigtsmæssigt, kan det  

 beslutte at indkalde den private part til rådets møde.
Rådet kan desuden  

 indkalde den skattemyndighed eller vurderingsmyndighed, hvis afgørelse er  

 indstillet ændret, til mødet.
 Stk. 4.  Indkaldelse efter stk. 2 eller 3 skal ske  

 skriftligt med mindst 1 måneds varsel.
Stk. 5.  Told- og Skattestyrelsen forelægger de sager,  

 der efter den udsendte dagsorden skal behandles eller omtales på mødet.  

 Ønsker styrelsen eller et rådsmedlem at forelægge eller drøfte en sag, der  

 ikke har været optaget på dagsorden, afgør rådet, om sagen kan behandles på  

 mødet.
Formanden afgør, hvornår en sag skal anses for uddebatteret.
Dog kan  

 hvert af de tilstedeværende medlemmer forlange, at rådet skal afgøre, om  

 forhandlingerne skal fortsætte.
Stk. 6.  Hvert tilstedeværende medlem kan forlange, at  

 afgørelsen af en sag udsættes een gang.
Hvis sagen har særligt hastende  

 karakter, kan et flertal af de tilstedeværende medlemmer, hvis de tillige  

 udgør et flertal af rådets (afdelingens) samlede medlemstal, dog vedtage, at  

 afgørelsen skal træffes på mødet.
Stk. 7.  Hvert af de tilstedeværende medlemmer kan  

 kræve, at en afgørelse skal træffes ved afstemning.
Før afstemningen  

 formulerer formanden det spørgsmål, hvorom der skal stemmes.
Ved afstemning  

 træffes beslutning ved stemmeflerhed.
Står stemmerne lige, er formandens  

 stemme afgørende.
 § 10.  Rådets afgørelser i de i § 7, stk. 1, nr. 1-3,  

 nævnte sager træffes ved en beslutning, der tilføres protokollen og meddeles  

 Told- og Skattestyrelsen.
Stk. 2.  Rådets afgørelser i de i § 7, stk. 1, nr. 4,  

 nævnte sager om bindende direktiver til kommuner træffes ved en beslutning,  

 der tilføres protokollen og meddeles vedkommende kommunalbestyrelse og Told-  

 og Skattestyrelsen.
Afgør rådet, at der skal meddeles kommunen bindende  

 direktiver for ligningsarbejdet, skal rådet desuden formulere disse.  

 Direktiverne tilsendes vedkommende kommunalbestyrelse og Told- og  

 Skattestyrelsen.
Stk. 3.  Rådets afgørelser i de i § 8 nævnte sager  

 træffes ved en kendelse, der skal indeholde en begrundelse.
Hvis en privat  

 part har anmodet om foretræde for rådet, og dette er afslået, skal  

 begrundelsen herfor nævnes i kendelsen.
Kendelsen tilsendes den private part  

 og alle øvrige vedkommende.
Den private part skal underrettes om en eventuel  

 frist for at indbringe afgørelsen for Landsskatteretten.
 Stk. 4.  Rådet afgør selv, i hvilken form andre sager  

 end de i stk. 1-3 nævnte skal afgøres.
Protokol § 11.  Over forhandlingerne i rådets møder føres en  

 protokol, der skal indeholde følgende:
Stk. 2.  Udskrift af protokollatet tilsendes medlemmerne  

 snarest muligt efter det pågældende møde.
En beslutningsdygtig del af de  

 medlemmer, der deltog i mødet, skal godkende protokollatet i et efterfølgende  

 møde.
Det godkendte protokollat underskrives af formanden.
Genoptagelse § 12.  Ligningsrådet kan genoptage sager som nævnt i §  

 7, stk. 1, nr. 5-7. Beslutning om genoptagelse træffes af den afdeling, som  

 har truffet den afgørelse, som ønskes genoptaget.
Delegation § 13.  Ligningsrådet kan bemyndige Told- og  

 Skattestyrelsen til at træffe afgørelse på rådets vegne i nærmere afgrænsede  

 grupper af sager, hvor rådet har fastlagt en praksis ved afgørelsen eller har  

 fastlagt retningslinier for sagernes behandling og afgørelse.
Repræsentation § 14.  En privat part i en sag som nævnt i § 7, stk.  

 1, nr. 8, eller § 8, stk. 1, kan til enhver tid bemyndige en anden person til  

 at varetage sine interesser under sagen.
Ligningsrådet betragter herefter -  

 indtil det meddeles rådet, at bemyndigelsen er tilbagekaldt - den bemyndigede  

 som legitimeret til at optræde på den pågældendes vegne i enhver henseende.  

 Den private part har dog adgang til alene eller sammen med sin repræsentant  

 at deltage i mundtlige forhandlinger og foretræde for rådet, og indkaldelse  

 hertil sendes både til parten og til repræsentanten.
Endvidere tilsendes  

 rådets kendelse både den private part og repræsentanten.
Offentliggørelse af rådets afgørelser § 15.  Sekretariatet træffer med passende mellemrum  

 bestemmelse om offentliggørelse af afgørelser, som skønnes at have almen  

 interesse.
Ved offentliggørelsen skal navne på fysiske og juridiske personer,  

 CPR- og SE-numre og andre personhenførbare data bortset fra rådets  

 journalnumre fjernes eller erstattes af anonymiserede betegnelser.
Ikrafttræden § 16.  Bekendtgørelsen træder i kraft den 1. april  

 1990. Samtidig bortfalder bekendtgørelse nr. 326 af 5. juli 1985 af  

 forretningsorden for ligningsrådet og statsskattedirektoratet, som ændret ved  

 bekendtgørelse nr. 345 af 2. juni 1987.
