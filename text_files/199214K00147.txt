Nr BTL 147 Betænkning over Forslag til lov om ændring af lov om privat byfornyelse,  

 lov om leje og lov om midlertidig regulering af boligforholdene  

 (Huslejetilskud)   

 Nr L 147 1992-93, 1. samling Afgivet af Boligudvalget Afgivet: 19921210 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Boligselskabernes Landsforening.
Boligministeren har over for udvalget tilkendegivet, at han i november  

 1993 sammen med skatteministeren vil give udvalget en redegørelse for de  

 foreløbige erfaringer med ordningen.
Redegørelsen skal danne grundlag for en  

 efterfølgende forhandling mellem de partier, der står bag ordningen, med  

 henblik på en vurdering af, om der med virkning fra og med 1994 er behov for  

 justeringer i realrenteafgiftsloven og reglerne om huslejestøtte til privat  

 byfornyelse.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkeparti og Fremskridtspartiets medlemmer) lovforslaget til  

vedtagelse med de af boligministeren stillede ændringsforslag.
Et mindretal inden for flertallet (Socialdemokratiets medlemmer af  

 udvalget) er tilfreds med, at der med denne huslejetilskudsordning bliver  

 skabt økonomisk grundlag for, at ejere og lejere kan aftale  

 forbedringsarbejder efter loven om privat byfornyelse.
Socialdemokratiet har  

 - også før loven om privat byfornyelse blev vedtaget - påpeget, at uden  

 offentlig støtte af et vist omfang ville loven ikke komme til at virke i  

 praksis.
Nu viser virkeligheden, at Socialdemokratiet fik ret, og med  

 lovforslaget her har regeringen altså måttet bøje sig.
Det er meget glædeligt  

 - ikke mindst af hensyn til beskæftigelsen i byggesektoren.
Desværre er det ikke lykkedes at få Socialdemokratiets model, som den er  

 skitseret i beslutningsforslag nr.
B 5 om fremme af beskæftigelsen i bygge-  

 og boligsektoren, igennem fuldt ud.
Det er således mindretalles opfattelse, at både den almennyttige  

 boligsektor og den private andelsboligform også bør omfattes af  

 huslejetilskudsordningen, således at alle dele af den ældre boligmasse, der  

 trænger til forbedringer, ligestilles i relation til loven om privat  

 byfornyelse.
Denne ligestilling er regeringen ikke indstillet på, hvilket  

 afspejler den ideologisk bestemte negative holdning til den almennyttige  

 sektor, som desværre præger regeringen.
Men ønsket om at få gang i den private byfornyelse og den dermed forbundne  

 beskæftigelse i byggesektoren har vejet tungt for Socialdemokratiet, da  

 aftalen om finansloven for 1993 blev indgået.
Derfor kan mindretallet i dette  

 tilfælde leve med denne diskriminering af den almennyttige boligsektor og den  

 private andelsboligform, hvorfor der ikke stilles ændringsforslag.
Hvad angår støtteniveauet, så har Socialdemokratiet i det tidligere  

 omtalte beslutningsforslag i denne samling vurderet behovet til at være  

 højere end det, finanslovaftalen resulterer i.
Derfor er det vigtigt for  

 Socialdemokratiet, at statstilskuddet til forbedringer gøres permanent i en  

 forbedret form, og at der samtidig indføres mulighed for at træffe kollektive  

 beslutninger om at søge forbedringstilskud, samtidig med at den individuelle  

 mulighed for lejerne bevares, jf.
L 142.
 Der er således skabt gode muligheder for at kombinere den private  

 byfornyelse inkl. huslejetilskuddet med boligforbedringsordningen, så  

 huslejestigningerne i det hele begrænses, men desværre altså kun i det  

 private udlejningsbyggeri.
 De til lovforslaget stillede ændringsforslag indebærer, at den mulige  

 beskæftigelsesvirkning af dette lovforslag bliver større end først forventet,  

 hvilket mindretallet hilser med tilfredshed.
Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet vil endvidere stemme imod de stillede ændringsforslag.
 Mindretallet kan ikke acceptere, at den byfornyelse, der ikke frivilligt  

 har kunnet gennemføres efter lov om privat byfornyelse, nu skal statsstøttes  

 med huslejetilskud på op til 10.000 kr. pr. år i 8 år for derefter at  

 aftrappes over de næste 8 år.
 Det er det rene betonkommunisme at have den holdning, at det, der ikke kan  

 igangsættes på frivillig basis, skal gennemtrumfes uanset  

 milliardomkostningerne.
 ÆndringsforslagAf boligministeren , tiltrådt af et flertal  

 (udvalget med undtagelse af SF og FP):
Til titlen 1) Efter »boligforholdene« indsættes:  

 »m.v.« Til § 1 2) I den under nr. 1 foreslåede affattelse af §  

 1 ændres »2 mia. kr.« til: »2,5 mia. kr.«, og som nyt  

 stykke indsættes:
»Stk. 2. Rammen som nævnt i stk. 1 fordeles med 1 mia. kr.  

 til gennemførelse af privat byfornyelse i ejendomme, der ejes af  

 realrenteafgiftspligtige institutioner, der fritages for afgift efter § 3 b i  

 lov om en realrenteafgift af visse pensionskapitaler m.v., og med 1,5 mia.  

 kr. til gennemførelse af privat byfornyelse i andre private  

 udlejningsejendomme.« 3) Efter nr. 2 indsættes som nyt nummer:
»01. I § 4, 1. pkt., ændres »stk. 1-3« til:  

 »stk. 1-4«.' 4) Nr. 7 affattes således:
 »7. I § 5 indsættes efter stk. 3 som nye stykker:
»Stk. 4. Ejere af ejendomme, der opnår fritagelse for afgift  

 efter § 3 b i lov om en realrenteafgift af visse pensionskapitaler m.v., kan  

 højst opkræve en lejeforhøjelse, der i 8 år efter den aftalte lejeforhøjelses  

 ikrafttræden udgør 85 pct. af den aftalte lejeforhøjelse uden tilskud.
Lejen  

 forhøjes herefter hvert år i 3 år med 5 pct. af den aftalte lejeforhøjelse  

 uden tilskud.
Forhøjelsen af lejen som nævnt i 2. pkt. kan ske alene ved  

 udlejerens skriftlige meddelelse herom til lejerne.
Stk. 5. Det påhviler ejere af ejendomme, hvortil der ydes tilskud  

 jf. § 6 a, at sikre, at den opkrævede lejeforhøjelse beregnes under  

 hensyntagen til det bevilgede tilskud til hvert enkelt  

 beboelseslejemål.« Stk. 4 bliver herefter stk. 6.' 5) I den under nr. 9 foreslåede § 6 a indsættes  

 efter stk. 1 som nyt stykke:
»Stk. 2. Tilskud til de i § 5, stk. 4, nævnte ejere udgør i  

 11 år 25 pct. af den aftalte lejeforhøjelse uden tilskud for de i henhold til  

 loven gennemførte arbejder, jf. § 2, stk. 1. Herefter nedsættes tilskuddet  

 hvert af de følgende 5 år med 5 pct. af den aftalte lejeforhøjelse uden  

 tilskud.« Stk. 2-5 bliver herefter stk. 3-6.
 6) I den under nr. 9 foreslåede § 6 a, stk. 2, der  

 bliver stk. 3, indsættes efter »Tilskuddet« ordene: »til andre  

 ejere end de i § 5, stk. 4, nævnte«.
 7) Efter nr. 10 indsættes som nyt nummer:
 »02. Efter § 10 indsættes som ny paragraf:
»§ 10 a.
Uudnyttet investeringsramme ved udgangen af 1993 og  

 1994 overføres til næste finansår.«» 8) I nr. 11 ændres »stk. 1-4« til: »stk.  

 1-5«.
 9) Efter nr. 11 indsættes som nyt nummer:
»03. I § 12, stk. 2, ændres »stk. 4« til:  

 »stk. 6«.' 10) Efter § 3 indsættes som ny paragraf:
 »§ 01 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 4 i lov nr. 501 af 24. juni 1992, foretages følgende  

 ændring:
 I  § 7 F indsættes efter stk. 2 som nyt stykke:
»Stk. 3. Tilskud, der er ydet til nedsættelse af  

 lejeforhøjelsen i henhold til lov om privat byfornyelse § 6 a, skal ikke  

 medregnes til lejerens skattepligtige indkomst.«» Bemærkninger Til nr. 1-10 I det fremsatte lovforslag er det foreslået, at der inden for  

 en investeringsramme på 2 mia. kr. årligt i årene 1993-95 kan ydes et  

 huslejetilskud på 40 pct. til nedbringelse af den aftalte lejestigning i  

 forbindelse med gennemførelse af private byfornyelsesarbejder.
Som en opfølgning på aftalen om finanslov 1993 er det foreslået, at den  

 samlede investeringspulje forhøjes med 500 mio. kr. til i alt 2,5 mia. kr.  

 hvert af årene 1993, 1994 og 1995. Rammen deles samtidig op, således at de  

 realrenteafgiftspligtige investorer, der opnår fritagelse efter  

 realrenteafgiftsloven i forbindelse med gennemførelse af arbejder efter lov  

 om privat byfornyelse, maksimalt kan investere inden for en ramme på 1 mia.  

 kr. hvert år.
I øvrige private udlejningsejendomme vil der maksimalt kunne  

 investeres 1,5 mia. kr. hvert år.
Uudnyttet ramme i finansårene 1993 og 1994  

 vil kunne overføres til næste finansår, men der kan ikke ske overførsel  

 mellem de ovenfor nævnte rammer.
Uudnyttet ramme ved udgangen af 1995  

 bortfalder således, idet forsøget med privat byfornyelse udløber på det  

 tidspunkt.
Endvidere er det aftalt, at i ejendomme, der ejes af  

 realrenteafgiftspligtige institutioner, som ønsker fritagelse for  

 realrenteafgift efter realrenteafgiftsloven, ydes der inden for den ovenfor  

 nævnte ramme på 1 mia. kr. et tilskud på 25 pct. af den aftalte  

 lejeforhøjelse til nedbringelse af lejen, mens det samtidig er en betingelse,  

 at ejeren i de første 8 år yder et tilskud på 15 pct. af den aftalte  

 lejeforhøjelse, således at lejeforhøjelsen ikke gennemføres fuldt ud.
Lejerne  

 opnår herved samme vilkår, uanset om ejendommen ejes af en privat udlejer  

 eller af en realrenteafgiftspligtig institution.
 Der henvises i øvrigt til det allerede fremsatte forslag til lov om  

 ændring af lov om en realrenteafgift af visse pensionskapitaler m.v. (L 149).
Økonomiske og administrative konsekvenser Nedenstående økonomiske bemærkninger omfatter den samlede effekt af de  

 tidligere fremsatte forslag til lov om ændring af lov om privat byfornyelse  

 (L 78 og L 147) og disse ændringsforslag.
 I forbindelse med det oprindelige lovforslag om privat byfornyelse i maj  

 1992 blev det beregningsmæssigt forudsat, at der ville blive besluttet  

 investeringer på 1 mia. kr. i 1993.
Indførelsen af en egentlig tilskudsordning med en ramme på 2,5 mia. kr.  

 pr. år vil betyde, at omfanget af arbejder, iværksat i medfør af loven, kan  

 stige med 1,5 mia. kr. til 2,5 mia. kr. i 1993. Det forudsættes, at dette  

 niveau vil blive fastholdt i såvel 1994 som 1995, hvor forsøget udløber.
På  

 baggrund af en skønnet samlet gennemførelsesperiode på op til 2 år skønnes  

 merbeskæftigelsen at blive relativ beskeden i 1993 (i størrelsesordenen  

 900-1.000 personer, heraf 7-800 i byggesektoren). Herefter skønnes  

 merbeskæftigelsen som følge af de ekstra årlige investeringer på 2,5 mia. kr.  

 at udgøre omkring 4.600 personer i 1994, heraf 3.700 i byggesektoren, og  

 omkring 6.500 personer i 1995, heraf 5.200 i byggesektoren, hvorefter tallet  

 vil være gradvis faldende i de følgende 2 år.
 Ændringsforslagene om indførelse af en tilskudsordning vil medføre  

 statslige merudgifter.
Ifølge ændringsforslagene kan der ydes tilskud til nedsættelse af  

 lejeforhøjelser som følge af investeringer på maksimalt 2,5 mia. kr. i hvert  

 af årene 1993-95 fordelt på de ovennævnte delrammer på henholdsvis 1 og 1,5  

 mia. kr. pr. år.
Det antages videre, at tilpasningsperioden for  

 huslejeforhøjelsen aftales til, hvad der i gennemsnit svarer til 4 år, samt  

 at renteniveauet er 10 pct. p.a.
Som følge af den ovenfor nævnte  

 tidsforskydning samt optrapningsperioden vil et givet års investeringsramme  

 først oppebære maksimalt tilskud efter 6 år.
De samlede udgifter til tilskud  

 skønnes herefter til 0 mio. kr. i 1993, 6 mio. kr. i 1994, 13 mio. kr. i 1995  

 og 52 mio. kr. i 1996.
Det samlede tilskud vil stige frem til år 2001, hvor det vil udgøre godt  

 310 mio. kr.
Herefter vil tilskuddet være faldende, da der ikke bevilges nye  

 tilskud efter 1995.
Investeringen i privat byfornyelse skønnes som nævnt at andrage 2,5 mia.  

 kr. i årene 1993, 1994 og 1995. Dette vil medføre merudgifter til individuel  

 boligstøtte, der skønnes at udgøre omkring en tredjedel af de aftalte  

 huslejeforhøjelser.
Da der for den gældende lov om privat byfornyelse  

 allerede er inddraget boligstøttekonsekvensen af en aktivitet på 1 mia. kr. i  

 1993, regnes der nedenfor alene på en meraktivitet på 1,5 mia. kr. i 1993 og  

 2,5 mia. kr. i 1994 og 1995. Med de ovenfor anførte forudsætninger om  

 optrapningsperiode, tidsforskydning og renteniveau skønnes det, at disse  

 merinvesteringer vil give merudgifter til individuel boligstøtte på 0 mio.  

 kr. i 1993, 3 mio. kr. i 1994, 8 mio. kr. i 1995 og 36 mio. kr. i 1996. Det  

 skønnes, at der i 1995 og 1996 i et meget begrænset omfang bliver tale om  

 merudgifter til kontanthjælpsmodtagere i forbindelse med ordningen.
 Med de samme beregningsforudsætninger vil merinvesteringerne på lang sigt,  

 når alle huslejenedsættelser og tilskud er aftrappet, resultere i en  

 huslejeforhøjelse på ca. 800 mio. kr. om året, hvoraf omkring en tredjedel  

 vil blive dækket af den individuelle boligstøtte.
Da tilskuddene fuldt ud anvendes til huslejenedsættelser, vil de samlede  

 udgifter til boligstøtte imidlertid blive reduceret som følge af tilskuddet.  

 Endvidere vil boligstøtteudgifterne blive nedsat som følge af den  

 lejenedsættelse på op til 15 pct., der er en forudsætning for at opnå  

 realrenteafgiftsfritagelse.
Reduktionen svarer til ca. en tredjedel af  

 huslejenedsættelsen på 40 pct. som følge af enten tilskud på 40 pct. eller  

 som følge af tilskud på 25 pct. plus lejenedsættelse på 15 pct.
Reduktionen  

 vedrører dels de ovennævnte merudgifter som følge af aktivitetsstigningen,  

 dels merudgifterne til boligstøtte som følge af den investering på 1 mia.  

 kr., der som nævnt allerede er indregnet for 1993 som følge af den gældende  

 lov.
Der skønnes herefter at blive tale om en reduktion i udgifterne til  

 boligstøtte som følge af den samlede huslejenedsættelse på 0 mio. kr. i 1993,  

 2 mio. kr. i 1994, 5 mio. kr. i 1995 og 21 mio. kr. i 1996.
 De samlede offentlige merudgifter og besparelser er angivet i nedenstående  

 tabel.
Tabel 1. Udgifter til tilskudsordningen i forbindelse med privat  

 byfornyelse (mio. kr.) Ad nr. 2 Med ændringsforslaget deles den samlede årlige investeringsramme på 2,5  

 mia. kr. op i 2 delrammer.
Realrenteafgiftspligtige institutioner, der  

 fritages for realrenteafgift, vil ifølge forslaget kunne foretage  

 investeringer inden for maksimalt 1 mia. kr. årligt.
I øvrige private  

 udlejningsejendomme er loftet over de samlede investeringer 1,5 mia. kr.  

 årligt.
Ad nr. 3, 8 og 9 Ændringerne er redaktionelle.
Ad nr. 4, 5 og 6 Det foreslås, at i ejendomme, der ombygges af realrenteafgiftspligtige  

 institutioner, som opnår fritagelse for realrenteafgift, kan der inden for de  

 første 8 år højst opkræves en lejeforhøjelse på 85 pct. af den mellem ejer og  

 lejere aftalte lejeforhøjelse uden tilskud.
De følgende 3 år forhøjes lejen  

 hvert år med 5 pct. af den aftalte huslejeforhøjelse uden tilskud.
Hertil  

 kommer, at der i 11 år tillige ydes tilskud til nedbringelse af lejen på 25  

 pct. af den aftalte lejeforhøjelse uden tilskud.
Tilskuddet nedsættes  

 herefter hvert år med 5 pct.point i 5 år.
Lejeforhøjelsen som følge af de  

 aftalte arbejder er således uafhængig af ejendommens ejerforhold.
 Det understreges, at når lejeforhøjelsen skal beregnes under hensyntagen  

 til det bevilgede tilskud til hvert enkelt lejemål, vil det betyde, at det  

 bevilgede tilskud fuldt ud skal komme den enkelte lejer til gode.
Ad nr. 7 Det foreslås, at den del af den årlige investeringsramme, der ikke er  

 udnyttet ved udgangen af henholdsvis 1993 og 1994 kan overføres til næste  

 finansår.
Uudnyttet ramme ved udgangen af 1995 bortfalder således, idet  

 forsøget med privat byfornyelse udløber på dette tidspunkt.
Der er ikke  

 herved åbnet mulighed for, at der kan ske overførsel fra den ene delramme til  

 den anden.
Ad nr. 1 og 10 Tilskud til nedsættelse af huslejeforhøjelsen, der er aftalt som et led i  

 aftalen mellem ejeren og lejerne om gennemførelse af privat byfornyelse,  

 udgør indtil 40 pct. af den aftalte huslejeforhøjelse.
Tilskuddet er  

 skattepligtigt for tilskudsmodtager, ejeren.
Alt efter de konkrete  

 omstændigheder vil tilskuddet endvidere kunne udgøre en økonomisk værdi for  

 lejerne, som er skattepligtig efter skattelovgivningens almindelige regler.  

 Da det ikke er hensigten, at også lejerne skal beskattes af tilskuddet,  

 bestemmes det i forslaget, at tilskuddet ikke skal medregnes ved lejernes  

 indkomstopgørelse.
