Bekendtgørelse  

 om kerneopgaver i investeringsforeninger, specialforeninger, professionelle  

 foreninger, godkendte fåmandsforeninger, hedgeforeninger og  

 investeringsforvaltningsselskaber  

1) I medfør af § 102, stk. 2, 2. pkt., og § 373, stk. 4, i  

 lov om finansiel virksomhed, jf. lovbekendtgørelse nr. 381 af  

 19. april 2007  

 og  

 § 39, stk. 2, 2. pkt., § 110 m, stk. 1, § 113, §  

 114 f, og § 132, stk. 3, i lov om  

 investeringsforeninger og specialforeninger samt andre kollektive  

 investeringsordninger m.v., jf. lovbekendtgørelse nr. 55 af  

 31. januar 2006  

 som ændret ved lov  

 nr. 397 af  

 30. april 2007,  

 fastsættes:
 § 1.  

  

 Bestyrelsen i en forening kan ikke træffe beslutning om, at foreningen eller  

 dens investeringsforvaltningsselskab kan uddelegere kerneopgaver.
 Stk. 2.  

  

 Som kerneopgaver  

 anses:
1)  

 	  

 beslutninger om  

 investering af foreningers midler, 2)  

 	  

 den daglige ledelse  

 af en forening, 3)  

 	  

 beregning og  

 fastsættelse af den indre værdi samt af emissions- og indløsningskurser, 4)  

 	  

 kontrol med  

 overholdelse af lovgivningen, 5)  

 	  

 kontrol med den  

 daglige bogføring, og 6)  

 	  

 kontrol af periodiske  

 indberetninger til Finanstilsynet.
 § 2.  

  

 Uanset  

 bestemmelsen i § 1 kan bestyrelsen for en forening træffe beslutning om at  

 investeringsbeslutninger for en begrænset del af foreningens eller en  

 afdelings  

 portefølje, som ønskes investeret på et geografisk fjernt marked eller i  

 specielle instrumenter, kan delegeres, hvis den der delegeres til har en  

 særlig  

 viden vedrørende de ønskede investeringer.
 Stk. 2.  

  

 Uanset  

 bestemmelsen i § 1 kan bestyrelsen for en professionel forening træffe  

 beslutning om at uddelegere beslutninger om investering af den professionelle  

 forenings midler, jf. § 110 c, stk. 2, i lov om investeringsforeninger og  

 specialforeninger samt andre kollektive investeringsordninger m.v.
 § 3.  

  

 Overtrædelse  

 af § 1 straffes med bøde.
 § 4.  

  

 Bekendtgørelsen  

 træder i kraft  

 den 1. juli  

 2007. Samtidig ophæves bekendtgørelse nr. 1050 af  

 31. oktober 2005  

 om  

 kerneopgaver i investeringsforeninger, specialforeninger, godkendte  

 fåmandsforeninger, hedgeforeninger og  

 investeringsforvaltningsselskaber.
Finanstilsynet, den 21. juni 2007 Henrik Bjerre-Nielsen /Anne Marie Pico 1)  

 Bekendtgørelsen indeholder bestemmelser, der gennemfører Rådets direktiv  

 85/611/EØF af 20. december 1985 om samordning af love og administrative  

 bestemmelser om visse institutter for kollektiv investering i værdipapirer  

 (investeringsinstitutter), (EF-Tidende 1985, nr.
L 375, s. 3), som delvist  

 ændret ved Europa-Parlamentets og Rådets direktiv 2001/107/EF af 21. januar  

 2002 med henblik på en regulering af administrationsselskaber og forenklede  

 prospekter,  

 (EF-Tidende 2002, nr.
L 41, s. 20), og Europa-Parlamentets og Rådets direktiv  

 2001/108/EF af 21. januar 2002 med hensyn til investeringsinstitutters  

 investeringer,  

 (EF-Tidende 2002, nr.
L 41, s. 35), Rådets direktiv nr. 88/220/EØF af 22.  

 marts  

 1988, (EF-Tidende 1988, nr.
L 100, s. 31) (ændret investeringspolitik), og  

 Europa-Parlamentets og Rådets direktiv nr. 95/26/EF af 29. juni 1995,  

 (EF-Tidende 1995, nr.
L 168, s. 7) (styrkelse af tilsynet   

 "BCCI-direktivet").
