 På given foranledning skal direktoratet herved meddele følgende  

 retningslinier vedrørende kriminalforsorgens personales afholdelse af  

 foredrag i forbindelse med den almindelige oplysningsvirksomhed på skoler, i  

 ungdomsklubber m.v.:
1. For foredragsvirksomhed som helt eller delvist  

 omfatter det til tjenestestederne udleverede informationsmateriale fra det  

 kriminalpræventive råd om »kriminalpræventiv orientering om  

 narkotika« gælder retningslinierne i direktoratats skrivelse af 27.  

 januar 1983. (j.nr. 5.k.
R-3-3-5).
2. For anden foredragsvirksomhed gælder, at denne  

 virksomhed kan betragtes som tjenstligt arbejde, såfremt den er godkendt af  

 vedkommende tjenesteds ledelse.
Udgifter til transport kan i givet fald  

 afholdes over tjenestestedets tjenesterejsekonto efter de almindelige regler  

 herom.
De enkelte tjenestesteders ledelse kan endvidere godkende, at sådan  

 foredragsvirksomhed sker i den almindelige arbejdstid.
Såfremt der udbetales  

 honorar for foredragsvirksomheden, kan eventuelt fravær i arbejdstiden dog  

 kun gives i form af afspadsering m.v. eller mod løntræk i overensstemmelse  

 med gældende regler.
3. Retningslinierne i nærværende skrivelse gælder for  

 alle personalegrupper og træder i kraft straks.
Samtidig ophæves  

 direktoratets skrivelse af 11. juli 1977.
 E.B.
Erik Bang Kriminalforsorgens anstalter, afdelinger, pensioner samt arresthusene.
