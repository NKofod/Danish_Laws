Formålet med registeret er at samle alle oplysninger i forbindelse med den enkelte patients kontakt med sygehuset, således at de let kan fremdrages ved patientens henvisning samt aktuelle og evt. senere behandling, at gøre det muligt til brug for sygehusenes patientbehandling eller forskning, at fremdrage oplysninger om patienter, for hvem der er registreret bestemte diagnoser, undersøgelser, behandlinger m.v., at lette og hurtiggøre kommunikationen mellem sygehusenes afdelinger, at lette det daglige administrative arbejde, herunder bl.a.
kautionsforpligtelser, at danne grundlag for udarbejdelse af statistikker og de årlige indberetninger til Sundhedsstyrelsen, at danne grundlag for opsamling af data til lokale og nationale kvalitetsdatabaser, samt i øvrigt at danne grundlag for amtets planlægning af sundhedsvæsenet.
Personkreds: Registeret må kun indeholde oplysninger om personer, som er henvist til eller som er eller har været til undersøgelse eller behandling på amtets sygehuse, herunder oplysninger om personer, som er henvist til behandling på sygehuse uden for amtet og hvortil der kræves kaution.
 Ikrafttrædelsesdato: 23/01/1998. Erstatter tidligere forskrifter.
