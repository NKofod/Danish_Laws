Landsskatteretskendelse af 26. juni 2002 vedr. fradrag for  

 moms af omkostninger til advokat og revisor A A/Ss klage skyldes, at told- og skatteregionen ikke har  

 godkendt fradrag i momsgrundlaget for udgifter til advokat og revisor afholdt  

 i  

 forbindelse med omstrukturering.
Det er oplyst, at det klagende selskab har været momsregistreret  

 siden 1980 og har haft aktiviteter med salg af kalendere.
Det er endvidere  

 oplyst, at aktierne i selskabet indtil 1997 var ejet af et hollandsk  

 holdingselskab, der tillige besad aktiekapitalen i et tysk selskab i  

 selskabsgruppen (herefter benævnt som B, Germany). Aktierne i det hollandske  

 holdingselskab var ejet af et finsk selskab (C). Det klagende selskab havde  

 en  

 række datterselskaber, herunder i udlandet.
Revisionsfirmaet D, der ikke da var revisor for det klagende  

 selskab, blev i 1997 kontaktet af det engelske investeringsselskab E, der var  

 interesseret i at overtage Selskabsgruppen.
Med henblik herpå indskød E  

 kapital  

 i et selskab, benævnt som F 1 A/S, der blev holdingselskab for et andet  

 selskab,  

 benævnt som F 2 A/S.
Begge selskaber havde indtil da været uden aktivitet.
 Som led i forhandlingerne om Es overtagelse af Selskabsgruppen  

 foretog revisionsfirmaet D undersøgelser af de i gruppen værende selskaber.  

 Advokatfirmaet G repræsenterede E under forhandlingerne om overtagelse af  

 Gruppen, medens advokatfirmaet H repræsenterede en lille gruppe aktionærer,  

 der  

 sammen med E ville overtage Selskabsgruppen.
 Den 23. december 1997 blev hele Selskabsgruppen overtaget af E,  

 bl.a. ved at F 2 A/S overtog aktiekapitalen i det klagende selskab, og ved at  

 det klagende selskab overtog aktiekapitalen i B, Germany.
 F 1 A/S og F 2 A/S blev momsregistreret med virkning fra 1.  

 november 1997 og blev med virkning fra samme dato fællesregistreret med det  

 klagende selskab med dette som afregnende selskab.
F 1 A/S´s momspligtige aktiviteter har bestået i udlejning af  

 arbejdskraft til det klagende selskab (omsætning herved i 1998 628.065 kr.),  

 og  

 F 2 A/S´s momspligtige aktivitet har bestået i udlejning af farveprintere  

 til  

    

  

 det klagende selskab (omsætning  

 herved i 1998 15.090 kr.) Ingen af selskaberne i fællesregistreringen har efter det  

 oplyste haft aktiviteter, der er momsfritaget efter momslovens § 13.
 Selskaberne har i forbindelse med etablering af den nye  

 holdingstruktur haft udgifter til advokat og revisor.
 I momsangivelsen for 2. kvartal 1998 har fællesregistreringen  

 således som købsmoms angivet fradrag for revisorudgifter til revisionsfirmaet  

 D  

 med 2.745.000 kr., hvoraf momsen udgør 686.418 kr.
 Revisorudgiften er specificeret således  

  

 :
Køb af aktier/virksomhedsoverdragelse 54,9 % Due diligence 17,8 % Revisor/regnskab 6,2 % Samarbejde med udlandet 9,7 % Skatteforhold mv.
11,4 % Herudover har det klagende selskab afholdt udgifter til revisor  

 på 181.000 kr., heraf moms 42.250 kr.
Heraf udgør udført arbejde i  

 forbindelse  

 med virksomhedens omstrukturering 30.000 kr., heraf moms 7.500 kr.
Det klagende selskab har endvidere afholdt advokatudgifter til  

 advokatfirmaet H på 115.525 kr. og til advokatfirmaet G på 1.860.000 kr.,  

 eller  

 i alt 1.975.525 kr. med tillæg af moms på 493.881 kr.
Af disse  

 advokatudgifter  

 har det klagende selskab videredebiteret et beløb på 1.316.378 kr. til B,  

 Germany.
Advokatudgifterne vedrører diverse undersøgelser i forbindelse  

 med opkøb af Selskabsgruppen og oprettelsen af den nye struktur.
Det klagende  

 selskabs repræsentanter har udarbejdet en opgørelse over fordelingen af  

 udgifterne på de 3 her omhandlede selskaber, hvoraf bl.a. fremgår, at der til  

 hver af selskaberne F 1 A/S og til F 2 A/S er henført 25.000 kr. vedrørende  

 etablering af selskaber.
 Fællesregistreringen har angivet fradrag i momsgrundlaget for  

 udgifterne til advokat og revisor.
Told- og skatteregionen har ved den påklagede afgørelse alene  

 godkendt fradrag i momsgrundlaget for en del af de angivne udgifter.
For så  

 vidt angår revisorudgifterne er der således alene godkendt fradrag for den  

 del  

 af udgifterne, der ifølge revisionsfirmaets fordeling kan henføres til  

 revisor/regnskab, samarbejde med udlandet og skatteforhold mv.
Disse udgifter  

 udgør ifølge revisionsfirmaets opgørelse 27,4 % af de samlede  

 revisionsudgifter  

 til revisionsfirmaet D eller 752.316 kr.
Endvidere er der godkendt fradrag i  

 momsgrundlaget for udgiften til det klagende selskabs revisor med 151.000  

 kr.,  

 idet det er lagt til grund, at denne del af den samlede udgift på 181.000 kr.  

 vedrører revision af selskabet.
Der er således ikke godkendt fradrag i momsgrundlaget for den  

 resterende del af udgiften til revisionsfirmaet D på 1.993.363 kr., for  

 30.000  

 kr. af udgiften til det klagende selskabs  

    

  

 revisor og for den del af advokatudgifterne, der ikke er videredebiteret  

 til B, Germany, 659.147 kr. eller for i alt 2.682.510 kr.
Momsen heraf udgør  

 670.627 kr.
Regionen har herved henset til, at udgifterne i forbindelse med  

 salg af virksomheden til E og oprettelsen af holdingselskaberne ikke vedrører  

 momspligtige leverancer, men kapitalgrundlaget.
Der findes derfor ikke at  

 være  

 fradragsret for udgifterne efter momslovens § 37, stk. 1. Det er endvidere  

 regionens opfattelse, at afg. 1081 fra Direktoratet for Toldvæsenet ikke er  

 relevant.
Da fradrag er nægtet med henvisning til momslovens § 37, stk. 1,  

 har  

 told- og skatteregionen fundet, at EF-domstolens dom i sagen C-333/91  

 (Sofitam  

 SA) heller ikke har betydning for bedømmelsen af fradraget.
 Det klagende selskabs repræsentanter har over for  

 Landsskatteretten nedlagt påstand om, at der godkendes fradrag i  

 momsgrundlaget  

 for de omhandlede omkostninger, dog således at man frafalder momsfradrag for  

 de  

 25.000 kr., der af repræsentanterne er henført som advokatomkostninger  

 vedrørende etablering af selskaber til F 1 A/S.
Repræsentanten har til støtte herfor gjort gældende, at  

 rådgiverudgifterne ikke vedrører salg men køb af aktier.
EF-domstolens dom i  

 sagen C4/94 (BLP Groupe plc) er derfor ikke anvendelig.
Udgifterne må i  

 stedet  

 anses som generalomkostninger, for hvilke der er fradragsret.
Repræsentanten  

 har herved henvist til EF-domstolens domme i sagerne C-98/98 (Midland Bank  

 plc), C-408/98 (Abbey National plc) og C-16/00 (Cibo Participations SA). Det  

 er  

 endvidere gjort gældende, at der efter EF-domstolens dom i Sofitam-sagen er  

 praksis for momsfradrag i holdingselskaber.
Denne praksis er anerkendt af  

 Told  

 og Skat gennem en offentliggjort praksisændring den 6. december 1999, TfS  

 1999.908. Da udgifterne er afholdt i 1998, er der således ikke grundlag for  

 at  

 begrænse fradragsretten for de udgifter, der kan henføres til de af  

 fællesregistreringen omfattede selskaber uanset disse selskabers status som  

 holdingselskaber.
Landsskatteretten lægger  

 til grund  

  

 , at de omhandlede udgifter ikke vedrører kapitaludvidelser i de  

 af fællesregistreringen omfattede selskaber.
Retten lægger endvidere til  

 grund,  

 at de af fællesregistreringen omfattede selskaber har haft momspligtige  

 aktiviteter, men ikke aktiviteter, der er momsfritaget efter momslovens § 13.
De omhandlede udgifter findes herefter at vedrøre de af  

 fællesregistreringen omfattede selskabers køb af aktier i andre selskaber.  

 Det  

 fremgår af EF-domstolens dom i sagen C-16/00 (Cibo Participations SA) præmis  

 35, at udgifter, som et holdingselskab har afholdt til forskellige  

 tjenesteydelser, det har erhvervet i forbindelse med overtagelse af  

 kapitalandele i et datterselskab, indgår i dets generalomkostninger og  

 således  

 i princippet har en direkte og umiddelbar tilknytning til dets samlede  

 økonomiske virksomhed.
Hvis holdingselskabet udfører såvel transaktioner, der  

 giver ret til fradrag, som transaktioner, der ikke giver ret hertil, følger  

 det  

 af sjette direktivs artikel 17, stk. 5, første afsnit, at det alene kan  

 fradrage den del af momsen, der forholdsmæssigt svarer til beløbet for den  

 førstnævnte form for transaktioner.
 Henset hertil og henset til, at samtlige de af  

 fællesregistreringen omfattede selskaber har haft momspligtige aktiviteter,  

 og  

 at der på tidspunktet for udgifternes afholdelse var praksis for at godkende  

 fuldt fradrag for sådanne holdingselskabers momsbelagte udgifter, jf., TfS  

 1999.908, findes det klagende selskab som afregnende selskab for  

 fællesregistreringen således at være berettiget til fradrag i momsgrundlaget  

 for de omhandlede omkostninger, dog ikke for så vidt angår de 25.000 kr., der  

 af det klagende selskabs repræsentanter er henført til F 1 A/S vedrørende  

 etablering af selskaber, og som repræsentanterne har frafaldet under  

 klagebehandlingen.
 Den påklagede afgørelse ændres i overensstemmelse hermed.
