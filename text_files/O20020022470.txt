Resumé En biskop tilkendegav kritik af en provst fordi dennes ægtefælle  

 i forbindelse med debatindlæg i pressen - efter biskoppens opfattelse -  

 belastede provstens anseelse, og da provsten ikke søgte at hindre dette.  

 Sagen  

 blev indbragt for Kirkeministeriet som ikke fandt grundlag for at pålægge  

 biskoppen at trække kritikken tilbage.
 Ægtefællen havde skrevet indlæggene i sit eget navn.  

 Ombudsmanden udtalte at det forhold at ægtefællen havde brugt embedets  

 mailsystem, under disse omstændigheder ikke med rette kunne føre til at der  

 kunne opstå tvivl om den egentlige afsender.
 Det kunne ikke tillægges  

 selvstændig betydning for dette spørgsmål at ægtefællen boede i præstegården.
 Der var herefter ikke grundlag for biskoppens kritik,  

 og ombudsmanden henstillede til Kirkeministeriet at det genoptog sagen og  

 traf  

 en ny afgørelse. (J.nr. 2001-4018-812).
Kritik af tjenestemand.
Inddragelse af kriterier Det fremgik  

 af sagen at Biskoppen over X Stift den 2. juni 2001 skrev følgende til en  

 provst,  

 A:
Jeg forstår at der stadig  

 kommer (Y) provsti uvedkommende skrivelser fra (Y) provsti, også via den  

 officielle fax.
Jeg skal endnu engang indskærpe at provstiets officielle  

 kommunikationslinier kun må anvendes af provsten og hendes provstisekretær.
 Jeg skal derfor pålægge dig  

 at påse at denne uberettigede brug ophører.
 A svarede den 4. juni 2001  

 bl.a. følgende:
Efter - Pinselørdag aften  

 (!) - at have modtaget dine betragtninger over, hvad du kalder provstiets  

 officielle kommunikationslinjer, skal jeg tilkendegive, at jeg ikke på noget  

 punkt deler din opfattelse.
Og at jeg i øvrigt betragter dine synspunkter som  

 helt uholdbare.
Vedr. præste/provsteembedets  

 mail-system er det således, at der er tale om en åben og offentlig brevkasse.  

 Min mailadresse er offentliggjort, og jeg modtager derfor gennem år og dag  

 alle  

 mulige mails. ... Og derfor svarer jeg selvfølgelig, ligesom alle andre gør,  

 i  

 samme system.
Familie, venner og børn.
Sådan gør alle.
Og for øvrigt brugte  

 jeg  

 da også systemet til at bestille vores rejse til ( ) i marts.
Flybilletter,  

 hoteller og billeje.
Med svar tilbage i systemet.
Selvfølgelig gjorde jeg  

 det,  

 for sådan fungerer systemet, og sådan gør alle.
Selve mail-systemet er nemlig  

 slet ikke noget kirkenet.
Kirkenettet er kun en underafdeling af det  

 overordnede internet-mail-system.
Selvfølgelig er det klart, at anvendelsen  

 af  

 kirkenettet er undergivet mit embede og derved undergivet de passwords, som  

 kun  

 ansatte under mit embede har adgang til.
Men ud over at bemærke, at min mand  

 faktisk er ansat under mit embede, idet han i årene 1994-99 var egentlig  

 provstisekretær, og at han såvel i 1999 som i 2000 og også i år af  

 provstiudvalget er ansat til økonomisk sekretærarbejde, og derfor i øvrigt  

 har  

 såvel et løn- som pensionsnummer i (X) Stifts administration, vil jeg gerne  

 understrege, at han i nærværende sag overhovedet ikke har været i nærheden af  

 systemets underafdeling, hverken for kirkebøger eller andre eventuelle  

 fortroligheder.
Han har alene benyttet postsystemet til kommunikation med (X)  

 Stiftsblads redaktør i anledning af en artikel, som var aftalt med  

 redaktøren.  

 At kalde det privat i egentlig forstand, må jeg sige er temmelig langt ude.  

 Og  

 at du er blevet overrasket over det og derfor giver dig ud i forestillinger  

 om  

 uretmæssig anvendelse af embedspapir må siges at være udtryk for en  

 opfattelse,  

 der ikke er helt fortrolig med moderne elektroniske kommunikationsmidlers  

 karakter.
Det samme må man, som jeg  

 allerede har henledt din opmærksomhed på, sige om dine synspunkter på  

 telefaxen.
Som sagt kan enhver dansk fax helt elementært indkodes således, at  

 den tilkendegiver, at dokumentet kommer fra Statsministeriet, fra Kongehuset,  

 fra (X) Stift, ja, altså selv fra (Y) provsti.
Der er med andre ord ingen  

 garanti - og dermed retsgyldighed - bundet til selve fax-adresseangivelsen.  

 Det  

 er alene underskriften, det kommer an på.
Som jeg mailede til dig, har jeg i  

 årevis brugt en fax fra ( ) Universitet, og det er, som skrevet, min  

 opfattelse, at anvendelse af fax ligger inde under aftalen om præstefamiliens  

 anvendelse af embedstelefon.
Vedr. telefonen har du i øvrigt præcis det samme  

 problem: moderne telefoner kan identificere opringeren, hvilket vil sige, at  

 når jeg selv, min mand eller vore børn anvender telefonen privat, så står der  

 i  

 modtagerens display: ( ) præsteembede.
Denne raffinerede elektronik ophæver  

 mig  

 bekendt ikke aftalen mellem Præsteforeningen og Kirke-/Finansministeriet.
Og  

 i  

 øvrigt gælder det vedr. min mands brug af faxen stadig, at det var en  

 skrivelse  

 til Stiftsbladets redaktør i anledning af en aftalt artikel.
Jeg finder således, at dit  

 anliggende og dine betragtninger om embedets elektroniske hjælpemidler går  

 helt  

 galt af de faktisk gældende forhold.
Både retsligt og teknisk.
Hvad værre er:  

 jeg opfatter dine henvendelser som forsøg på at inddrage mig i dine  

 teologiske  

 stridigheder med min mand.
Jeg har tidligere, både skriftligt og mundtligt i  

 november sidste år, gjort dig opmærksom på, at jeg ikke kan acceptere denne  

 sammenblanding.
Og jeg vil gerne gentage dette - og så i øvrigt præcisere, at  

 hvis det sker igen, agter jeg at henvende mig til Kirkeministeriet og  

 Præsteforeningen.
Og så må jeg sige, at jeg  

 finder det helt urimeligt, at du har valgt at belaste min Pinse med  

 administrative problemer og embedsmæssige misbilligelser af nævnte slags.  

 Provster har megen administration, og de store højtider skulle gerne være  

 sådan  

 en slags oaser, hvor vi kan komme i kontakt med det, det trods alt drejer sig  

 om: evangeliets forkyndelse.
At du har druknet denne pinse i pindehuggeri,  

 synes  

 jeg er mere end træls. I brev af 22. juni 2001 til A  

 skrev biskoppen bl.a. følgende:
Jeg har vanskeligt ved at se  

 relevansen af de heri fremførte synspunkter.
Sagen drejer sig om det  

 upassende  

 i at lade uvedkommende skrive i (Y)s provsts og provstis navn, hvad  

 enten det  

 drejer sig om fax eller pc.
Du har ret i at enhver fax kan indkodes således  

 at  

 den tilkendegiver at den kommer fra Kongehuset, Statsministeriet, fra  

 (X)  

 Stift, ja, altså selv fra (Y) Provsti.
På samme måde kan brevpapir  

 fremstilles.
Begge dele kalder man normalt dokumentfalsk.
Ved pcen er der ydermere det  

 forhold at den rummer en række oplysninger som kun tilkommer personer med  

 legitimt tjenstligt ærinde og et personligt password.
Som din  

 sikkerhedsansvarlige må jeg pålægge dig at sikre at uvedkommende ikke skaffer  

 sig adgang.
Endelig anfører du at du  

 opfatter mine henvendelser som et forsøg på at inddrage dig i mine  

 stridigheder  

 med din mand (M). Det er ikke noget jeg forsøger; det har du og din mand  

 allerede selv gjort.
Der er jo ikke tale om, som du skriver,  

 teologiske  

 divergenser, men om at (M) ved sine personlige angreb på præster i Stiftet og  

 i  

 særdeleshed på mig for længst har bragt sig hinsides ethvert fornuftigt  

 debatniveau.
Flere andre har deltaget i diskussionen om ( ) og om ( ) i  

 november i (X) på en sober og saglig måde, men ikke din mand.
Og da han er  

 din  

 mand og du er hans kone, bliver din troværdighed naturligvis også draget i  

 tvivl.
Når du ikke er i stand til at forklare ham, at han belaster din  

 anseelse, og du øjensynligt ikke engang selv kan se det, så er tilliden til  

 din  

 dømmekraft ikke hvad den burde være.
Hermed er sagen afsluttet for  

 mit vedkommende. Biskoppen sendte samtidig en  

 kopi af brevet til Kirkeministeriet.
Herefter klagede A den 28.  

 juni 2001 til Kirkeministeriet.
A skrev bl.a. at hun betragtede 3. afsnit i  

 biskoppens brev af 22. juni 2001 som en helt grundløs beklikkelse af hendes  

 integritet og dømmekraft som provst og som et angreb på hendes mands  

 ytringsfrihed.
A bad ministeriet foranledige at biskoppen uden tøven trak  

 sine  

 betragtninger tilbage og udtrykte en beklagelse.
A skrev endvidere følgende:
 Jeg skal oplyse, at biskop  

 (B) i november 2000 indkaldte mig til en samtale i anledning af to  

 avisskrivelser af min mand i ( ) avis (en kommentar og et læserbrev) om (X)  

 stifts ( )- arrangement.
Jeg gjorde allerede da (B) opmærksom på, at jeg ikke  

 kunne acceptere hans forsøg på at beklikke min funktion som provst på grund  

 af  

 offentlige teologiske og kirkelige synspunkter fremsat af min mand og i hans  

 eget  

 navn.
Min mand har deltaget i teologisk og kirkelig debat i 35 år, og det vil  

 han - forhåbentlig - blive ved med i mange år endnu.
Det er muligt, at (B)  

 ikke  

 bryder sig om min mands synspunkter, men det må han så tilkendegive  

 offentligt,  

 eller, hvis han ikke vil det, lade være med at kommentere.
Den reaktion, jeg  

 nu  

 for anden gang møder fra (B)s side, opfatter jeg som sagt som et forsøg  

 på at  

 bruge, dvs. misbruge min stilling som provst til at hindre min mands  

 ytringsfrihed.
Denne, (B)s måde at bruge bispeembedet på, er helt  

 uacceptabel  

 og må omgående bringes til ophør. I brev af 14. september 2001  

 afgav biskoppen en udtalelse til ministeriet.
Han anførte bl.a. følgende:
I anledning heraf skal jeg  

 udtale at det selvfølgelig ikke med mit brev af 22. juni 2001 til provst (A)  

 har været min hensigt at lægge hindringer i vejen for at provstens ægtefælle  

 (M) kan udøve sin ytringsfrihed.
Mit brev til provsten er heller ikke  

 foranlediget af (M)s holdninger eller meninger, men derimod har jeg  

 følt mig  

 afficeret af selve formen, ordvalget m.v. i (M)s mange indlæg.
Ved mit brev af 22. juni 2001  

 er der derfor ikke meddelt (A) en afgørelse, ligesom jeg ikke har pålagt  

 hende  

 at udvise en bestemt adfærd.
Derimod har jeg udtrykt  

  

 min  

  

 opfattelse af det uhensigtsmæssige i (M)s adfærd, når det  

 tages i betragtning,  

  

 at  

  

 (M) er gift  

 med (A), der som provst er en af mine nærmeste embedsmænd,  

  

 at  

  

 (M) med navneidentifikation bruger embedets mailsystem, og  

  

 at  

  

 (M), ikke sjældent, i den offentlige  

 debat underskriver sig med tydelig angivelse af at bo i præstegården.
Det er  

 således min vurdering at de nævnte faktorer samlet vil kunne medføre risiko  

 for  

 en identitetsforvirring.
Til Kirkeministeriets  

 orientering vedlægger jeg et udvalg af (M)s indlæg i pressen samt kopi  

 af en  

 mail til redaktøren for stiftsbladet i (X), hvor (M) mener at kunne udtale  

 sig  

 på landemodets (provsternes) vegne. Kirkeministeren svarede i  

 brev af 4. oktober 2001 på As klage.
Ministeren skrev bl.a. følgende:
 Hertil kan jeg oplyse, at  

 det er ministeriets opfattelse, at biskoppen ikke kan lægge begrænsninger på  

 din mands ytringsfrihed eller pålægge dig en bestemt adfærd med hensyn til  

 din  

 mands deltagelse i den offentlige debat.
Som det imidlertid fremgår af  

 (B)s brev til Kirkeministeriet af 14. september 2001, har det ikke  

 været hans  

 hensigt med brevet til dig af 22. juni 2001 at lægge hindringer i vejen for,  

 at  

 din ægtefælle kan udøve sin ytringsfrihed, ligesom han ikke har pålagt dig at  

 udvise en bestemt adfærd.
Kopi af (B)s brev vedlægges.
På den baggrund og med  

 henvisning til dit ønske om, at biskop (B) trækker sin udtalelse tilbage,  

 finder jeg ikke, at sagen giver anledning til nogen påtale fra ministeriets  

 side. Herefter skrev A den 5.  

 oktober 2001 bl.a. følgende til ministeren:
Såvel din skrivelse som  

 biskop (B)s forholder sig udelukkende til spørgsmålet om min mands  

 ytringsfrihed.
Jeg forstår biskoppens skrivelse sådan, at han i alt  

 væsentligt  

 fastholder sit hidtidige synspunkt, omend i en lidt afsvækket form.
Jeg  

 forstår  

 til gengæld dit svar som en klar tilkendegivelse af, at min mands og mit  

 ægteskab ikke pålægger min mand nogen begrænsninger i hans ytringsfrihed.
Jeg  

 beklager dybt biskoppens ægteskabssyn, kvindesyn og hans fortsatte opfattelse  

 af, at han kan bruge sit embede på denne måde, men jeg skal til gengæld  

 udtrykke min glæde over den opfattelse, du giver til kende.
For mig var denne sag  

 imidlertid ikke hovedsagen i mit brev af 28. juni.
Det var derimod indholdet  

 af  

 følgende sætning:   

  

 Og da han er din mand  

 og du hans kone, bliver din troværdighed naturligvis også draget i tvivl.
Når  

 du ikke er i stand til at forklare ham, at han belaster din anseelse, og du  

 øjensynligt ikke engang selv kan se det, så er tilliden til din dømmekraft  

 ikke  

 hvad den burde være.  

  

  Jeg gjorde i min klage opmærksom på, at jeg opfatter  

 sætningen som en grundløs beklikkelse af min funktion som provst, og bad  

 biskop  

 (B) om at trække dette synspunkt tilbage.
Efter min opfattelse forholder  

 biskoppens skrivelse af 14. september sig ikke til denne problemstilling,  

 ligesom du heller ikke gør det.
Da det som sagt må være hovedsagen for mig i  

 min funktion som provst, skal jeg gøre opmærksom på, at jeg fastholder den  

 opfattelse, at biskop (B) skriftligt skal trække denne belastende  

 karakteristik  

 af min funktion tilbage.
Mit ønske er begrundet i det forhold, at biskop (B)  

 fremsendte brevet, hvori han betvivler min troværdighed og dømmekraft til  

 Kirkeministeriet, der er ansættende myndighed og arbejdsgiver for mig. I brev af 15. oktober 2001  

 meddelte ministeriet A at ministeriet ikke fandt grundlag for at tage  

 tjenstlige skridt i sagen.
Den 27. oktober 2001 skrev A  

 på ny til ministeriet.
A anførte at biskoppen havde udsat hende for en  

 grundløs  

 påtale vedrørende hendes dømmekraft i funktionen som provst.
Han havde  

 således  

 udtrykt mistillid til A som provst og bragt hende i et dybt problematisk  

 forhold til dem som hendes embedsførelse rettede sig mod.
A fastholdt derfor  

 ønsket om at biskoppen skulle trække sit brev tilbage.
 Ministeriet svarede den 14.  

 november 2001 at ministeriet ikke havde anledning til at føje yderligere til  

 svaret af 15. oktober 2001.
 A skrev herefter den 19.  

 november 2001 til biskoppen og bad ham om skriftligt og senest den 26.  

 november  

 2001 at tilbagekalde betragtningerne i brevet af 22. juni 2001.
 Biskoppen svarede den 27.  

 november 2001 at han ikke havde yderligere bemærkninger.
 I anledning af As klage til  

 mig bad jeg myndighederne om en udtalelse og om udlån af sagens akter.
 I brev af 7. marts 2002  

 udtalte biskoppen bl.a. følgende:
Videre bemærker jeg, at mit  

 brev af 22. juni 2001 hverken indeholder et tjenstligt pålæg eller påtale.  

 Brevet er et led i en forudgående korrespondance, og udsagnet om provstens  

 dømmekraft mv. er udelukkende en kommentar til provstens betragtninger om  

 sammenblanding af hendes og ægtefællens forhold.
Jeg har derved ikke meddelt  

 -  

 eller ønsket at tildele - provst (A) en tjenstlig påtale.
Omvendt fandt jeg det ikke  

 for unaturligt at sende ministeriet en kopi af mit brev af 22. juni 2001, da  

 provsten i en forudgående mailskrivelse af 4. juni 2001 til mig anførte, at  

 hun  

 ville rette henvendelse til ministeriet, såfremt der i fremtiden skete  

 sammenblanding af hendes og ægtefællens forhold.
Jeg sørgede naturligvis for,  

 at provsten blev gjort bekendt med min orientering til ministeriet, idet det  

 direkte af mit brev af 22. juni 2001 fremgår, at ministeriet modtog kopi af  

 brevet.
Det er i øvrigt min opfattelse, at orienteringsskrivelsen til  

 ministeriet ikke medfører, at der derved meddeles provsten en tjenstlig  

 påtale.  

 Jeg har i tilknytning hertil noteret mig, at ministeriet mig bekendt ikke på  

 baggrund af orienteringsskrivelsen har foretaget sig andet overfor provst (A)  

 end at besvare hendes skriftlige henvendelser.
På baggrund af dette bemærker  

 jeg, sammenfattende og til besvarelse af det i ministeriets brev indeholdte  

 spørgsmål, at mit brev af 22. juni 2001 ikke var en påtale og dermed en  

 disciplinær sanktion.
Følgelig er hverken tjenestemandslovens eller  

 forvaltningslovens regler tilsidesat. Kirkeministeriet tilsluttede  

 sig i brev af 12. april 2002 biskoppens opfattelse.
 I brev af 1. maj 2002  

 fastholdt A at brevet af 22. juni 2001 indeholder en fordring til hende om at  

 udvise en bestemt adfærd.
 Biskoppen og ministeriet  

 understregede i breve af henholdsvis 6. juni 2002 og 10. juni 2002 at brevet  

 af  

 22. juni 2001 hverken formelt eller reelt havde karakter af et tjenstligt  

 pålæg  

 eller en påtale.
Ombudsmandens udtalelse Sagen drejer sig om følgende tilkendegivelse som biskoppen fremsatte i  

 brevet af 22. juni 2001 til Dem:
Og da han er din mand og du er hans kone, bliver din troværdighed  

 naturligvis også draget i tvivl.
Når du ikke er i stand til at forklare ham,  

 at han belaster din anseelse, og du øjensynligt ikke engang selv kan se det,  

 så er tilliden til din dømmekraft ikke hvad den burde være. Tjenestemandsloven indeholder i kapitel 3 og 4 bestemmelser om tjenestemænds  

 pligter og de disciplinære sanktioner der kan iværksættes ved overtrædelse af  

 disse pligter.
Der er desuden fastsat bestemte procedureregler for sager om  

 disciplinærforfølgning.
Herudover har en tjenestemands foresatte i kraft af ledelsesretten beføjelse  

 til at påtale tjenstlige forhold uden at der nødvendigvis tages skridt til en  

 sag om disciplinærforfølgning.
Der vil i sådanne tilfælde typisk være tale om  

 mindre graverende forseelser.
Jeg henviser bl.a. til Jørgen Mathiassen,  

 Forvaltningspersonellet (2000), s. 208, og Ole Hasselbalch,  

 Ansættelsesretten, 2. udgave, (1997), s. 609ff.
I den konkrete sag har biskoppen udtalt at hans tilkendegivelse ikke var en  

 påtale og dermed en disciplinær sanktion.
Desuden har biskoppen og  

 Kirkeministeriet udtalt at tilkendegivelsen hverken formelt eller reelt havde  

 karakter af et tjenstligt pålæg eller en påtale.
Efter tjenestemandslovens § 10 skal en tjenestemand bl.a. vise sig værdig til  

 den agtelse og tillid som stillingen kræver.
I biskoppens tilkendegivelse  

 blev benyttet ord som troværdighed, anseelse og  

 tillid.
Dette kan - sammenholdt med tilkendegivelsens fulde  

 ordlyd - give indtryk af at der efter biskoppens opfattelse var tale om en  

 overtrædelse af tjenestemandslovens § 10.
Tilkendegivelsen indeholdt imidlertid ingen sanktion og havde ingen omtale af  

 negative følgevirkninger for Deres ansættelsesforhold.
Biskoppen erklærede  

 således i brevet af 22. juni 2001 sagen for afsluttet.
Det forhold at brevet  

 blev sendt i kopi til ministeriet,  

 kan endvidere ikke sidestilles med en indberetning af en tjenesteforseelse  

 efter tjenestemandslovens § 20, stk. 1.
 På denne baggrund er det min  

 opfattelse at tilkendegivelsen ikke kan anses for en disciplinær sanktion.  

 Følgelig skulle tjenestemandslovens regler om disciplinærforfølgning ikke  

 finde  

 anvendelse.
Tilkendegivelsen var  

 imidlertid negativ i den forstand at den var bebrejdende og gav udtryk for  

 mistillid til Deres dømmekraft.
Den indeholdt således en kritik af Dem.
Som  

 nævnt ovenfor følger det af ledelsesretten at en arbejdsgiver kan udtale  

 kritik  

 af den ansattes tjenstlige forhold.
Også forhold begået uden for tjenesten  

 kan  

 efter omstændighederne begrunde en påtale eller kritik fra arbejdsgiveren  

 hvis  

 forholdet har negativ indflydelse i relation til stillingen.
Efter  

 omstændighederne kan også forhold der ikke direkte vedrører den ansattes egen  

 person, men f.eks. nærtstående familie, formentlig have betydning for  

 vurderingen.
Jeg henviser bl.a. til Jørgen Mathiassen,  

 Forvaltningspersonellet,  

 2. udgave (2000), s. 93ff, Ole Hasselbalch, Ansættelsesretten, 2. udgave  

 (1997), s. 691ff, og Jacob Christian Bertram, Et spørgsmål om tillid - om  

 decorumkravet for offentligt ansatte, Justitia nr. 4 (2001), s. 80.
Kritikken angik Deres - efter  

 biskoppens mening - manglende evne til at forklare Deres mand at han  

 belastede  

 Deres anseelse, og Deres manglende evne til at se dette.
Biskoppen har i sit  

 brev af 14. september 2001 til ministeriet nærmere uddybet sin holdning.
Han  

 har anført at han følte sig afficeret af formen, ordvalget mv. i Deres mands  

 indlæg.
Endvidere fandt biskoppen Deres mands adfærd uhensigtsmæssig i  

 betragtning af at De som provst var en af biskoppens nærmeste embedsmænd,  

 samt  

 at Deres mand med navneidentifikation havde brugt Deres embedes mailsystem,  

 og  

 at han i den offentlige debat havde underskrevet sig med tydelig angivelse af  

 at bo i præstegården.
Disse forhold ville kunne føre til risiko for  

 identitetsforvirring.
 Der er ikke i sagen  

 oplysninger om at Deres mands adfærd rent faktisk har belastet Deres anseelse  

 som provst hos andre end biskoppen.
Deres mand har skrevet sine  

 breve/indlæg i den offentlige debat i sit eget navn.
Det forhold at han  

 brugte  

 embedets mailsystem, kan under disse omstændigheder ikke med rette føre til  

 at  

 der kunne opstå tvivl om den egentlige afsender.
At han tillige er gift med  

 Dem  

 og bor i præstegården, kan efter min mening ikke tillægges selvstændig  

 betydning ved vurderingen af dette spørgsmål.
 Det er på denne baggrund min  

 opfattelse at der ikke var tilstrækkeligt grundlag for at mene at der var en  

 nærliggende risiko for identitetsforvirring, og dermed heller  

 ikke for at  

 mene at Deres mand i denne henseende belastede Deres anseelse som provst.
Som følge heraf var der ikke  

 grundlag for den kritik som var indeholdt i tilkendegivelsen i brevet af 22.  

 juni 2001. Jeg må derfor anse det for beklageligt at biskoppen tilkendegav  

 den  

 anførte kritik af Dem.
Ministeriet burde have påtalt forholdet over for  

 biskoppen.
 Jeg har gjort biskoppen og  

 ministeriet bekendt med min opfattelse, og jeg har henstillet til ministeriet  

 at sagen genoptages, og at der træffes en ny afgørelse i lyset af det jeg har  

 anført.
Jeg foretager mig herefter  

 ikke mere i sagen. I brev af 21. januar 2003  

 meddelte Kirkeministeriet mig at biskoppen efterfølgende havde tilkendegivet  

 sin fulde tillid til provsten og beklaget at han havde udtrykt sig på en måde  

 der kunne tolkes som indeholdende tvivl om hendes loyalitet.
Ministeriet  

 havde  

 taget biskoppens tilkendegivelse til efterretning.
 Jeg meddelte herefter  

 ministeriet at jeg ikke foretog mig mere i sagen.
