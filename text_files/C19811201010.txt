 Man skal herved meddele, at det i cirkulæreskrivelse af 14. april 1972,  

 jfr. skrivelse herfra af 23. december 1980, omhandlede konstitutionshonorar  

 til præster (og provster) der ikke oppebærer rådighedstillæg, og som betjener  

 en anden præstestilling ved siden af deres egen under ledighed eller præsters  

 fravær på grund af tjenestefrihed pr. 1. april 1981 er fastsat til et beløb  

 med  grundhonorar 9.870 kr. årligt , hvortil kommer dyrtidstillæg for tiden  

 1.944 kr. og taktreguleringstillæg 1.901,95 kr. eller for tiden i alt  

 13.715,95 kr. årligt, 1.143,00 kr. måndelig , jfr. finansministeriets  

 lønoversigter, tabel 2.
 Det bemærkes, at dette vederlag vil være at udbetale uanset størrelsen af  

 den præstestilling, der betjenes og uanset dennes geografiske beliggenhed.
 De øvrige i ministeriets fornævnte skrivelse af 14. april 1972 indeholdte  

 bestemmelser vil fortsat være at iagttage, hvorved dog bemærkes, at det  

 konstitutionshonorer, som stiftsøvrigheden i henhold til skrivelsen er  

 bemyndiget til at fastsætte til pastores emeriti, som svarende til  

 differencen mellem den konstitueredes pension og den løn, han ville opnå ved  

 udnævnelse i stillingen, ikke må overstige præstestillingens begyndelsesløn.
 P.M.V.
 Til stiftsøvrighederne.
