Fremsat den 29. januar 2003 af  

 socialministeren (Henriette Kjær) Forslag til Lov om ændring af lov om retssikkerhed  

 og administration på det sociale område samt lov om social  

 service (Selvstændig handlekommune for anbragte børn  

 samt høring og inddragelse af børn i sagsbehandlingen) § 1 I lov om retssikkerhed og administration på det  

 sociale område, jf. lovbekendtgørelse nr. 807 af 26. september  

 2002, som ændret ved § 2 i lov nr. 1069 af 17. december 2002,  foretages følgende ændringer:
 1. I § 9 indsættes efter  

 stk. 3 som nyt stykke:
» Stk. 4-7 bliver herefter stk. 5-8.
 2. I § 9, stk. 5, der bliver  

 stk. 6,  ændres »stk.  

 2 og 3« til: » stk. 2-4«.
 3. § 9 a, stk. 1, nr. 2,  

 ophæves.
§ 2 I lov om social service, jf. lovbekendtgørelse nr.  

 755 af 9. september 2002, som ændret ved § 3 i lov nr. 1092 af 16.  

 december 2002, § 1 i lov nr. 1066 af 17. december 2002, lov nr. 1067 af  

 17. december 2002, lov nr. 1070 af 17. december 2002 og lov nr. 1071 af 17.  

 december 2002, foretages følgende ændringer:
 1. § 53 affattes  

 således:
» 1)	føre tilsyn med barnets eller den unges  

 forhold under opholdet uden for hjemmet og træffe afgørelse om  

 ændret anbringelsessted, behandling, uddannelse m.v., jf. § 55,  

 stk. 1, 2)	træffe afgørelse om revision af  

 handleplanen for anbringelsen, jf. § 56, og i den forbindelse  

 træffe afgørelser efter § 40 i det omfang  

 foranstaltningerne vedrører barnets forhold, 3)	træffe afgørelse om samvær og  

 kontakt, jf. § 57, og 4)	træffe afgørelse om hjemgivelse, jf.  

 § 46, stk. 2.
 Stk. 2. Afgørelser vedrørende  

 familiens forhold træffes af forældremyndighedens indehaveres  

 opholdskommune.
 Stk. 3. Efter hjemgivelse bliver  

 forældremyndighedsindehaverens opholdskommune barnets eller den unges  

 opholdskommune.
Stk. 4. Barnets eller den unges selvstændige  

 opholdskommune samarbejder med forældremyndighedsindehaverens  

 opholdskommune om at løse familiens problemer og hører  

 forældrene, barnet eller den unge inden der træffes  

 afgørelse efter reglerne i dette kapitel.« 2. § 58 affattes  

 således:
 »§ 58.
Stk. 2. Samtalen kan undlades i det omfang barnets  

 modenhed eller sagens karakter i afgørende grad taler imod samtalens  

 gennemførelse.
Kan samtalen ikke gennemføres, skal barnets  

 holdning til den påtænkte foranstaltning og til  

 spørgsmålet om ophør af anbringelse søges  

 tilvejebragt.« § 3 Stk. 1. Loven træder i kraft den 1. juli  

 2003.
 Stk. 2. For sager, hvori der er truffet  

 afgørelse om anbringelse udenfor hjemmet før 1. juli 2003,  

 anvendes de hidtil gældende regler.
Bemærkninger til lovforslaget Almindelige bemærkninger Indledning og baggrund Samfundet har et stort ansvar, når børn og  

 unge anbringes uden for hjemmet.
De seneste ændringer af serviceloven  

 på børneområdet  senest ved lov nr. 466 af 31 maj 2000 -  

 har derfor bl.a. haft til formål at styrke kontinuiteten i anbringelsen  

   således at forløbet under anbringelsen er til »barnets  

 bedste «.
Der forekommer fortsat jævnligt eksempler på,  

 at børn og unge under et anbringelsesforløb er »kastebolde
« imellem  

 myndighederne.
Det kan fx ske, hvis en ny handlekommune har en anden  

 opfattelse af, hvor barnet skal være end den, der oprindeligt anbragte  

 barnet.
I forhold til disse sårbare børn er det  

 uhensigtsmæssigt og det må derfor tilstræbes at indrette  

 reglerne på en måde, der mindsker risikoen for at disse  

 børn yderligere belastes.
Sager om anbringelse af børn og unge uden for  

 hjemmet er meget vanskelige sager.
Mange hensyn skal afvejes mod hinanden.  

 Det er dog altid vigtigt at holde fokus på barnets eller den unges  

 situation og ikke forfalde til alene at inddrage de voksne, der omgiver  

 barnet.
Af hensyn til »barnets bedste« er det meget vigtigt at reglerne  

 indrettes således, at de sikrer, at børnene og de unge i videst  

 muligt omfang høres og inddrages i behandlingen af egen sag.  

 Socialforskningsinstituttets evaluering om de forebyggende foranstaltninger  

 (Børnesager   Evaluering af den forebyggende indsats, rapport nr.  

 02:10) samt rapport om »Tærskler for anbringelse« (Tærskler  

 for anbringelse   En vignetundersøgelse om socialforvaltningernes  

 vurderinger i børnesager, rapport nr. 02:13) viser, at børn og  

 unge i alt for ringe grad inddrages i kommunernes beslutninger om  

 iværksættelse af forebyggende foranstaltninger og anbringelse  

 uden for hjemmet.
Lovforslaget  har derfor også til formål at  

 sikre, at de lovgivningsmæssige rammer i videst muligt omfang drager  

 omsorg for at børnene og de unge høres og inddrages i de  

 beslutninger, der har så stor betydning for deres fremtidige liv.
 På denne baggrund foreslår regeringen  

 følgende ændringer:
 en ændring af reglerne om handlekommune for  

 børn anbragt uden for hjemmet.
 en ændring af reglen om inddragelse af barnet  

 og den unge i sager om særlig støtte.
Reglerne om handlekommune foreslås ændret,  

 så den anbringende kommune vedbliver med at være handlekommune  

 for barnet, selvom forældrene flytter kommune.
Regelændringen  

 skal give anbragte børn en selvstændig handlekommune  

 uafhængigt af hvilken kommune, der er forældrenes opholdskommune  

 og dermed forældrenes handlekommune.
Reglen om inddragelse af barnet foreslås  

 ændret, så den aldersgrænse på 12 år, der i dag  

 gælder for, hvornår barnet skal høres, ophæves.
Alle  

 børn og unge skal herefter som udgangspunkt høres, medmindre  

 barnets modenhed taler imod det.
 Samlet set skal dette lovforslag ses som endnu et tiltag i  

 retning af at indrette reglerne, så det at sætte fokus på,  

 hvad der er til »barnets bedste«, bliver et ufravigeligt udgangspunkt ved  

 vurdering af indsatsen i forhold til udsatte børn og unge.
Lovforslagets formål er at styrke kontinuiteten og stabiliteten i  

 anbringelsen at sikre at der samtidigt arbejdes målrettet  

 på forældrenes problemstillinger at sikre en fleksibel adgang til indgå aftale  

 om handlekommune at sikre at børn og unge i højere grad  

 høres og inddrages i deres egen sag.
Lovforslagets indhold Handlekommune Efter de gældende regler i retssikkerhedslovens  

 § 9 har børn som hovedregel ikke selvstændig handlekommune.  

 I stedet har forældrenes handlekommune det samlede ansvar for de  

 foranstaltninger, der sættes i værk over for familien.
Baggrunden  

 for dette har primært været et ønske om, at der ses samlet  

 på familiens situation.
Det er således efter de nuværende  

 regler som hovedregel altid den samme kommune, som har ansvaret for  

 både barnet og for behandlingen af forældrenes problemer.
De nuværende regler indebærer, at en ny  

 kommune overtager ansvaret for et anbragt barn, hvis forældrene flytter  

 kommune.
Det er dog stadig den kommune som anbragte barnet, der skal betale  

 for anbringelsen.
Dermed sikres det, at den nye kommune ikke hjemtager barnet  

 af økonomiske årsager.
De nuværende regler kan betyde, at det er vanskeligt  

 for en ny kommune at føre tilsyn med barnet, særligt hvis  

 den geografiske afstand er stor.
Handlekommunen har altid ansvaret for barnet  

 og for tilsynet, men rent praktisk kan tilsynet efter aftale overlades til  

 den oprindelige kommune eller en privat part, som fx familieplejeforeninger.  

 Samtidig kan der for en ny handlekommune være et incitament til at  

 fastholde barnet i anbringelsen, da det kan være forbundet med  

 vanskeligheder af både praktisk og økonomisk karakter at  

 hjemgive barnet.
Forældrenes ny opholdskommune vil i en sådan  

 situation blive økonomisk forpligtet i forhold til at afhjælpe  

 barnets problemer.
De nuværende regler kan endelig have den uheldige  

 konsekvens, at barnet oplever et brud på kontinuiteten i forbindelse  

 med flytningen, idet en ny kommune og en ny sagsbehandler kan have en  

 anderledes vurdering af hvilken behandling og hvilket anbringelsessted, der  

 er mest egnet i forhold til barnets problemer.
Hertil kommer at det er  

 ressourcekrævende at en ny sagsbehandler skal sættes ind i sagen.  

 Det gælder særligt i de tilfælde, hvor forældrene  

 ofte flytter.
Kontinuitet er som nævnt centralt for anbragte  

 børn, selvom det i visse tilfælde også kan være  

 konstruktivt, at der ses på en sag med nye øjne.
Dette lovforslag indebærer, at den kommune, der  

 oprindeligt anbragte barnet forsat vil være handlekommune for barnet i  

 en situation hvor forældrene flytter.
Herved understøttes  

 mulighederne for at give anbragte børn stabile  

 opvækstbetingelser.
Ved at fastholde den oprindeligt anbringende kommune som  

 opholds- og handlekommune i forhold til et anbragt barn eller ung i  

 forbindelse med forældrenes flytning sikres der med dette lovforslag,  

 at linien i den oprindeligt udarbejdede handleplan følges, og at  

 indsatsen i forhold til det anbragte barn tilrettelægges med  

 udgangspunkt i de problemstillinger, der lå til grund for anbringelsen.  

 I en række konkrete tilfælde har forældrenes flytning - og  

 dermed skift af opholdskommune   vist sig at være uhensigtsmæssig  

 i forhold til et barn anbragt uden for hjemmet.
Dette beror på, at en  

 ny opholdskommune kan have en væsentlig anden opfattelse af barnet og  

 familiens situation og som følge heraf iværksætte helt  

 andre foranstaltninger eller i nogle tilfælde hjemgive barnet.
Ved at  

 fastholde den oprindeligt anbringende kommune som barnets opholds- og  

 handlekommune søges lovforslagets hovedformål om at styrke  

 kontinuiteten og stabiliteten i anbringelsesforløbet forfulgt.
En del af foranstaltningerne i kapitel 8 kan både  

 rette sig mod barnet og mod forældrene.
Det drejer sig fx om  

 konsulentbistand med hensyn til barnets eller den unges forhold, jfr.  

 § 40, stk. 2, nr. 1, aflastning efter § 40, stk. 2, nr. 4 og  

 kontaktpersonordningen i § 40, stk. 2, nr. 7. Efter de gældende  

 regler har dette ingen betydning for kommunens handlekompetence i forhold til  

 de enkelte foranstaltninger, idet beslutningskompetencen i dag ligger i  

 én og samme kommune, nemlig forældrenes opholdkommune.
Denne  

 træffer afgørelse i forhold til både forældrene og  

 barnet.
Men sondringen bliver relevant, når barnets og  

 forældrenes handlekommune   som i dette lovforslag   adskilles.
Det er meget vigtigt, at der ikke bliver tvivl om, hvilken  

 kommune, der er forpligtet til at træffe afgørelser i forhold  

 til henholdsvis barn og forældre.
Ligesom det er vigtigt, at kommunerne  

 holder hinanden orienteret om tiltag i forhold til parterne.
Det er  

 således søgt præciseret, hvordan kompetencefordelingen  

 mellem kommunerne er, ligesom det forudsættes, at der foregår et  

 samarbejde om indsatserne.
Betalingsforpligtelsen vedrørende foranstaltninger  

 efter servicelovens kap. 8 er som hidtil hos den kommune som har truffet  

 afgørelsen om foranstaltningen.
Ved at give barnet selvstændig  

 opholdskommune i samme kommune følges princippet om at  

 betalingsforpligtelse og handlekompetence varetages af samme kommune nu i  

 forhold til anbragte børn.
Denne tankegang er et grundlæggende  

 element i grundtakstfinansieringen Barnets selvstændige opholdskommune kan med samtykke  

 fra forældrene og den unge, der er fyldt 15 år, aftale, at  

 forældrenes opholdskommune tillige er handlekommune for barnet eller  

 den unge.
Lovforslaget søger at opretholde fleksibiliteten i den  

 nuværende retssikkerhedsloven § 9, stk. 7, ved at etablere en  

 lignende aftalemulighed.
Inddragelse af barnet Efter § 58 i serviceloven skal  der finde en samtale  

 sted med børn, der er fyldt 12 år, forinden der træffes  

 afgørelse i en sag om foranstaltninger efter kapitel 8, og forinden  

 der træffes afgørelse i en sag om ophør af en  

 anbringelse.
Der er efter bestemmelsen således tale om en egentlig  

 pligt for kommunen til altid at give barnet mulighed for en samtale.
Barnet  

 har ret til at afslå at udtale sig.
Oplysning herom vil i disse  

 tilfælde opfylde lovens krav om, at der skal finde en samtale sted.  

 Forældremyndighedens indehaver kan ikke modsætte sig, at kommunen  

 giver barnet mulighed for en samtale.
Efter § 58, stk. 2, skal der for  

 børn under 12 år foreligge oplysning om barnets holdning til den  

 påtænkte foranstaltning, i det omfang barnets modenhed og sagens  

 art tilsiger det.
Socialforskningsinstituttets seneste undersøgelser  

 viser, at børn i alt for ringe grad inddrages i beslutninger om  

 iværksættelse af forebyggende foranstaltninger eller anbringelse  

 uden for hjemmet.
Skal den problemstilling løses, skal der  

 iværksættes en målrettet indsats, som dels sikrer, at flere  

 børn inddrages og dels sikrer, at kvaliteten af inddragelsen  

 højnes dvs. at der bliver tale om en reel og ikke bare formel  

 inddragelse af børn og unge i disse vanskelige sager.
På denne baggrund foreslås det, at den  

 nuværende 12-års aldersgrænse ophæves,  således  

 at barnet eller den unge som udgangspunkt altid høres, medmindre  

 barnets modenhed taler imod dette.
Lovforslagets intention om at sikre, at  

 flere børn og unge inddrages i beslutningsprocessen  og at det sker  

 på en kvalificeret og respektfuld måde understøttes af, at  

 der på satspuljen er afsat 60 mill. kr. over en 4-årig periode  

 til gennemførelse af denne del af lovforslaget, herunder  

 efteruddannelse og metodeudvikling i forhold sagsbehandlingen.  

 Lovændringen følges således op med et større  

 efteruddannelsestiltag, der både skal omfatte det rent metodiske i at  

 gennemføre samtaler med børn og unge og omfatter uddannelse,  

 som har et holdningsmæssigt sigte, således at den enkelte  

 sagsbehandler ser nytteværdien i at barnet eller den unge reelt  

 inddrages i sagen.
Økonomiske og administrative konsekvenser for det offentlige Lovforslaget forventes at medføre merudgifter i  

 størrelsesordenen 15 mill. kr. i 2003 og i BO-årene  

 2004-2006.
Merudgifterne kan henføres til den del af  

 lovforslaget, som vedrører inddragelse af børn i  

 sagsbehandlingen.
Ud over merudgifter til administration vil der være  

 merudgifter som følge af, at der af staten iværksættes et  

 efteruddannelsesstiltag.
 De samlede merudgifter til både administration og  

 efteruddannelse er finansieret af satspuljen og skønnes at  holde sig  

 inden for en ramme på 15 mill. kr. i år 2003 og i BO-årene  

 2004-2006. Med udgangen af 2006 ophører  

 efteruddannelsesinitiativerne.
 Den del af lovforslaget, der vedrører  

 selvstændig handlekommune for anbragte børn, skønnes ikke  

 at have økonomiske konsekvenser.
 Lovforslaget skal forhandles med de kommunale parter.
Økonomiske og administrative konsekvenser for erhvervslivet og  

 miljømæssige konsekvenser Forslaget har ikke erhvervsmæssige eller  

 miljømæssige konsekvenser.
Administrative konsekvenser for borgerne Forslaget har ikke administrative konsekvenser for  

 borgerne.
Forholdet til EU-retten Forslaget indeholder ikke EU-retlige aspekter.
Ligestillingsmæssige konsekvenser Forslaget indeholder ikke ligestillingsmæssige  

 aspekter.
Høring Lovforslaget har været til høring hos:
 BUPL   Forbundet for pædagoger og klubfolk, PMF  

 Pædagogisk Medhjælper Forbund, FOA   Forbundet af Offentligt  

 Ansatte, LFS   Landsforeningen af Socialpædagoger, DLO  

 Daginstitutionernes Lands-Organisation, SL   Socialpædagogernes  

 Landsforbund, KL, Dansk Socialrådgiverforening, Advokatrådet, Den  

 Danske Dommerforening, Københavns Kommune, Frederiksberg Kommune,  

 Socialchefforeningen, Børne- og kulturchefforeningen,  

 Amtsrådsforeningen i Danmark, Beskæftigelsesministeriet,  

 Finansministeriet, Indenrigsministeriet, Undervisningsministeriet,  

 Statsministeriet, Den Sociale Ankestyrelse, Børnerådet,  

 Børnesagens Fællesråd, Det Centrale Handicapråd,  

 Nævnet for Etnisk Ligestilling.
Vurdering af konsekvenser af lovforslaget Positive konsekvenser/ mindreudgifter Negative konsekvenser/ merudgifter Økonomiske konsekvenser for stat,  

 kommuner og amtskommuner Ingen Ingen Administrative konsekvenser for stat,  

 kommuner og amtskommuner Ingen Lovforslaget forventes at medføre  

 merudgifter på 15. mill. kr. i 2003 og i BO-årene  

 2004-2006.
Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Lovforslaget indeholder ikke EU-retlige  

 aspekter Bemærkninger til lovforslagets enkelte  

 bestemmelser Til § 1 Til nr. 1 Der foreslås indsat en bestemmelse i § 9, stk.  

 4 i retssikkerhedsloven om selvstændig opholdskommune for børn  

 anbragt uden for hjemmet efter reglerne i kapitel 8 i lov om social service.  

 Bestemmelsen anvendes uanset om barnet er anbragt uden for hjemmet med eller  

 uden samtykke fra forældremyndighedens indehaver.
Barnets  

 selvstændige opholdskommune har til formål at sikre stabilitet og  

 kontinuitet for barnet uanset om indehaveren af forældremyndigheden  

 flytter opholdskommune.
Lovforslaget ændrer ikke ved reglerne serviceloven,  

 hvorefter afgørelsen om anbringelser efter § 40 træffes af  

 den kommune, som er opholdskommune for forældremyndighedens indehaver.  

 Dette gælder også selv om barnet faktisk opholder sig i en anden  

 kommune.
Den anbringende kommune, det vil sige forældremyndighedens  

 indehavers opholdskommune på tidspunktet for anbringelsen, vil forblive  

 barnets opholdskommune, selv om forældremyndighedens indehaver efter  

 anbringelsen flytter til en anden kommune.
I de særlige situationer,  

 hvor barnet bor hos en af forældrene, som ikke har del i  

 forældremyndigheden, skal afgørelser efter kapitel 8 i  

 serviceloven ligeledes træffes af den kommune, som var opholdskommune  

 for forældremyndighedens indehaver på tidspunktet for  

 anbringelsen.
Denne kommune er barnets selvstændige handlekommune, hvis  

 forældremyndighedens indehaver efterfølgende flytter til en  

 anden kommune, selv om barnet har opholdt sig hos den anden af  

 forældrene uden del i forældremyndigheden forud for anbringelsen.  

 Den kommune, hvor den anden af forældrene uden del i  

 forældremyndigheden har ophold, berøres således hverken af  

 anbringelsen eller af de beslutninger, som træffes efterfølgende  

 i forbindelse med anbringelsen.
Det er uden betydning for  

 handlekommuneforpligtelsen over for barnet, at formålet med eller  

 grundlaget for anbringelsen efterfølgende ændres.
Først  

 ved hjemgivelsen eller hvis anbringelsens ophører af andre grunde  

 ophører den anbringende kommunes handleforpligtelse.
Betalingsforpligtelsen vedrørende foranstaltninger  

 efter kap. 8 er som tidligere nævnt hos den kommune som har truffet  

 afgørelse om anbringelsen Barnets selvstændige opholdskommune under  

 anbringelsen forhindrer ikke indgåelse af aftaler mellem kommunerne om  

 handlekommuneforpligtelsen.
Det foreslås derfor, at der i  

 retssikkerhedsloven indsættes en bestemmelse, hvorefter kommunerne kan  

 aftale, at forældremyndighedens indehavers opholdskommune efter en  

 flytning skal være opholdskommune for barnet.
Aftalen  

 forudsætter, at der foreligger et samtykke fra  

 forældremyndighedens indehaver og fra den unge, som er fyldt 15  

 år.
Til nr. 2 Ændringen er redaktionel.
Til nr. 3 Ændringen sker som konsekvens af ændringen i  

 opholdskommunereglerne.
Da opholdskommunen fremover altid har  

 betalingsforpligtelsen vedrørende foranstaltninger efter servicelovens  

 kap. 8, er der ikke refusion for udgiften.
Til § 2 Til nr. 1 Børn eller unge anbragt uden for hjemmet har efter  

 forslaget selvstændig opholdskommune i de tilfælde, hvor  

 forældremyndighedens indehaver flytter til en anden opholdskommune.
Det foreslås, at kompetencen til at træffe  

 afgørelser, der har væsentlig betydning for selve anbringelsen  

 placeres i barnets opholdskommune, jf. forslagets § 53, stk. 1.  

 Således har barnets opholdskommune kompetence til at træffe  

 afgørelse om ændring og revision af handleplanen, jfr.  

 §§ 55 og 56, samvær og kontakt, jfr. § 57 og hjemgivelse,  

 jfr. § 46. Endvidere har barnets opholdskommune kompetence til at  

 træffe afgørelse om foranstaltninger efter § 40, stk. 2, i  

 det omfang foranstaltningerne udelukket vedrører barnets forhold under  

 anbringelsen.
Dog forudsættes det efter den foreslåede § 53,  

 stk. 2 og stk. 4, at barnets opholdskommune samarbejder med forældrenes  

 opholdskommune.
Det følger af den foreslåede § 53, stk.  

 2, at andre afgørelser vedrørende familiens forhold  

 træffes af forældremyndighedsindehaverens opholdskommune.
I  

 forhold til enkelte af de i § 40 nævnte foranstaltninger er det  

 ikke muligt på for hånd at udpege den kompetente handlekommune.  

 Afgørelsen vil i høj grad bero på en konkret vurdering  

 af, hvorvidt foranstaltningen primært retter sig mod barnet eller mod  

 hele familien.
Kommunerne må sikre sig, at borgerne får den  

 hjælp, de har behov for og eventuel uenighed må ikke forsinke  

 nødvendige foranstaltninger.
Kommunerne kan i tvivlstilfælde  

 søge vejledning hos ankeinstansen.
Hvis vejledningen fra ankeinstansen  

 ikke fører til enighed, kan der, hvis betingelserne for det er  

 opfyldt, være grundlag for at bede om en formandsafgørelse efter  

 retssikkerhedsbekendtgørelsens § 16, stk. 1, eller en  

 foreløbig formandsafgørelse efter bekendtgørelsens  

 § 18, stk.1.
Det er vigtigt at være opmærksom på, at  

 den anbringende kommune har den fulde kompetence i forhold til den  

 handleplan, der udfærdiges i forbindelse med barnets anbringelse uden  

 for hjemmet.
I de tilfælde hvor forældrenes opholdskommune  

 træffer afgørelse vedrørende andre af familiens forhold  

 vil der som følge heraf ikke være en afledt ret til at  

 ændre i den handleplan, der er udarbejdet i forbindelse med barnets  

 anbringelse.
I den foreslåede § 53, stk. 3, fastslås  

 det, at forældremyndighedens opholdskommune bliver barnets  

 opholdskommune efter en hjemgivelse.
Skal barnet efter en hjemgivelse  

 genanbringes, er det således forældremyndighedsindehaverens  

 opholdskommune, der bliver handlekommune i forhold til en ny anbringelse.
Den foreslåede § 53, stk. 4,  

 understøtter udgangspunktet for servicelovens kapitel 8 om, at  

 særlig støtte til børn og unge skal tage udgangspunkt i  

 at familien skal ses som en samlet enhed, og at hjælpen til familien  

 skal tage afsæt i at løse familiens samlede problemer.  

 Således vil forudsætningen for at kunne iværksætte en  

 samlet indsats i situationer hvor forældrenes og barnets eller den  

 unges handlekommune er adskilt, forudsætte et samarbejde kommunerne  

 imellem.
Der er ingen formkrav til dette samarbejde, men aftales konkret af  

 de involverede kommuner.
Til nr. 2 Den foreslåede omformulering af § 58  

 indebærer, at høring og inddragelse af børn og unge i  

 sager om foranstaltninger efter kapitel 8 kun kan undlades i det omfang en  

 vurdering af barnets eller den unges modenhed tilsiger det.
I  

 forlængelse heraf skal det understreges, at den forslåede  

 ændring ikke skal ses som en adgang til i yderligere omfang at undlade  

 at høre og inddrage børnene eller der unge. Ændringen er  

 begrundet i og tager udgangspunkt i et ønske om øget  

 inddragelse og høring af såvel børn over som under 12  

 år.
Bestemmelsen  indebærer en egentlig pligt for  

 kommunerne til altid at tage udgangspunkt i, at barnet eller den unge skal  

 høres.
Det er fortsat intentionen, at barnets eller den unges  

 opfattelse af sagen skal tillægges afgørende vægt ved  

 valget af foranstaltning.
I de tilfælde hvor barnets eller den unges holdning  

 til sagen ikke  tillægges vægt skal der i sagen foreligge  

 oplysninger om hvorfor barnets eller den unges ønsker ikke kan  

 imødekommes helt eller delvis.
Det enkelte barn eller den enkelte unge  

 vil forsat have mulighed for at afslå at udtale sig om sagen.  

 Oplysninger herom vil i disse tilfælde opfylde lovens krav om, at der  

 skal finde en samtale sted.
I enkelte situationer vil barnets modenhed eller  

 sagens karakter kunne begrunde at barnets ikke høres.
I disse sager  

 skal der foretages en konkret vurdering af, om hensynet til barnet eller den  

 unge i afgørende grad taler imod, at barnet eller den unge  

 høres eller inddragelse.
Der skal ved denne vurdering ikke tages  

 udgangspunkt i hvorvidt Til § 3 Loven træder i kraft den 1. juli 2003. Det  

 foreslås, at loven anvendes i sager, hvor der er truffet  

 afgørelse om anbringelse efter den 1. juli 2003. Det vil således  

 sige, at børn anbragt uden for hjemmet forud for den 1. juli 2003 ikke  

 får selvstændig opholdskommune.
Bilag 1 Lovforslaget sammenholdt med gældende lov Gældende formulering Lovforslaget § 9.
 Stk. 2.  

 Ægtefæller har opholdskommune, hvor den fælles bopæl  

 er.
Stk. 3. Et barn under  

 18 år har samme opholdskommune som forældrene.
Et barn, der bor  

 mest hos den ene af forældrene, har opholdskommune hos denne.
Hvis  

 barnet bor lige meget hos begge forældre, har barnet opholdskommune,  

 hvor det er tilmeldt folkeregisteret.
 Stk. 4. Et barn, der  

 ikke bor sammen med nogen af forældrene, og som har klaret sig selv,  

 har selvstændig opholdskommune.
 Stk. 5.  

 Øjeblikkelig hjælp til et barn eller en ægtefælle,  

 der opholder sig uden for sin opholdskommune, jf. stk. 2 og 3, gives af den  

 kommune, hvor familiemedlemmet aktuelt har ophold.
 Stk. 6.  

 Socialministeren fastsætter regler om, hvilken kommune der har  

 handleforpligtelsen i sager efter lov om dagpenge ved sygdom eller  

 fødsel.
 Stk. 7. Når der  

 er særlige grunde hertil, kan opholdskommunen med borgerens samtykke  

 med en tidligere opholdskommune aftale, at den tidligere opholdskommune er  

 handlekommune.
§ 1 I lov om retssikkerhed og  

 administration på det sociale område, jf.  

 lovbekendtgørelse nr. 807 af 26. september 2002, som ændret ved  

 § 2 i lov nr. 1069 af 17. december 2002, foretages følgende  

 ændringer:
 1. I § 9 indsættes efter  

 stk. 3 som nyt stykke:
» Stk. 4-7 bliver herefter stk. 5-8.
2. I § 9, stk. 5, der bliver  

 stk. 6, ændres § 9 a.
 1) Boformer efter §§ 91-94 i lov om  

 social service.
 2) Anbringelsessteder for børn og unge  

 efter §§ 49 og 51 i lov om social service.
 3) Amtskommunale og kommunale plejehjem m.v.  

 efter § 140 i lov om social service.
 4) Boliger efter § 115, stk. 4, jf.  

 § 105, stk. 2, i lov om almene boliger samt støttede private  

 andelsboliger m.v., hvis de er oprettet af eller efter aftale med  

 amtskommunen.
 5) Institutioner under  

 sygehusvæsenet.
 6) Institutioner under Kriminalforsorgen.
 7) Boliger, boformer m.v., der træder i  

 stedet for og kan sidestilles med boformer m.v. under nr. 1-6, herunder  

 hjælp efter § 77 i lov om social service og ophold i  

 bofællesskaber oprettet efter den tidligere bistandslovs §§ 68 og  

 68 b.
 Stk. 2.  

 Opholdskommunen har ret til refusion efter stk. 1, jf. § 128 a i lov om  

 social service, når en person er flyttet til et tilsvarende tilbud i en  

 anden kommune eller amtskommune efter følgende bestemmelser:
1) § 92, stk. 3, i lov om social  

 service, 2) § 58 a i lov om almene boliger samt  

 støttede private andelsboliger m.v. eller 3) § 140 i lov om social service.
 Stk. 3. Kommuner kan  

 uden for de tilfælde, der er nævnt i stk. 1 og 2, indbyrdes  

 aftale, at en tidligere opholdskommune fortsat afholder udgifter til  

 hjælp efter de love, der er nævnt i stk. 1. Det fastsættes  

 i aftalen, hvor længe den skal gælde.
 Stk. 4. Krav mod en  

 tidligere opholdskommune efter stk. 1 og 2 skal rejses senest 3 år  

 efter, at hjælpen er ydet.
 3.
§ 2 I lov om social service, jf.  

 lovbekendtgørelse nr. 755 af 9. september 2002, som ændret ved  

 § 3 i lov nr. 1092 af 16. december 2002, § 1 i lov nr. 1066 af 17.  

 december 2002, lov nr. 1067 af 17. december 2002, lov nr. 1070 af 17.  

 december 2002 og lov nr. 1071 af 17. december 2002, foretages følgende  

 ændringer:
 § 53.
 1.
» 1) føre tilsyn med barnets eller den  

 unges forhold under opholdet uden for hjemmet og træffe  

 afgørelse om ændret anbringelsessted, behandling, uddannelse  

 m.v., jf. § 55, stk. 1, 2) træffe afgørelse om revision  

 af handleplanen for anbringelsen, jf. § 56, og i den forbindelse  

 træffe afgørelser efter § 40 i det omfang  

 foranstaltningerne vedrører barnets forhold, 3) træffe afgørelse om  

 samvær og kontakt, jf. § 57, og 4) træffe afgørelse om  

 hjemgivelse, jf. § 46, stk. 2.
 Stk. 2.  

 Afgørelser vedrørende familiens forhold træffes af  

 forældremyndighedens indehaveres opholdskommune.
 Stk. 3. Efter  

 hjemgivelse bliver forældremyndighedsindehaverens opholdskommune  

 barnets eller den unges opholdskommune.
Stk. 4. Barnets eller  

 den unges selvstændige opholdskommune samarbejder med  

 forældremyndighedsindehaverens opholdskommune om at løse  

 familiens problemer og hører forældrene, barnet eller den unge  

 inden der træffes afgørelse efter reglerne i dette  

 kapitel.« § 58.
 Stk. 2. For  

 børn under 12 år skal der foreligge oplysning om barnets  

 holdning til den påtænkte foranstaltning og til  

 spørgsmålet om ophør af anbringelsen, i det omfang  

 barnets modenhed og sagens art tilsiger det.
 2.
 »§ 58.
Stk. 2. Samtalen kan  

 undlades i det omfang barnets modenhed eller sagens karakter i  

 afgørende grad taler imod samtalens gennemførelse.
Kan samtalen  

 ikke gennemføres, skal barnets holdning til den påtænkte  

 foranstaltning og til spørgsmålet om ophør af anbringelse  

 søges tilvejebragt.
§ 3 Stk. 1. Loven  

 træder i kraft den 1. juli 2003.
 Stk. 2. For sager, hvori  

 der er truffet afgørelse om anbringelse udenfor hjemmet før 1.  

 juli 2003, anvendes de hidtil gældende regler.
