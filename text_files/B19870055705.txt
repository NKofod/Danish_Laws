 I henhold til lov nr. 207 af 22. maj 1985 om Danmarks Biblioteksskole, §  

 8, fastsættes følgende:
Kapitel 1. Almindelige bestemmelser.
Kapitel 2. Censorformanden.
Kapitel  

 3. Censorerne.
Kapitel 4. Andre bestemmelser.
Kapitel 5. Klage over  

 bedømmelse af eksaminationer.
Kapitel 6. Overgangsbestemmelser m.v.
Almindelige bestemmelser § 1.  Censorerne skal ved deltagelse i bedømmelsen af  

 eksamenspræstationer påse, § 2.  Censorerne virker ved Danmarks Biblioteksskoles  

 uddannelser og skal som hovedregel kunne virke inden for flere af skolens  

 fagområder.
Censorformanden § 3.  Censorerne vælger for beskikkelsesperioden en  

 formand og en næstformand for censorkorpset.
Censorformanden repræsenterer  

 censorerne over for Danmarks Biblioteksskole og over for Ministeriet for  

 Kulturelle Anliggender.
Indstilling fra censorformanden til ministeriet  

 sendes via rektor, som kan vedlægge indstillingen sine bemærkninger.
 Stk. 2.  Censorformanden forhandler med de øvrige  

 censorer om principielle spørgsmål og underretter dem om væsentlige  

 beslutninger.
§ 4.  Danmarks Biblioteksskole foranstalter valget af  

 formand og næstformand efter nærmere aftale med den hidtidige censorformand.  

 Enhver censor kan opstille til valget af formand og næstformand.
Valget skal  

 normalt være afsluttet senest to måneder efter beskikkelsesperiodens  

 begyndelse.
Stk. 2.  Ved valg af formand og næstformand har hver  

 censor to stemmer, der afgives på forskellige opstillede censorer.
Såfremt  

 der ikke opstilles kandidater efter stk. 1, kan stemmerne afgives på samtlige  

 beskikkede censorer.
Den, der opnår flest, henholdsvis næstflest stemmer, er  

 censorformand og censornæstformand.
I tilfælde af stemmelighed afgøres valget  

 ved lodtrækning.
 § 5.  Den hidtidige censorformand er beskikket og  

 varetager formandsopgaverne, indtil formanden under den nye  

 beskikkelsesperiode er valgt.
 Stk. 2.  Ved varigt eller længerevarende forfald af  

 formand eller næstformand foranstalter Danmarks Biblioteksskole  

 suppleringsvalg til posten for resten af valgperioden.
§ 6.  Censorformanden har ansvaret for fordelingen af  

 censuropgaver til de enkelte censorer.
Fordelingen sker efter forslag fra  

 rektor efter samråd med de pågældende fagområder, og ved fordelingen skal der  

 tages hensyn til eventuelle særlige forudsætninger med hensyn til censors  

 fagkyndighed i forbindelse med de enkelte prøver.
Kan der ikke opnås enighed  

 mellem Danmarks Biblioteksskole og censorformanden om fordelingen, træffer  

 censorformanden beslutning om fordelingen Stk. 2.  Ved fordelingen af censuropgaver tilstræbes  

 det, at hver censor jævnligt har censuropgaver.
§ 7.  Censorformanden underretter Danmarks  

 Biblioteksskole, hvis censorerne konstaterer væsentlige mangler i  

 uddannelsen, enten i forhold til de gældende bestemmelser eller i forhold til  

 andre uddannelser på samme niveau.
Efter at sagen har været forhandlet med  

 Danmarks Biblioteksskole, kan formanden endvidere, hvis det herefter er  

 nødvendigt, gennem rektor forelægge sagen for Ministeriet for Kulturelle  

 Anliggender.
Censorerne § 8.  Censorerne skal være fagkyndige og fortrolige  

 med udviklingen inden for Biblioteks-, dokumentations- og  

 informations-uddannelserne.
Stk. 2.  Censorerne kan dels være erfarne lærere ved  

 andre uddannelsesinstitutioner, dels være andre personer, som i længere tid  

 har beskæftiget sig med Danmarks Biblioteksskoles fagområder, herunder med  

 deres anvendelse i arbejdslivet, Stk. 3.  Ved indstillingen om beskikkelse af censorerne  

 påses det, at de tilsammen har en så alsidig uddannelses- og erhvervsmæssig  

 baggrund som muligt inden for de givne faglige rammer, og at en væsentlig del  

 af censorerne har erfaring i bedømmelse af eksamenspræstationer.
Stk. 4.  Der kan ikke beskikkes censorer, der er fyldt  

 70 år.
Beskikkelsen af en censor bortfalder inden for beskikkelsesperioden  

 med udgangen af det semester, hvori censor fylder 70 år.
 § 9.  Censorerne beskikkes af Ministeriet for  

 Kulturelle Anliggender for 3 år ad gangen.
Stk. 2.  I særlige tilfælde kan Ministeriet for  

 Kulturelle Anliggender beskikke censorer for en kortvarig periode eller til  

 enkeltstående censur, og ministeriet kan ved pludseligt forfald eller i en  

 lignende situation godkende, at der anvendes eller har været anvendt en  

 censor, der ikke er beskikket.
Censorerne kan genbeskikkes.
 § 10.  Beskikkelse som censor medfører ret og pligt  

 til at virke som censor i det omfang, censor får tildelt censuropgaver, jfr.  

 § 6. Beskikkelsen omfatter endvidere pligt til at deltage i behandlingen af  

 klager over bedømmelser m.v. efter de særlige bestemmelser herom og til at  

 modtage valg som censorformand eller censornæstformand, jfr. § 4, stk.2.
 Stk. 2.  En censor kan med passende varsel melde forfald  

 ved bortrejse eller lignende og kan i konkrete tilfælde undslå sig for at  

 medvirke, hvis vedkommende ikke mener sig tilstrækkeligt fagkyndig.
 Stk. 3.  Hvis der foreligger omstændigheder, der er  

 egnet til at vække tvivl om en censors upartiskhed i forhold til en konkret  

 eksamenspræstation, kan vedkommende ikke medvirke ved bedømmelsen heraf og  

 har pligt til at underrette censorformanden herom.
§ 11.  Indstillingen til ministeriet om beskikkelse  

 foretages af et udvalg.
Rektor indhenter forslag til censorer fra  

 fagområderne og forelægger forslagene for udvalget.
Udvalget består af to  

 censorer, hvoraf den ene er censorformanden eller en af denne udpeget  

 fagkyndig censor samt af en lærer, udpeget af lærerne i Studienævnet i  

 København, 1 lærer udpeget af lærerne i Studienævnet i Aalborg og 1  

 studerende udpeget af de studerende i Studienævnet i København og 1  

 studerende udpeget af de studerende i Studienævnet i Aalborg.
Censorerne i  

 udvalget har hver 2 stemmer i udvalget.
I tilfælde af stemmelighed er  

 censorformandens stemme afgørende.
Udvalget underretter Danmarks  

 Biblioteksskoles rektor om sin indstilling til Ministeriet for Kulturelle  

 Anliggender.
Indstillingen kan eventuelt være delt.
 Stk. 2.  Hvis Danmarks Biblioteksskole og  

 censorformanden skønner det hensigtsmæssigt, kan censoremner søges ved  

 opslag.
 Stk. 3.  Indstilles der censorer, er ikke selv har  

 indsendt ansøgning om hvervet, skal de pågældende skriftligt samtykke til  

 beskikkelse indhentes, inden indstillingen sendes til ministeriet.
§ 12.  Ministeriet for Kulturelle Anliggender kan,  

 normalt efter indstilling fra rektor og censorformanden, bringe en  

 censorbeskikkelse til ophør inen periodens udløb, hvis Kulturministeriet  

 finder, at den pågældendes virke som censor ikke er tilfredsstillende.
Forud  

 herfor skal den pågældende censor have lejlighed til at udtale sig.
Andre bestemmelser § 13.  Danmarks Biblioteksskole forsyner ved  

 beskikkelsen censorerne med de gældende retsregler, herunder dette regelsæt  

 og andre bestemmelser om eksaminer og bedømmelser samt med eventuelt andet  

 materiale, der har betydning for censorernes virksomhed.
 Stk. 2.  Inden for de tidsfrister, der er fastsat i  

 retsregler eller aftalt med censorformanden, skal Danmarks Biblioteksskole,  

 forud for de enkelte censuropgaver, forsyne censorerne med det materiale, der  

 i øvrigt måtte være nødvendigt, for at censorerne kan varetage opgaverne.  

 Materialet omfatter ikke almindelig faglitteratur og lignende.
Stk. 3.  Danmarks Biblioteksskole yder censorformanden  

 administrativ og praktisk bistand og dækker udgifter i det omfang, det er  

 nødvendigt af hensyn til formanden og censorernes virke.
De nærmere  

 retningslinier herfor aftales mellem censorformanden og rektor.
Klage over bedømmelse af eksaminationer § 14.  Klage over en eksamination eller bedømmelse  

 under medvirken af censor(er) kan af eksaminanden indgives i København til  

 undervisningslederen eller i Aalborg til afdelingslederen.
Klagen, der skal  

 være skriftlig og begrundet, skal være indgivet senest 14 dage efter at  

 resultatet foreligger.
Stk. 2.  Klagen forelægges snarest muligt af  

 undervisningslederen eller afdelingslederen for eksaminator(er) og  

 censor(er). Disse kan vedtage at ændre karakteren (bedømmelsen) eller at  

 fastholde den oprindeligt givne karakter (bedømmelse). De kan endvidere  

 foreslå, at eksaminationen ophæves, og at en ny eksamination afholdes, hvis  

 eksaminanden er villig hertil.
Behandlingen af klagen skal være afsluttet, og  

 resultatet meddelt undervisningslederen eller afdelingslederen i form af en  

 begrundet skriftlig udtalelse senest 10 dage efter, at eksaminator og censor  

 har modtaget klagen.
Undervisningslederen eller afdelingslederen underretter  

 snarest muligt klageren om resultatet.
Stk. 3.  Har eksaminator(er) og censor(er) afvist en  

 klage helt eller delvist, kan klageren senest ugedagen efter, at han er  

 blevet gjort bekendt med resultatet, ved en skriftlig henvendelse til rektor  

 foranledige, at klagen indbringes for et ankeudvalg.
Henvendelsen til rektor  

 skal rumme en begrundelse for klagerens krav.
 § 15.  Ankeudvalg nedsættes af rektor og  

 censorformanden hurtigst muligt efter, at klageren har henvendt sig til  

 rektor.
Stk. 2.  Et ankeudvalg består af censorformanden eller  

 censornæstformanden, der er formand for ankeudvalget, to censorer, som ikke  

 har medvirket ved bedømmelsen, vedkommende fagleder og en studerende, udpeget  

 af studenterrepræsentanterne i vedkommende studienævn.
Såfremt faglederen har  

 været eksaminator ved den pågældende mundtlige eller skriftlige eksamination,  

 indtræder en anden af rektor udpeget lærer i ankeudvalget i stedet for  

 faglederen.
Klageren, eksaminator og den censor, der har medvirket ved  

 bedømmelsen, kan indkaldes til ankeudvalgets møde(r).
Stk. 3.  Såfremt censorformanden eller  

 censornæstformanden får forfald, indtræder censornæstformanden eller  

 censorformanden som formand for ankeudvalget.
Såfremt et af de øvrige  

 medlemmer får forfald, indtræder en i forvejen udpeget supplant som medlem af  

 ankeudvalget.
 Stk. 4.  Ankeudvalgets afgørelse kan gå ud på:
 Afgørelser efter nr. 1 og 3 kan kun føre til en lavere bedømmelse end den  

 oprindelig givne, hvis denne er åbenbart i strid med gældende retsregler, der  

 er almindeligt bekendtgjort på institutionen.
Stk. 5.  Ankeudvalgets afgørelse forelægges klageren af  

 rektor.
Afgørelsen skal så vidt muligt være afsagt senest een måned efter  

 klagens modtagelse.
For sommereksamens vedkommende skal afgørelsen så vidt  

 muligt være afsagt senest 30. september.
 Stk. 6.  Et ankeudvalgs afgørelse kan ikke indbringes  

 for anden administrativ myndighed.
 Overgangsbestemmelser m.v.
 § 16.  Indstilling om beskikkelse af censorer for den  

 første beskikkelsesperiode foretages af rektor.
 § 17.  Ovenstående regler finder anvendelse ved alle  

 eksaminationer eller bedømmelser under medvirken af censor(er) ved Danmarks  

 Biblioteksskole.
 § 18.  Bekendtgørelsen træder i kraft den 1. september  

 1987.
Ministeriet for Kulturelle Anliggender, den 21. august 1987 P.M.V.
