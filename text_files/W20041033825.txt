 I  

 overensstemmelse med det almindelige princip om redaktørens ret til at  

 redigere  

 mediet var redaktøren berettiget til at beslutte, hvad man ville bringe i  

 bladet, og bladet var således ikke forpligtet til at bringe klagers  

 læserbrev.
 Herefter  

 fandt Pressenævnet, at bladet ikke havde handlet i strid med god presseskik  

 ved  

 at bringe to andre læserbreve og afvise klagers.
Kendelse  

 fra Pressenævnet i sag 2003-6-147 [K] har klaget til Pressenævnet over to læserbreve i Nordjyske  

 Stiftstidende den 20. henholdsvis den 27. november 2003 og over, at bladet  

 ikke  

 har offentliggjort et læserbrev, som hun har indsendt til bladet.
Hun finder,  

 at god presseskik derved er tilsidesat.
Bladet bragte den 15. november 2003 et læserbrev med  

 overskriften   

  

 Hvor er sparekassens troværdighed  

 blevet af?  

  

 .
Læserbrevet var skrevet af Kaj Valdemar Jensen, der er broder  

 til [K].
I læserbrevet hed det blandt andet:
 En af de meget hyggelige og underholdende er netop Den gamle  

 Gartner.
Og så er det lige meget, at han ikke er gartner, for hyggelig  

 er han,  

 og der er rigtig mange seere, der sidder og beundrer ham hver anden onsdag  

 aften i et kvarters tid og vist nok også i meget længere tid på nogle  

 formiddage.
 Det lader næsten til, at han har viet sit liv som  

 efterlønsmodtager til at udbrede sin store viden om almindeligheder i  

 havekunsten.
 De fleste seere ved jo heller ikke, at han ikke er gartner, når  

 han nu står der på skærmen og uden at modsige det bliver kaldt  

 professionel  

 gartner den ene gang efter den anden af en hyggelig tv-mand, der hedder  

 Per.
 Den 20. november 2003 bragte bladet et læserbrev med  

 overskriften   

  

 Hvor uforskammet  

  

 .
I læserbrevet,  

 der var skrevet af redaktionschefen for TV Nord, Per Jensen, hed det:
 I NORDJYSKE lørdag 15.11. har Kaj Valdemar Jensen et udfald mod  

 TV Nords haveprogram Det grønne Rejsehold og især programmets  

 gartner Henrik  

 Arildskov.
Hertil blot disse bemærkninger: Jeg kan forstå, at Kaj Valdemar  

 Jensen er Henrik Arildskovs tidligere svoger.
Hans motiver til udfaldet og  

 overfaldet kan jeg kun gisne om  men at de ikke er saglige fremgår med  

 al  

 ønskelig tydelighed af Kaj Valdemar Jensens læserbrev.
Henrik Arildskov har i næsten syv år fungeret som gartner i TV  

 Nords haveprogrammer.
Han blev valgt på baggrund af sine faglige  

 kvalifikationer og store pædagogiske evner  kvalifikationer og evner,  

 som  

 gjorde at han i næsten 20 år var en meget værdsat faglærer for kommende  

 gartnere på Aalborg Tekniske Skole.
At påstå, som Kaj Valdemar Jensen gør, at  

 Henrik Arildskov ikke er gartner er ikke blot forkert.
Det er også  

 uforskammet. Kaj Valdemar Jensen anmodede ved brev afsendt den 23. november  

 2003 bladet bringe endnu et læserbrev.
Bladet afviste dette ved brev af 27.  

 november 2003.
Den 27. november 2003 bragte bladet et læserbrev med overskriften  

   

  

 Hvor er troværdighed?  

  

 .
I  

 læserbrevet, der var skrevet af Henrik Arildskov, hed det:
   

  

 GARTNER:  

  

 15.11.  

 harcellerer min tidligere mangeårige svoger, Kaj Valdemar Jensen, over en  

 artikel i et magasin fra Sparekassen Vendsyssel samt over TV Nord og  

 undertegnede.
Skønt han anslår en tone, der frister til at lade indlægget  

 uænset, vil jeg ikke undlade et par kommentarer.
Læserbrevet er nemlig  

 stillet  

 således op, at uindviede nemt kunne få det indtryk, at der er tale om saglig  

 kritik.
 Han postulerer adskillige gange  uden dokumentation  at jeg  

 ikke har en uddannelse, der berettiger til, at jeg kaldes gartner.
Fakta er, at jeg for snart 20 år siden erhvervede en uddannelse,  

 der af Undervisningsministeriet blev sidestillet med en faglært gartners.
Da  

 jeg ansøgte om godkendelse som gartnerfaglærer, var kravene enten en faglært  

 gartner med nogle års erhvervserfaring eller en person med tilsvarende  

 kvalifikationer.
Jeg blev godkendt på baggrund af det sidste, baseret på  

 relevant erhvervsarbejde i gartnerier, suppleret med en række fagmetodiske  

 kurser.
Så gartner er jeg.
Og har undervist kommende gartnere på Aalborg  

 Tekniske Skole i næsten 20 år.
* Med dette indlæg anses denne debat for afsluttet. Ved brev af 28. november 2003 anmodede [K] bladet om at bringe  

 et læserbrev med følgende indhold:
Når man ikke kan klare sig med broderen, kan man da bare tæve  

 hans lillesøster i stedet  ikke? Dette er det niveau, som redaktionschefen på TV Nord, Per Jensen  

 sammen med legekammeraten fra Det grønne Rejsehold  

 opholder sig på, når de  

 i deres læserbreve d. 20/11 og d. 27/11 slet skjult antyder, at jeg skulle  

 have  

 noget med min brors tidligere læserbrev at gøre.
Jeg skal blot hertil  

 bemærke,  

 at jeg ikke er siamesisk tvilling til min bror, og at vi i vores familie  

 værdsætter ytringsfriheden! Det kommer ikke bag på mig, at redaktionschefen på TV Nord ikke  

 har formået at kravle op over denne sandkasse, og heller ikke, at  

 legekammeraten også i denne situation klasker hælene sammen og  

 siger Javel,  

 hr. redaktionschef, men jeg havde ikke ventet, at Nordjyske  

 Stiftstidende  

 kunne opholde sig på samme stade, hvilket jeg mener, de har gjort således:
 Man har ladet legekammeraterne kaste mudder på en udenfor stående  

 person, nemlig mig.
 Man har ladet dem få spalteplads, hvori de begge har efterlyst  

 saglighed og dokumentation fra min brors side.
 Man har undladt at bringe min brors andet læserbrev, hvori han  

 som svar til Per Jensen fremlagde denne dokumentation allerede flere dage før  

 redaktionschefens legekammerat fik sit læserbrev optaget.
 Derefter har man lukket debatten og således afskåret min bror  

 fra at foretage sig yderligere, hvorved  

  

 han  

  

 er kommet til at fremstå som den utroværdige part.
Har I det sjovt dernede i jeres fælles sandkasse? Ved brev af 1. december 2003 afviste Nordjyske Stiftstidende  

 læserbrevet.
 [K] har anført, at hun er identificeret i læserbrevsdebatten,  

 idet det oplyses, at Kaj Valdemar Jensen er tidligere svoger til Henrik  

 Arildskov.  

 Hun bor i samme by som Henrik Arildskov, har samme efternavn og er i kraft af  

 sit arbejde en temmelig kendt person.
Hun har videre gjort gældende, at det i læserbrevene af 20. og  

 27. november 2003 antydes, at Kaj Valdemar Jensens læserbrev er en hævnakt  

 fra  

 hendes side.
Ved at bringe disse læserbreve og nægte hende at tage til  

 genmæle  

 har Nordjyske Stiftstidende administreret debatsiderne på en måde, der  

 indebærer tilsidesættelse af god presseskik.
 Nordjyske Stiftstidende har anført, at [K] ikke har retlig  

 interesse i sagen, idet hun ikke er omtalt, afbilledet eller på anden måde  

 identificeret i forbindelse med offentliggørelsen af læserbrevene.
Bladet har videre anført, at man ikke er forpligtet til at  

 optage læserbreve.
I det konkrete tilfælde fandt bladet, at der var anledning  

 til at bringe læserbrevene fra Kaj Valdemar Jensen og den part, der i  

 læserbrevet blev klandret for uretmæssigt at have betegnet sig som gartner.  

 Herefter anså man debatten for afsluttet, idet den ikke kunne antages at have  

 et videre perspektiv.
 I sagens behandling har følgende nævnsmedlemmer deltaget:  

 Niels Grubbe,  

 Lotte Mejlhede,  

 Lene Sarup  

 og  

 Kirsten  

 Dyregaard.
 Pressenævnet udtaler:
 Omtalen i læserbrevene af 20. og 27. november 2003 af det  

 tidligere svogerskab mellem Kaj Valdemar Jensen og Henrik Arildskov indebærer  

 ikke en beskyldning om, at Kaj Valdemar Jensens læserbrev af 15. november  

 2003  

 er en hævnakt fra [K]s side, og Pressenævnet finder ikke, at en sådan  

 beskyldning er antydet.
 I overensstemmelse med det almindelige princip om redaktørens  

 ret til at redigere mediet er redaktøren berettiget til at beslutte, hvad man  

 vil bringe i Nordjyske Stiftstidende, og bladet er således ikke forpligtet  

 til  

 at bringe [K]s læserbrev.
 Herefter finder Pressenævnet, at Nordjyske Stiftstidende ikke  

 har handlet i strid med god presseskik ved at bringe de to læserbreve og  

 afvise  

[K]s.
