 Finanstilsynet meddelte i en skrivelse til et realkreditinstitut, at  

 kravet om, at der forinden realkreditobligationers udstedelse skal foreligge  

 anmærkningsfrit tinglyst pantebrev eller behørig garanti herfor, kun kan  

 fraviges i følgende tilfælde og under følgende betingelser:
 - Ved blokemission under forudsætning af anbringelse af midlerne i henhold  

 til realkreditlovens § 48, stk. 2, (udbetaling til låntager forudsætter  

 derimod almindeligt sikkerhedsgrundlag).
 - Ved spotsalg til afdækning af fastkursaftaler under forudsætning af  

 anbringelse af midlerne i henhold til realkreditlovens § 48, stk. 3,  

 (udbetaling til låntager kræver almindeligt sikkerhedsgrundlag).
- I tilfælde, hvor der foreligger tinglyst pantebrev alene med  

 anmærkninger om prioriteter, der skal indfries med provenuet af de emitterede  

 obligationer, og de pågældende panthavere enten er under Finanstilsynets  

 tilsyn, DLR eller Hypotekbanken, jf.
Finanstilsynets skrivelse af 6. august  

 1992 med senere tilføjelser.
- I øvrige situationer, såfremt realkreditinstituttet forinden har  

 modtaget sikkerhedstillelse som nævnt i forhåndslånsbekendtgørelsens § 9,  

 stk. 2-3, jf.
Finanstilsynets skrivelse af 15. april 1992 til  

 Realkreditrådet.
 Finanstilsynet præciserede, at den i forhåndslånebekendtgørelsens § 9,  

 stk. 3, nævnte kontantbeholdning ikke kan være mindre i tilfælde, hvor den  

 forudsatte pantværdi er til stede på emissionstidspunktet, men hvor der ikke  

 er opnået tinglyst pant uden præjudicerende retsanmærkninger, da der ikke er  

 vished for opnåelse af pant i den ejendom, hvor værdien er til stede.
