 Hermed fremsendes meddelelse nr. 026, forslag til bestemmelser for ren- og  

 vedligeholdelsesgrænser for broer.
Bestemmelsernes gyldighed bør aftales mellem parterne ved alle broer incl.  

 privatejede vej- og stibroer, hvor der ikke i forvejen er truffet aftale om  

 ren- og vedligeholdelsesgrænser.
For broer, hvor der eksisterer aftaler om  

 ren- og vedligeholdelsesgrænser, kan disse ved forhandling søges ændret,  

 således at den udsendte meddelelses bestemmelser i så stort omfang som muligt  

 bliver gældende for disse bygværker.
 Meddelelse nr. 026 er behandlet og godkendt af Aftaleudvalget, der er  

 nedsat i henhold til samarbejdsaftalens pkt. 2.
 Yderligere eksemplarer af meddelelsen kan fås ved henvendelse til:
Vejdirektoratet A&D-områdets sagskoordinationskontor Postboks 2169 1016 København K.
Tlf. 01 - 11 33 38.
 Kopi af nærværende skrivelse er tilsendt amtskommunen/kommunens tekniske  

 forvaltning.
Med venlig hilsen Aage Andersen Overingeniør Meddelelse nr. 026. Forslag til bestemmelser for ren- og  

 vedligeholdelsesgrænser for broer.
A.
Generelt.
 Med mindre andet er aftalt omfatter nærværende bestemmelser følgende  

 broelementer : fundamenter, endeunderstøtninger, søjler, lejer, fuger,  

 bjælker, broplade, kantbjælker og autoværn på bro, autoværn ved bro opsat af  

 broejeren, incl. endeafslutning og evt. fundamenter for broautoværn,  

 fugtisolering, belægning på brodæk, sætningsplader, påfyldning omkring  

 vederlag, herunder skråninger, skråningsbeklædninger og afdræningssystemer  

 bag vederlag samt afvanding incl. evt. pumpestationer og incl. afvanding af  

 den overliggende vejbelægning indtil afløb til vejens afvanding.
 Belysning på bro såvel som belysning ophængt under brodæk er ligeledes  

 indkluderet og drift af belysningsanlæg skal medregnes med mindre andet er  

 særskilt aftalt.
 I øvrigt er alle arealer og alt udstyr, der naturligt knytter sig til  

 broen, at indeholde i broens elementer.
Med mindre andet er aftalt defineres ren- og vedligeholdelse af broer som  

 angivet i vejregeludvalgets vejledning i eftersyn af bygværker (maj 1980).  

 Det fremgår heraf at snerydning og glatførebekæmpelse er en del af  

 renholdningsarbejdet.
B.
Brobestyrelsen ligger helt hos Vejdirektoratet.
UF  

 under hovedlandevej.
 Vejdirektoratet ved samarbejdspartneren ren- og vedligeholder samt  

 foretager evt. nødvendig reparation og udskiftning af det komplette broanlæg,  

 incl. de under A nævnte broelementer, med de i det følgende nævnte lyskilder  

 som undtagelse.
Vejbestyrelsen for den underførte vej/passage ren- og vedligeholder denne,  

 dog undtaget evt. udstyr langs den underførte vej som skråninger m.m., der er  

 anført som de under A nævnte broelementer, idet dog nødvendig drift af  

 vejbelysning ophængt under brodæk udføres og betales af Vejbestyrelsen for  

 den underførte vej/passage.
OF over hovedlandevej.
Vejdirektoratet ved samarbejdspartneren ren- og vedligeholder samt  

 foretager evt. nødvendig reparation og udskiftning af det komplette broanlæg  

 incl. de under A nævnte broelementer, idet dog udskiftning af slidlag udføres  

 ved brobestyrelsens foranstaltning, men for Vejbestyrelsens bekostning.  

 Undtaget herfra er de tilfælde, hvor udskiftningen af slidlaget er en følge  

 af, at brostyrelsen har måttet fjerne det eksisterende slidlag for at udføre  

 reparationsarbejder på broen.
I disse tilfælde afholdes udgiften til  

 slidlaget af brostyrelsen.
Vejbestyrelsen for den overførte vej/passage foretager renholdelse.
C.  

 Brobestyrelsen er ikke fastlagt.
 I de tilfælde, hvor vedligeholdelsesgrænserne ikke er fastlagte, træffes  

 der aftale mellem de berørte vejbestyrelser om fordeling af ren- og  

 vedligeholdelsespligterne.
 Følgende fordeling af ren- og vedligeholdelsepligterne anses for  

 hensigtsmæssig: OF over hovedlandevej.
 Vejbestyrelsen for den overførte vej ren- og vedligeholder samt foretager  

 evt. nødvendig reparation og ombygning af det komplette broanlæg incl. de  

 under A nævnte broelementer.
Generelt forudsættes, at Vejdirektoratet fortsat gennemfører  

 generaleftersyn på alle berørte broer i overensstemmelse med »Vejregler  

 for eftersyn af Bygværker«.
Eftersynsrapporter herfra tilstilles  

 vejbestyrelsen for den overførte vej til videre foranstaltning.
UF under  

 hovedlandevej.
 Når intet andet er fastlagt, er Vejdirektoratet brobestyrelse for alle UF  

 under hovedlandevejene, og disse administreres derfor i henhold til punkt b.
