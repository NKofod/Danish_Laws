I medfør af § 53, § 67, § 72, § 80, § 87, § 88, § 110 og § 111 i lov nr. 358 af 6. juni 1991 om miljøbeskyttelse fastsættes følgende:
§ 1.  Den, der erhvervsmæssigt fremstiller eller  

 indfører følgende batterier eller produkter, skal betale et gebyr til Miljøministeriet:
 Stk. 2.  Administrationen og kontrollen, herunder  

 opkrævningen udøves af de statslige told- og skattemyndigheder.
 § 2.  Gebyret udgør:
 § 3.  Virksomheder, der erhvervsmæssigt fremstiller  

 eller indfører batterier eller produkter, skal registreres hos de statslige  

 told- og skattemyndigheder.
 Stk. 2.  De statslige told- og skattemyndigheder  

 udsteder et bevis for registreringen.
 Stk. 3.  Registrerede virksomheder er berettiget til,  

 uden at gebyret er berigtiget, at indføre eller fra anden registreret  

 virksomhed at modtage batterier eller produkter, der er gebyrpligtige efter §  

 1.
 § 4.  Gebyrperioden er måneden.
 Stk. 2.  Registrerede virksomheder skal opgøre det  

 gebyrpligtige antal af hver enkelt kategori for en gebyrperiode, som summen  

 af de mængder gebyrpligtige batterier og produkter, der i perioden er  

 udleveret fra virksomheden.
 Stk. 3.  Registrerede virksomheder, der udtager  

 gebyrpligtige batterier eller produkter til fremstilling eller montering i  

 varer, skal medregne forbruget til udleveringen efter stk. 2. Til forbruget  

 medregnes også batterier m.v., der benyttes i den registrerede virksomhed.
 Stk. 4.  Opgørelsen specificeres efter retningslinier,  

 som fastsættes efter aftale mellem miljøministeren og de statslige told- og  

 skattemyndigheder.
 § 5.  I det gebyrpligtige antal, opgjort efter § 4,  

 stk. 2, fradrages:
 Stk. 2.  Miljøministeren og de statslige told- og  

 skattemyndigheder kan efter aftale fastsætte retningslinier for kontrol for  

 fradrag efter stk. 1.
 § 6.  Ved erhvervsmæssig udførsel af de i § 1 nævnte  

 batterier eller produkter, der er fremstillet her i landet eller er  

 importerede, og som er gebyrberigtiget, tilbagebetales gebyret.
 Stk. 2.  Miljøministeren og de statslige told- og  

 skattemyndigheder fastsætter efter aftale nærmere retningslinier for  

 gebyrgodtgørelse efter stk. 1.
 § 7.  Registrerede virksomheder skal føre regnskab  

 over fremstilling, indførsel og udlevering m.v. af afgiftspligtige batterier  

 og produkter.
 Stk. 2.  Miljøministeren og de statslige told- og  

 skattemyndigheder fastsætter efter aftale nærmere retningslinier om de  

 registrerede virksomheders regnskabsførelse, herunder udstedelse af fakturaer  

 m.v.
 Stk. 3.  Registrerede virksomheder skal opbevare  

 regnskabsmateriale i 5 år efter regnskabsårets udløb.
§ 8.  Registrerede virksomheder skal efter udløbet af  

 hver afgiftsperiode og senest ved udgangen af den følgende måned til de  

 statslige told- og skattemyndigheder angive mængden af batterier og  

 produkter, hvoraf virksomheden skal betale gebyr, jf. §§ 4 og 5. Virksomheden  

 skal senest samtidig med angivelsen indbetale gebyret heraf til de statslige  

 told- og skattemyndigheder.
Angivelsen skal underskrives af virksomhedens  

 ledelse.
 Stk. 2.  Betales gebyret ikke rettidigt, skal der  

 betales 1,3 pct. i månedlig rente for hver påbegyndt måned fra sidste  

 rettidige indbetalingsdag, dog mindst 50 kr.
 § 9.  De statslige told- og skattemyndigheder kan  

 pålægge en virksomhed, der ikke betaler gebyret rettidigt, at afgive  

 angivelse for en kortere periode end en måned.
 Stk. 2.  De statslige told- og skattemyndigheder kan  

 endvidere pålægge en virksomhed, der ikke betaler gebyret rettidigt, en  

 kortere betalingsfrist end den i § 8 angivne og kræve, at der stilles fuld  

 sikkerhed for gebyrets betaling.
 § 10.  Betales forfaldent gebyr ikke senest den 14.  

 dag efter betalingsfristens udløb, kan de statslige told- og  

 skattemyndigheder inddrage registreringen af virksomheden, indtil de  

 forfaldne gebyrer er betalt.
Stk. 2.  Er der efter § 9 sket forkortelse af  

 gebyrperioden eller betalingsfristen, og betales gebyret ikke rettidigt, kan  

 registreringen inddrages straks efter betalingsfristens udløb.
Registreringen  

 kan endvidere inddrages, hvis virksomheden undlader at stille fuld sikkerhed,  

 når de statslige told- og skattemyndigheder har fremsat krav herom i henhold  

 til § 9, stk. 2.
 § 11.  Såfremt det konstateres, at en virksomhed har  

 afgivet urigtige angivelser efter § 8, således at virksomheden har betalt for  

 lidt i gebyr, afkræves det skyldige beløb til betaling senest 14 dage efter  

 påkrav.
 Stk. 2.  Kan størrelsen af det gebyrbeløb, der påhviler  

 virksomheden, ikke opgøres på grundlag af virksomhedens regnskaber m.v., kan  

 de statslige told- og skattemyndigheder foretage skønsmæssig ansættelse af  

 gebyrtilsvaret.
Stk. 3.  Virksomheden kan indbringe ansættelsen for det  

 i § 15 omhandlede nævn.
Begæring om indbringelse for nævnet skal være fremsat  

 overfor de statslige told- og skattemyndigheder senest 4 uger efter, at  

 virksomheden er gjort bekendt med afgørelsen.
 Stk. 4.  Betales det skyldige gebyr ikke rettidigt, skal  

 der betales 1,3 pct. i månedlig rente for hver påbegyndt måned fra den 1. i  

 den måned, i hvilken beløbet skal betales af virksomheden, dog mindst 50 kr.
 § 12.  Miljøministeren og skatteministeren kan efter  

 aftale fastsætte retningslinier for gebyr for erindringsskrivelser vedrørende  

 betaling af gebyr m.v.
 § 13.  De statslige told- og skattemyndigheder har,  

 hvis det skønnes nødvendigt, til enhver tid mod behørig legitimation, uden  

 retskendelse, adgang til at foretage eftersyn i den registreringspligtige  

 virksomhed og til at efterse virksomhedens forretningsbøger og øvrige  

 regnskabsmateriale samt korrespondance m.v.
 Stk. 2.  Den, der er ansvarlig for en  

 registreringspligtig virksomhed samt de personer, der er beskæftiget i  

 virksomheden, skal yde de statslige told- og skattemyndigheder fornøden  

 vejledning og hjælp ved foretagelse af de i stk. 1 nævnte eftersyn.
 Stk. 3.  Det i stk. 1 nævnte materiale skal på de  

 statslige told- og skattemyndigheders anmodning udleveres eller indsendes til  

 de statslige told- og skattemyndigheder.
 Stk. 4.  Leverandører af råvarer m.v. til fremstilling  

 af batterier og produkter, der er gebyrpligtige efter § 1, skal på begæring  

 meddele de statslige told- og skattemyndigheder oplysninger om de leverede  

 varer.
 Stk. 5.  Erhvervsdrivende skal på begæring meddele de  

 statslige told- og skattemyndigheder oplysning om deres indkøb af  

 gebyrpligtige batterier og produkter.
 Stk. 6.  De statslige told- og skattemyndigheder er  

 berettiget til, hvis det skønnes nødvendigt, mod behørig legitimation, uden  

 retskendelse, at foretage eftersyn af regnskaber m.v. hos de i stk. 4 og 5  

 omhandlede virksomheder.
 § 14.  For betaling af gebyr efter bekendtgørelsen  

 hæfter den, der som ejer, forpagter eller lignende driver virksomheden for  

 egen regning.
 § 15.  Det efter § 37 i merværdiafgiftsloven  

 (momsloven) nedsatte nævn har den endelige administrative afgørelse af:
 Stk. 2.  Andre afgørelser i henhold til denne  

 bekendtgørelse, der er truffet af Told- og Skattestyrelsen kan ikke  

 indbringes for anden administrativ myndighed.
 § 16.  Medmindre højere straf er forskyldt efter anden  

 lovgivning, straffes med bøde den, der forsætlig eller groft uagtsomt:
 Stk. 2.  Den, der begår en af nævnte overtrædelser med  

 forsæt til at unddrage gebyr, straffes med bøde, hæfte eller fængsel i indtil  

 2 år.
 Stk. 3.  Begås en af nævnte overtrædelser af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
 § 17.  Reglerne om eftergivelse og henstand i  

 merværdiafgiftslovens (momslovens) § 39 d finder tilsvarende anvendelse på  

 gebyr, renter og gebyr for erindringsskrivelser efter denne bekendtgørelse.  

 Reglerne finder ligeledes anvendelse på beløb, som personer er pligtige at  

 betale som erstatning for selskabers manglende betaling af gebyret.
 § 18.  Bekendtgørelsen træder i kraft den 1. februar  

 1992.
 Stk. 2.  Bekendtgørelsen finder anvendelse på batterier  

 og produkter, der er gebyrpligtige efter § 1 og som efter bekendtgørelsens  

 ikrafttræden udleveres eller udtages fra registreringspligtige virksomheder  

 eller angives til fortoldning.
 Stk. 3.  Virksomheder, der er omfattet af § 3, stk. 1,  

 skal anmelde sig til registrering senest ved bekendtgørelsens ikrafttræden.
 Stk. 4.  Registreringspligtige virksomheder skal pr. 1.  

 februar 1992 opgøre lagerbeholdningen af batterier og produkter, der er  

 begyrpligtige efter § 1. De statslige told- og skattemyndigheder fastsætter  

 de nærmere regler for denne opgørelse.
Miljøministeriet, den 3. januar 1992 Per Stig Møller / Hanne Thorup (* 1) Bekendtgørelsen indeholder bestemmelser, der gennemfører Rådets  

 direktiv nr. 91/157, EF-tidende 1991 L 78 s 38.
