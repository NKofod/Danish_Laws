 Kommune havde meddelt dispensation fra tilslutningspligten for ny  

 bebyggelse for et hus (lavenergihus) i et ikke udbygget område.
Energistyrelsen ophævede dispensationen p.g.a. hensynet til områdets  

 kollektive forsyning Naturgas  Syd I/S Postbox 229 Søndergade 50 6600  Vejen Med skrivelse af 30. juni 1989 har  Tinglev Kommunes Udvalg for teknik og  

 miljø hertil indsendt Deres klage af 13. s.m. over den af kommunen d. 8. s.m.  

 meddelte fritagelse for tilslutningspligt til naturgas for ejendommen  

  Egevænget 47 a-c,  Bolderslev.
 Til bevarelse af en række spørgsmål fra Energistyrelsen har udvalget givet  

 supplerende oplysninger i skrivelse af 16. august d.å. (kopi vedlagt).
 I det pågældende område er ifølge oplysning fra kommunen meddelt  

 tilslutningspligt til naturgas for ny bebyggelse, og beslutning om  

 dispensation er truffet med hjemmel i tilslutningsbekendtgørelsens § 13.
Der er søgt om tilladelse til at opføre  Egevænget 47 a-c som rækkehus med  

 3 boliger, der efter det oplyste kan karakteriseres som lavenergihus.
I  

 området er 19 huse, opført 1986, forsynet med naturgas.  Egevænget 45 a-c,  

 der er af samme type som 47 a-c, har fået dispensation, og er p.t. under  

 opførelse.
Opvarmning sker ved el.
De resterende parceller, ialt 24, i  

 området er alle ubebygget.
Som bekendt har Energistyrelsen tidligere haft lejlighed til, i  

 forbindelse med klagesagsafgørelser, at fastslå, at der i tilfælde, hvor den  

 omhandlede lavenergibebyggelse ligger i et ikke fuldt udbygget område, bør  

 udvises meget stor tilbageholdenhed med dispensation, da en sådan fritagelse  

 for tilslutning til det kollektive varmeforsyningsanlæg kan befrygtes at  

 udløse en sneboldeffekt til skade for det kollektive anlæg - her altså det  

 naturgasnet, som i kommunens varmeplan forudsættes at skulle forsyne områdets  

 bebyggelse.
Herom henvises til det af Energistyrelsen udsendte  

 Vejledningsnotat af november 1988 vedr. administration af elopvarmningsforbud  

 (VI, sidste afsnit).
På denne baggrund kan Energistyrelsen ikke tiltræde kommunens afgørelse i  

 sagen.
Styrelsen skal derfor herved erklære den givne dispensation som  

 bortfaldet, og således imødekomme Deres klage.
Styrelsen har tillagt det vægt, at det pågældende område lagt fra  

 er udbygget, og at der allerede er etableret naturgasnet til forsyning  

 af ca. halvdelen af områdets bebyggelse.
Dispensation til fordel for  

 opvarmning med direkte elvarme vil være til åbenbar skade for den planlagte,  

 videre udbygning af områdets kollektive varmeforsyningssystem.
 Det kan her tilføjes, at hensynet til kollektive varmeforsyningsanlæg også  

 har været afgørende for det af energiministeren d. 30. november 1988 meddelte  

 pålæg til kommunalbestyrelsen om at nedlægge forbud mod etablering af  

 elopvarmning i ny bebyggelse, beliggende i kollektive forsyningsområder.
Energistyrelsens herved meddelte afgørelse kan påklages til  

 energiministeren.
Klage skal afgives inden 8 uger fra modtagelsen af denne  

 skrivelse, og indsendes til Energistyrelsen.
 Kopi er samtidig hermed tilsendt  Tinglev  Kommunes Udvalg for teknik og  

 miljø til underretning, og til  Bylderup-Bov Byggeforening,  Garverland 2,  

  Bylderup-Bov, der er klageberettiget.
 P.D.V.
