 Fradrag i voldsofferstatningsbeløb for førtidspension og  

 bistands- eller plejetillæg.
Resumé Ved udmålingen af erstatning til B efter lov om erstatning fra  

 staten til ofre for forbrydelser havde Erstatningsnævnet (EN) fradraget dels  

 den kapitaliserede værdi af B's førtidspension, dels i méngodtgørelsen et  

 bistandstillæg,  

 som B modtog.
 Ombudsmanden fandt ikke grundlag for at kritisere, at der i  

 erstatning tilkendt efter voldsofferloven fratrækkes den kapitaliserede værdi  

 af såvel indtægtsafhængige som indtægtsuafhængige dele af førtidspension.
 Ombudsmanden tog til efterretning, at EN - efter brevveksling  

 herom - fandt det rettest i fremtiden alene at foretage fradrag for bistands-  

 og plejetillæg i en eventuel tilkendt erstatning efter  

 erstatningsansvarslovens  

 § 1. (J. nr. 1988-1399-66).
 A klagede over, at Nævnet vedrørende Erstatning fra Staten til  

 Ofre for Forbrydelser (Erstatningsnævnet) efter § 7 i lov om erstatning fra  

 staten til ofre for forbrydelser (voldsofferloven) i det erstatningsbeløb,  

 der var tilkendt A's bror, B, foretog fradrag for den kapitaliserede værdi af  

 B's førtidspension.
 Sagens forløb var følgende:
 Ved Østre Landsrets dom af 24. september 1985 blev B's tidligere  

 ægtefælle dømt for overtrædelse af straffeloven, idet hun havde affyret 5  

 skud mod B.
 Social- og Sundhedsforvaltningen i København ansøgte på vegne af  

 B om erstatning i henhold til voldsofferloven.
 I en skrivelse til social- og sundhedsforvaltningen meddelte  

 Erstatningsnævnet følgende:
 "...
 Nævnet har tilkendt Deres klient (B) følgende:
Erstatning for tabt arbejdsfortjeneste  

 som ansøgt 38.994 kr.
 Godtgørelse for svie og smerte,  

 skønsmæssigt ansat, jfr. erstatningsansvarslovens § 3, sidste pkt.
 30.000 kr.
Godtgørelse for varig mén 200.000 kr.
Erstatning for erhvervsevnetab 720.000 kr.
Fradrag i medfør af lov om erstatning  

 fra staten til ofre for forbrydelser § 7 af kapitalværdien af Deres klients  

 førtidspen- sion 8.849 kr. x 12 x 6 637.128  

 kr Fradrag for á conto udbetaling fra nævnet -  

 30.000 kr.
Ialt 321.866  

 kr.
 Beløbet 321.866 kr. vil blive sendt til Deres klient fra Politidirektøren  

 i København.
 Nævnet kan ikke tilkende Deres klient renter af tilkendt erstatning  

 og godtgørelse, idet forbrydelsen er begået før ikrafttræden pr. 1. juli 1985  

 af lov nr. 233 af 6. juli 1985 om ændring af offererstatningsloven.
..." A klagede til mig over, at Erstatningsnævnet havde foretaget  

 fradrag for den kapitaliserede værdi af B's førtidspension, subsidiært at  

 fradraget var foretaget med så stort et beløb, som det var tilfældet.
 I en udtalelse i anledning af klagen anførte nævnet følgende:
 "...
 I den anledning skal man meddele, at nævnet kan henholde sig  

 til sin afgørelse ..... Til orientering vedlægges et eksemplar af  

 erstatningsnævnets årsberetning for 1986, hvor nævnet på side 7-8 nærmere har  

 redegjort for § 7 i lov om erstatning fra staten til ofre for forbrydelser,  

 når ofret i anledning af skaden er tilkendt ydelser i henhold til lov om  

 social pension m.v. samt praksis med hensyn til kapitalisering af løbende  

 ydelser.
..." Jeg modtog tillige sagens akter.
 Jeg anmodede nævnet om en yderligere udtalelse, idet jeg i den  

 forbindelse rejste følgende spørgsmål:
-  

 fradrag i erstatning  

 efter voldsofferloven for den kapitaliserede værdi af de indtægtsafhængige  

 dele af førtidspensionen -  

 nævnets praksis - som  

 redegjort for i nævnets årsberetning for 1986 - hvorefter fradrag for  

 bistands-  

 og plejetillæg foretages i méngodtgørelsen.
Jeg henviste herved til, at  

 bistands- og plejetillæg udbetales til dækning af de udgifter, som skadelidte  

 har i forbindelse med at få bistand fra andre til den daglige livsførelse,  

 hvorimod méngodtgørelse tildeles i anledning af ikke-økonomisk skade, -  

 fradrag for  

 bistandstillæg i sagen vedrørende B.
Jeg henviste herved til, at det af sagen  

 fremgik, at der var tale om en midlertidig tildeling af bistandstillæg; jeg  

 måtte gå ud fra, at det ved nævnets afgørelse af sagen havde været uvist,  

 hvor længe B ville modtage bistandstillæg.
 I en supplerende udtalelse anførte nævnet bl.a. følgende:
 "...
Ved forberedelsen af offererstatningsloven overvejede man  

 indgående, i hvilket omfang den statslige erstatning til ofre for  

 forbrydelser  

 skulle være subsidiær i forhold til udbetalinger efter den sociale  

 lovgivning,  

 private forsikringer m.v.
Spørgsmålet er bl.a. behandlet i betænkning nr.  

 751/1975, side 7-8, 28-29, 34-36 og 49-59.
Af bemærkningerne til § 7, stk. 1, fremgår (ovennævnte betænkning  

 side 34 ff), at der i billighedserstatningen fra staten skal fradrages de  

 ydelser, som skadelidte har modtaget eller kan forvente at modtage efter den  

 sociale lovgivning.
I udvalgets betænkning (side 49-59) er de dagældende  

 sociale sikringsydelser og ydelser efter den sociale lovgivning ved  

 personskade  

 m.v. beskrevet og gennemgået.
Udvalget fandt det ikke hensigtsmæssigt at  

 præcisere i offererstatningsloven, hvilke ydelser der er tale om ved at  

 henvise til de enkelte love, da den sociale lovgivning ændres hyppigt, og en  

 opregning af lovbestemmelser kunne føre til utilsigtede  

 modsætningsslutninger.
Af bemærkningerne fremgår endvidere (side 35-36), at "Sålænge  

 der ikke stilles ubegrænsede midler til rådighed for udbetaling af den  

 statslige erstatning, bør denne forbeholdes tilfælde, hvor tabet ikke på  

 anden måde dækkes." I Justitsministeriets bemærkninger til lovforslaget  

 er der udtrykkelig taget afstand fra det i udvalgets betænkning udformede  

 alternative forslag, hvorefter det skulle tilkomme nævnet at afgøre, i  

 hvilket  

 omfang der skulle ske fradrag i erstatningen fra staten for ydelser, der  

 tilfalder  

 skadelidte fra anden side, jfr.
Folketingstidende 1975-  

 76 A, sp. 2492.
Ved revisionen af offererstatningsloven blev problemstillingen  

 vedrørende fradrag efter § 7 berørt i betænkning 1019/1984, side 75, hvor man  

 uanset den foreslåede maksimumerstatning på 500.000 kr. ikke foreslog nogen  

 ændringer af offererstatningslovens § 7. I forbindelse med behandlingen i  

 folketinget af ændringen af offererstatningsloven og indførelsen af retskrav  

 på erstatning nævnte justitsministeren i sine svar på spørgsmål fra  

 retsudvalget flere gange offererstatningslovens § 7, hvorefter erstatning fra  

 staten bl.a. er subsidiær i forhold til ydelser efter den sociale lovgivning  

 (se bl.a. besvarelsen af spørgsmål 4 og 5 samt ministerens kommentar til  

 dommer  

 Smedegaard Andersens artikel i Ugeskrift for Retsvæsen 1985 B, side 89 ff).  

 Behandlingen i folketingets retsudvalg af ændringen af offererstatningsloven  

 fandt sted i foråret 1985 kort efter offentliggørelsen i Juristen den 5.  

 februar 1985 af lektor, dr. jur.
Bo von Eybens artikel "Erstatning til  

 voldsofre - forholdet til erstatningsansvarsloven". Der har således  

 været såvel anledning som lejlighed til fra politisk side at stille spørgsmål  

 eller foreslå ændringer vedrørende erstatningsnævnets praksis med hensyn til  

 fradrag efter offererstatningslovens § 7, men § 7 gav ikke anledning til  

 overvejelser eller debat i folketinget eller retsudvalget.
Ordlyden af § 7 er ganske utvetydig.
Under hensyn hertil og til  

 det ovenfor anførte har nævnet ikke anset sig for beføjet til at fortolke § 7  

 som foreslået i teorien på grundlag af mere billighedsbetonede betragtninger,  

 en fortolkning der med Gomard og Wad side 201 i hvert fald må betegnes som  

 "noget anstrengt". Nævnet skal i den forbindelse henlede  

 opmærksomheden på, at tilsvarende problemstillinger kan opstå, hvis man også  

 inddrager skattereglerne vedrørende erstatningsydelser og sociale ydelser.
 Ombudsmanden har endvidere anmodet om en redegørelse for  

 baggrunden for, at det - som det fremgår af nævnets årsberetning for 1986,  

 side 7 - er nævnets praksis at foretage fradrag for den kapitaliserede værdi  

 af bistands- og plejetillæg i godtgørelsen for varigt mén.
I den anledning skal nævnet meddele, at udgifter til midlertidig  

 eller mere permanent pleje af en skadelidt antages at kunne kræves erstattet  

 efter erstatningsansvarsloven, jfr. herved betænkning nr. 976/1983, side  

 95, A.
Vinding Kruse og J.
Møller:  

 Erstatningsansvarsloven (1985) side 44 ff, Gomard og Wad: Erstatning og  

 godtgørelse (1986) side 32 ff samt den erstatningsretlige litteratur og  

 domspraksis, der henvises til i de nævnte lovkommentarer.
I det omfang, der  

 ikke særskilt er søgt eller ydet erstatning for stadig eller vedvarende pleje  

 til skadelidte antages det af Gomard og Wad i kommentaren til  

 erstatningsansvarslovens  

 § 1, stk. 1, side 35, at sådanne udgifter ofte kan være indeholdt i  

 méngodtgørelsen og/eller erhvervsevnetabserstatningen.
Nævnet deler denne  

 opfattelse.
Spørgsmålet om, hvorvidt bistands- og plejetillæg efter lov om  

 social pension skal komme til fradrag i méngodtgørelse eller  

 erhvervsevnetabserstatning,  

 kan naturligvis diskuteres.
Méngodtgørelsen skal kompensere de varige  

 ulemper i skadelidtes livsførelse, som ikke er af økonomisk art, mens  

 erhvervsevnetabserstatningen skal kompensere nedsættelsen eller bortfaldet af  

 skadelidtes evne til at skaffe sig indtægt ved arbejde.
Ud fra den  

 betragtning, at bistands- og plejetillægget nærmere kan sidestilles med  

 méngodtgørelsen end med erhvervsevnetabserstatningen, har nævnet valgt  

 normalt at lade bistands- og plejetillæg komme til fradrag i méngodtgørelsen.  

 Nævnet erindrer ikke tilfælde, hvor det har fået betydning for størrelsen af  

 den samlede erstatningsudbetaling fra nævnet, om sådanne tillæg er fratrukket  

 i méngodtgørelsen eller i erhvervsevnetabserstatningen.
Nævnet havde nok ved  

 bemærkningerne i årsberetningen 1986, side 7, forestillet sig, at denne måde  

 at  

 fordele fradrag af ydelser efter lov om social pension i almindelighed ville  

 være til fordel for skadelidte.
For så vidt angår den konkrete sag har nævnet lagt til grund, at  

 (B's) invaliditet medfører, at den pågældende til stadighed må have personlig  

 bistand af andre.
Nævnet har skønnet, at (B) fremover fortsat vil kunne  

 modtage  

 bistandstillægget." Efter en drøftelse af sagen med nævnet anmodede jeg  

 nævnet om en udtalelse vedrørende følgende  

 spørgsmål:
 "...
 1) Spørgsmålet om, hvorvidt den kapitaliserede værdi af bistands-og  

 plejetillæg kan fratrækkes i erhvervstabserstatningen eller méngodtgørelsen,  

 henset til, at ydelser som bistands- og plejetillæg ifølge forarbejderne til  

 erstatningsansvarsloven i erstatningsretlig sammenhæng skal fradrages i  

 erstatningsposten "helbredelsesudgifter og andet tab", jf.  

 erstatningsansvarslovens § 1, stk. 1.
Jeg henviser i denne forbindelse til betænkning nr. 976, 1983,  

 om udmåling af erstatning ved personskade og tab af forsørger, s.  

 95 f, særligt s. 96, første afsnit.  

 Forslaget i denne betænkning er uændret gennemført i erstatningsansvarsloven,  

 jf. herved også Folketingstidende 1983/84, tillæg A, spalte 86-87. Det samme  

 er også fast antaget i teorien, jf.
Bo von Eyben, Erstatningsudmåling, 1984,  

 s. 46, og A.
Vinding Kruse, Erstatningsretten, 5. udg., 1989, s. 359.
2) Spørgsmålet om, hvilken betydning det har for nævnets  

 afgørelse i den konkrete sag, at Socialcentret i Vanløse den 9. april 1990  

 over  

 for en af mine medarbejdere telefonisk har oplyst, at socialcentrets  

 afgørelse om, at (B) pr. 1. september 1989 blev frataget bistandstillægget,  

 nu er stadfæstet.
Jeg henviser i denne forbindelse til, at nævnet i sin  

 udtalelse af 28. november 1989 har tilkendegivet, at nævnet ved sin afgørelse  

 har skønnet og lagt til grund, at (B) fremover fortsat vil kunne modtage  

 bistandstillægget.
..." Jeg modtog herefter underretning om, at nævnet havde tilkendt B  

 yderligere 107.784 kr. i erstatning.
Baggrunden herfor var, at B's  

 bistandstillæg  

 var bortfaldet pr. 1. september 1989. Nævnet fandt herefter ikke længere  

 grundlag for at lade den kapitaliserede værdi af bistandstillægget komme til  

 fradrag efter voldsofferlovens § 7 i den tilkendte erstatning og godtgørelse.
 I en udtalelse til mig anførte nævnet bl.a. følgende:
 "...
Erstatningsnævnet har ved skrivelse af .....  

 tilkendt (B) yderligere 107.784 kr. i erstatning.  

 Nævnets afgørelse skyldes, at det ved afgørelse af ..... fra Den sociale  

 Ankestyrelse er bestemt, at (B's) bistandstillæg pr. 1. september 1989 er  

 bortfaldet.
Herefter fandt nævnet ikke grundlag for at lade den  

 kapitaliserede  

 værdi af bistandstillægget komme til fradrag efter offererstatningslovens §  

 7 i den af nævnet tilkendte erstatning og godtgørelse.
Nævnet har efter  

 omstændighederne undladt at lade de af (B) modtagne bistandstillæg frem til  

 den 1. september 1989 komme til fradrag efter offererstatningslovens § 7.
Ombudsmanden har ...... yderligere anmodet nævnet om en  

 fornyet udtalelse, om den kapitaliserede værdi af bistands- og plejetillæg  

 kan fratrækkes i erhvervsevnetabserstatningen eller méngodtgørelsen, henset  

 til, at ydelserne som bistands- og plejetillæg efter Ombudsmandens  

 opfattelse ifølge forarbejderne til erstatningsansvarsloven i  

 erstatningsretlig sammenhæng skal fradrages i erstatningsposten  

 "helbredelsesudgifter og andet tab", jfr. erstatningsansvarslovens  

 §  

 1, stk. 1. Ombudsmanden har i den forbindelse henvist til betænkning nr.  

 976/1983, side 95-96, Folketingstidende 1983/84, tillæg A, spalte 86-87, Bo  

 von Eyben, Erstatningsudmåling, 1984, side 46, og A.
Vinding Kruse,  

 Erstatningsretten,  

 1989, side 359.
I den anledning skal man meddele, at nævnet efter en fornyet  

 gennemgang af sagen under henvisning til det af Ombudsmanden anførte finder  

 det rettest for fremtiden alene at modregne bistands- og plejetillæg i  

 eventuel  

 tilkendt erstatning efter erstatningsansvarslovens § 1. Nævnet er i den  

 forbindelse opmærksom på, at varig hjemmehjælp efter ændringen pr. 1. juli  

 1989 (jfr. lov nr. 391 af 10. juni 1987 og lov nr. 837 af 21. december 1988)  

 af  

 bistandslovens §  

 55 m.fl.  

 er blevet gratis for modtageren.
Spørgsmål om kapitalisering af  

 erstatningsbeløb  

 til dækning af varige udgifter til bistand og pleje af skadelidte vil  

 herefter  

 næppe opstå hyppigt under den gældende lovgivning.
..." I en skrivelse til A udtalte jeg følgende:
 "Deres klage vedrører følgende spørgsmål:
om  

 der i den erstatning, Deres bror har modtaget i henhold til voldsofferloven  

 skal foretages fradrag for den kapitaliserede værdi af hans førtidspension,  

 og størrelsen  

 af et eventuelt fradrag for førtidspension.
Sagen har endvidere givet mig anledning til at rejse spørgsmålet  

 om 3)  

 I hvilken del af erstatningen, der skal  

 foretages fradrag for bistands- og plejetillæg.
ad 1) Voldsofferlovens § 7, stk. 1, har følgende ordlyd:
"Erstatning ydes ikke, i det omfang skaden godtgøres af  

 skadevolderen eller dækkes af ydelser efter den sociale lovgivning, løn under  

 sygdom, pensionsydelser, private forsikringer eller andre økonomiske ydelser,  

 som tilfalder skadelidte i anledning af skaden." Som det fremgår af bestemmelsens ordlyd, er reglen om, at der  

 ikke skal ydes erstatning i det omfang, skaden godtgøres af bl.a. sociale  

 ydelser, der tilfalder skadelidte i anledning af skaden, utvetydig.
 Udgangspunktet er således, at nævnet ikke blot er berettiget,  

 men også forpligtet til at foretage fradrag for sociale ydelser, når der ydes  

 erstatning i henhold til voldsofferloven.
 Baggrunden for bestemmelsen er, at erstatninger i henhold til  

 voldsofferloven er tænkt som et sidste socialt sikkerhedsnet, som kun skal  

 finde anvendelse i det omfang, skadelidte ikke i form af andre ydelser  

 (erstatning fra skadevolder eller sociale ydelser) får dækket de tab, han/hun  

 lider som følge af skaden.
 Jeg har under drøftelserne med nævnet haft anledning til at gå  

 ind i spørgsmålet om, i hvilket omfang der skal foretages fradrag for visse  

 (indtægtsafhængige) dele af den sociale pension.
 På baggrund af forarbejderne til voldsofferlovens § 7 har jeg  

 ikke grundlag for at kritisere nævnets praksis, hvorefter såvel  

 indtægtsafhængige  

 som indtægtsuafhængige dele af førtidspensionen fratrækkes.
 Det kan således ikke give mig anledning til kritik, at nævnet  

 foretog fradrag for den kapitaliserede værdi af (B's) førtidspension i den  

 erstatning, der var tilkendt ham i medfør af voldsofferloven.
ad 2) Som anført ovenfor rejste jeg .....  

 spørgsmålet om, hvorvidt der i (B's) erstatning  

 skulle foretages fradrag for bistandstillæg, eftersom dette tillæg blev  

 tilkendt (B) midlertidigt og bortfaldt pr. 1. september 1989 Under hensyn til, at nævnet ...... tilkendte (B) yderligere  

 107.784 kr. i erstatning som følge af, at bistandstillægget var bortfaldet  

 pr. 1. september 1989, foretager jeg dog ikke videre vedrørende dette  

 spørgsmål.
ad 3) Som anført i min skrivelse af ......  

 til Erstatningsnævnet skal ydelser som  

 bistands- og plejetillæg ifølge forarbejderne til erstatningsansvarsloven  

 fradrages i erstatningsposten "helbredelsesudgifter og andet tab",  

 jf. erstatningsansvarslovens § 1, stk. 1. Det samme er fast antaget i  

 teorien.  

 På mødet ....  

 tilkendegav nævnet, at  

 der efter nævnets praksis foretages fradrag for sociale ydelser post for post  

 i de tilsvarende erstatningsbeløb.
