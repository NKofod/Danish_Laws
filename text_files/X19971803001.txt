 Ligningsrådet har i en bevillingssag truffet afgørelse om, at det i  

 moder-datterselskabsforhold er muligt at afskrive på aktiver, som ejes af et  

 udenlandsk datterselskab, der er udtrådt af sambeskatningen.
Et dansk moderselskab ejede forskellige datterselskaber i Danmark og i  

 udlandet, som det var sambeskattet med.
Moderselskabet og et af dets danske  

 datterselskaber blev indtægtsforhøjet for indkomstårene 1991 og 1992.  

 Moderselskabet ønskede at udligne forhøjelsen ved efterfølgende at foretage  

 afskrivninger, bl.a. i et udenlandsk 100 % ejet datterselskab, og anmodede  

 den lokale skatteforvaltning herom.
Ligningsrådet fandt, at der hverken i medfør af Ligningslovens § 33 E,  

 stk. 3, eller iøvrigt var grundlag for at antage, at et udenlandsk selskabs  

 udtræden af sambeskatningen kunne sidestilles med ophør i TSS-cirkulæret,  

 pkt. 3.1's forstand.
Som følge heraf burde anmodningen behandles som en  

 almindelig indtægtsforhøjelse efter TSS-cirkulæret, pkt. 1.1, og Rådet  

 imødekom anmodningen om efterfølgende afskrivninger.
