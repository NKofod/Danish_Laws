Bekendtgørelse om Tissø  

 Vildtreservat I medfør af § 33 og § 49, stk. 1 og 3, i lov om jagt  

 og vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at sikre Tissø som yngle-, raste- og fourageringsområde for  

 vandfugle.
Afgrænsning § 2. Tissø Vildtreservat i  

 Vestsjællands Amt omfatter den østlige del af Tissø, som  

 angivet på kortbilag:
 1)	Tissø s vandareal øst for en ret linie fra skellet  

 mellem matr.nr. 12g og 13o Jorløse By, Jorløse  

 til det nordvestligste punkt af matr.nr. 9e Hallenslev by,  

 Hallenslev.
2)	Landarealer beliggende mellem søen og landevej nr. 219 fra  

 skellet mellem matr.nr. 12g og 13o Jorløse By,  

 Jorløse til Sæby Kirke samt landarealer nord for vejen til  

 Hallenslev indtil et punkt 150 meter vest for rensningsanlæget.
Herfra  

 følger reservatets sydgrænse et levende hegn langs søen  

 indtil skellet mellem matr.nr. 9e og 9a Hallenslev By,  

 Hallenslev.
Landarealerne omfatter følgende matr. nr.: 13o  

 Jorløse By, Jorløse, 2a og del af matr.nr. 1a  

 Selchausdal Hovedgård, Buerup, dele af matr.nr. 1a og lb  

Frihedslund Hovedgård, Sæby, del af matr. nr. 1a  

 Sæbygård Hovedgård, Sæby samt del af matr.nr.  

 9e Hallenslev By, Hallenslev.
 Jagt m.v.
 § 3. Det er forbudt at udøve jagt på  

 eller på anden måde at ombringe, indfange eller forjage  

 vandfugle.
 Stk. 2. Færdsel med ladt skydevåben på  

 vandarealet er forbudt.
 Stk. 3. Skov- og Naturstyrelsen kan efter forhandling med de  

 berørte lodsejere tillade jagt på vandfugle fra skydeskjul langs  

 søkanten samt på og fra reservatets landarealer i perioden 1.  

 september til 31. december.
Færdsel § 4. Brætsejlads er forbudt.
 § 5. Motorbådssejlads med højere  

 hastighed end 5 knob er forbudt.
 § 6. Sejlads med udlejningsfartøjer som  

 kajakker, kanoer, robåde og lignende er forbudt.
 § 7. Færdsel er forbudt i perioden 1. april  

 til 15. juli på landarealerne fra Klinteskovens sydkant til reservatets  

 sydvestskel samt på vandarealet ud for ovennævnte arealer i en  

 afstand af 100 meter langs søbredden regnet fra højeste,  

 daglige vandstandslinie eller fra den ydre kant af sammenhængende  

 bevoksning af siv og tagrør, hvor en sådan bevoksning forekommer  

 langs søbredden.
Stk. 2. Bestemmelsen i stk. 1 gælder ikke for ejere  

 og brugere samt disses husstand og personale.
Løsgående hunde  

 må ikke medtages.
Dispensation og tilsyn § 8. Skov- og Naturstyrelsen kan, når  

 særlige forhold taler derfor, dispensere fra bestemmelserne i  

 §§ 3-7. Dispensation fra bestemmelsen i § 5 sker efter forhandling  

 med Vestsjællands Amt.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 § 9. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttræden § 10. Efter § 54, stk. 1, nr. 5 og nr.  

 7, i lov om jagt og vildtforvaltning, jf. lovbekendtgørelse nr. 114 af  

 28. januar 1997, straffes overtrædelse af bestemmelserne i §§ 3-7  

 eller tilsidesættelse af vilkår, der er fastsat i en dispensation  

 i medfør af § 8 med bøde, med mindre strengere straf er  

 forskyldt efter anden lovgivning.
 § 11. Bekendtgørelsen træder i kraft  

 den 1. september 1998.
