Da ansøger og dennes ægtefælle beboede ejendommen i ca. 9 måneder om  

 året, og da de i den resterende del af året overnattede der forholdvis ofte,  

 blev land brugslovens krav om fast bopæl anset for opfyldt.
Området er  

 vanskeligt fremkommeligt i vintermånederne.
I skrivelse af 15. september 1989 har De for Deres klient Svend Nielsen  

 påklaget en række af Jordlovsudvalget trufne afgørelser vedrørende Deres  

 klients forpligtelse til i henhold til landbrugsloven at tage fast bopæl på  

 landbrugsejendommen matr. nr. 94 b m.fl.
Borris Nørreland, Sdr.
Borris af  

 areal ca. 12,19 ha.
 Det fremgår af sagen, at Jordlovsudvalget i 1981 meddelte Deres klient  

 tilladelse til at erhverve adkomst på 1/2 anpart i den omhandlede  

 landbrugsejendom, således at han herefter var eneejer af ejendommen.  

 Tilladelsen var betinget af, at det inden 30. oktober 1983 over for  

 Jordlovsudvalget blev dokumenteret, at Deres klient opfyldte landbrugslovens  

 krav om fast bopæl på ejendommen.
Det fremgår endvidere af sagen, at Jordlovsudvalget den 9. november 1983  

 fra Deres klient modtog en bopælsattest, der dokumenterede, at denne fra den  

 8. november 1983 havde taget fast bopæl på ejendommen.
Imidlertid har Skjern  

 kommune den 12. oktober 1987 til Jordlovsudvalget oplyst, at Deres klient har  

 faktisk bopæl i et parcelhus i Skjern på adressen  Fasanvej 5. I anledning  

 heraf anmodede Jordlovsudvalget Deres klient om en redegørelse for forholdet.
 I skrivelse af 11. december 1987 oplyste De på Deres klients vegne, at der  

 måtte foreligge en misforståelse, idet Deres klient og dennes hustru stort  

 set opholder sig på landbrugsejendommen i Borris det meste af året bortset  

 fra perioden om vinteren, hvor vejrforholdene hindrer det.
De oplyste videre, at Deres klient og dennes hustru efter 1. januar 1988  

 ville opholde sig endnu mere på landbrugsejendommen, idet begge da ville være  

 gået på efterløn og derfor ikke være så afhængige af, om vejen til ejendommen  

 er farbar.
Endelig anførte De, at ejendommens jorder er uden landbrugsmæssig  

 værdi, da de udgøres af hedejorder og grusjorder, som ikke har været dyrket  

 siden 1970.
I skrivelse af 11. maj 1988 meddelte Jordlovsudvalget Dem, at man ikke  

 fandt, at Deres klient opfylder betingelserne for at have taget fast bopæl på  

 ejendommen jf. landbrugslovens § 16, jf. § 2, stk. 1, i Landbrugsministeriets  

 bekendtgørelse nr. 131 af 19. marts 1987 om uddannelse, bopælskrav m.v.  

 Jordlovsudvalget henviste til, at det er en forudsætning for at opfylde  

 landbrugslovens bopælskrav, at den pågældende har fast og varig bopæl på  

 ejendommen og overnatter på denne, medmindre særlige forbigående  

 omstændigheder foreligger.
Jordlovsudvalget henviste endvidere til, at den  

 stedlige jordbrugskommission i marts 1988 har besigtiget forholdene, og at  

 kommissionen herefter har fundet, at Deres klient ikke har taget faktisk  

 varig bopæl på den omhandlede ejendom.
 Jordlovsudvalget meddelte i den anledning Deres klient påbud om at  

 genafhænde ejendommen inden 11. november 1988, idet det dog samtidig blev  

 oplyst, at dette påbud ville kunne frafaldes, dersom Deres klient inden  

 fristens udløb dokumenterede, at han havde taget fast bopæl på ejendommen.
I skrivelse af 17. november 1988 meddelte De, at Deres klient opfylder  

 landbrugslovens bopælskrav på landbrugsejendommen matr. nr. 94 b  

 m.fl.
Borris Nørrelund, Sdr.
Borris.
Jordlovsudvalget har herefter i  

 skrivelse af 13. januar 1989 anmodet politimesteren i Ringkøbing om at optage  

 rapport med henblik på at få fastslået, om dette er tilfældet.
Med skrivelse af 30. januar 1989 har politimesteren i Ringkøbing fremsendt  

 en rapport, hvoraf fremgår, at politiet ved besigtigelse af ejendommen den  

 18. januar 1989 bl.a. havde konstateret, at der ifølge elmåleren ikke var  

 noget øjeblikkeligt forbrug af elektricitet.
Endvidere fremgår det af  

 rapporten, at Deres klient ved afhøring på politistationen har forklaret, at  

 han siden 8. november 1983 har været tilmeldt folkeregisteret på adressen for  

 den omhandlede landbrugsejendom, og at hans kone siden 25. januar 1986 også  

 har haft folkeregisteradresse på ejendommen.
Deres klient forklarede, at han  

 og hustruen boede 9 af årets 12 måneder på landbrugsejendommen, hvorimod de i  

 de 3 vintermåneder boede i villaen i Skjern.
Dette blev bl.a. begrundet med,  

 at hustruen i vintermånederne har en del aktiviteter i gang om aftenen og er  

 utryg ved at færdes alene ad vejene til landbrugsejendommen, der bl.a. har en  

 lang tilkørselsvej med jernbaneled til manuel betjening.
Endelig forklarede  

 Deres klient, at han i vinterperioden er på ejendommen hver dag, ligesom han  

 og hustruen hver weekend i denne periode bor på denne.
I skrivelse af 1. juni 1989 anmodede Jordlovsudvalget politimesteren  

 i Ringkøbing om at rejse tiltale mod Deres klient for overtrædelse af  

 landbrugslovens bestemmelser i § 27, stk. 1, for at have undladt at  

 efterkomme et meddelt genafhændelsespåbud vedrørende den omhandlede  

 landbrugsejendom, samt om at foranledige, at Deres klient under tvang af  

 fortløbende bøder modtager tilhold om at afhænde ejendommen i  

 overensstemmelse med det meddelte genafhændelsespåbud.I skrivelse af 7. juni  

 1989 anmodede De Jordlovsudvalget om aktindsigt.
De oplyste samtidig, at  

 Deres klient har averteret den omhandlede landbrugsejendom til salg.  

 Endvidere anmodede De om, at der meddeltes Deres klient dispensation til at  

 bevare adkomst på ejendommen, dersom man fortsat ville fastholde, at han ikke  

 havde taget fast bopæl på denne.
 Jordlovsudvalget har ved skrivelse af 15. juni 1989 imødekommet Deres  

 begæring om aktindsigt.
I skrivelse af 15. september 1989 anfører De, at Deres klient efter Deres  

 helt klare opfattelse overholder bestemmelserne i § 2 i bekendtgørelse nr.  

 131 af 19. marts 1989 angående bopælskravet, idet Deres klient, bortset fra  

 særlige vinterperioder, har fast og varigt ophold på ejendommen ved Borris,  

 ligesom han har været tilmeldt folkeregisteret på den pågældende ejendoms  

 adresse i årevis.
De anfører, at Deres klient er en hæderlig, agtværdig og  

 lovlydig borger, der kun ønsker at leve i fred og ro på sin landbrugsejendom.  

 Endelig anfører De, at der under alle omstændigheder under de foreliggende  

 omstændigheder bør kunne meddeles Deres klient dispensation fra bopælskravet.
 Jordlovsudvalget har i anledning af Deres klage i skrivelse af 25.  

 september 1989 anmodet politimesteren i Ringkøbing om indtil videre at stille  

 sagen mod Deres klient i bero.
Det er i sagen ikke bestridt, at Deres klient og dennes ægtefælle bebor  

 den omhandlede landbrugsejendom i ca. 9 måneder om året, og at de i den  

 resterende tid overnatter der forholdsvis ofte.
Det er heller ikke bestridt,  

 at Deres klient og dennes ægtefælles fravær på ejendommen i vintermånederne  

 bl.a. skyldes ejendommens beliggenhed og tilkørselsforhold.
 På denne baggrund finder Landbrugsministeriet, at bopælskravet må anses  

 for opfyldt.
 Det af Jordlovsudvalget i skrivelse af 11. maj 1988 meddelte  

 genafhændelsespåbud ophæves hermed.
 P.M.V.
 e.b.
