Landsskatteretskendelse vedr. objektiv udlejningsværdi -  

 aftægtsydelse Sagen drejer sig om bl.a. ansættelse af objektiv  

 udlejningsværdi ved aftægtsydelse efter gensidig bebyrdende aftale.
 Objektiv udlejningsværdi af stuehuset ansat til hhv. 48.000  

 kr., 48.000 kr. og 48.000 kr.
 Landsskatteretten stadfæster skatteankenævnets afgørelse.
Klagerens mormor, der sad i uskiftet bo med sin datter  

 (klagerens moder), overdrog ved betinget skøde af 10. september 1972 pr. 1.  

 februar 1972 til klageren, en parcel fra boets landbrugsejendom.
Parcellen  

 blev  

 senere udstykket som matr.nr. x og y.
På matr.nr. y var landbrugsejendommens  

 stuehus og driftsbygninger beliggende.
Ved betinget skøde af 31. december 1977 overdrog mormoderen  

 den resterende del af landbrugsejendommen til klageren.
Efterfølgende  

 frasolgtes 3 matr.nr., hvorefter restejendommen bestod af matr.nr.z.
Betingelserne ifølge ovennævnte betingede skøder var ikke  

 opfyldt, da mormoderen den 1. juni 1978 afgik ved døden.
Boet blev overtaget  

 til privat skifte.
Det betingede skøde af 10. september 1972 fra mormoderen til  

 klageren på parcellen, der blev udstykket til matr.nr.  

    

  

 x og  

    

  

 y, var bl.a. betinget af, at kommunen og Landbrugsministeriet  

 approberede parcellens udstykning.
Købesummen var fastsat til 700.000 kr. og  

 skulle bl.a. berigtiges ved klagerens overtagelse af indestående prioriteter,  

 betaling af 90.000 kr. når endeligt skøde forelå tinglyst uden  

 retsanmærkninger  

    

  

 Ifølge det betingede skøde var sælgeren  

 mormoderen, hendes datter og svigersøn (klagerens forældre) berettiget til at  

 bebo stuehuset vederlagsfrit så længe de måtte ønske det.
Det påhvilede  

 klageren at afholde alle udgifter til ejendommens udvendige vedligeholdelse  

 samt udgifter til forsikring, kloak, vejbidrag, ejendomsskatter m.m., mens  

 den  

 indvendige vedligeholdelse påhvilede beboerne.
I 1983 udstedte boet til klageren to endelige skøder på  

 henholdsvis matr. nr.  

    

  

 x og matr. nr. y,  

 men skøderne indeholdt ikke bestemmelse om forrentning af den kontante  

 udbetaling på 90.000 kr.
Endvidere blev der udstedt nye sælgerpantebreve.
 Klager har indtil indkomståret 1994 selvangivet fradrag for  

 aftægtsforpligtelsen.
I indkomståret 1997 har klager som fradrag i den personlige  

 indkomst selvangivet udgifter i forbindelse med aftægtsforpligtigelsen på  

 79.475 kr.
Beløbet var summen af forsikringsudgifter på 6.447 kr.,  

 garantiforpligtigelser på 10.852 kr. og ejendomsskatter på 62.176 kr.  

 Klageren  

 har hverken selvangivet noget over- eller underskud af udlejningsejendommen i  

 indkomstårene 1998 eller 1999, ligesom hun ikke har foretaget fradrag for  

 aftægtsforpligtigelsen.
I 1998 har klagerens ægtefælle tilsvarende fradraget 84.841  

 kr. i sin skattepligtige indkomst.
Beløbet var opgjort af forsikringsudgifter  

 på 6.611 kr., garantiforpligtigelser på 10.852 kr. og ejendomsskatter på  

 67.378  

 kr.
 Skatteafdelingen har i begyndelsen af 2001 foretaget  

 ændringer af både klagerens og ægtefællens indkomster for 1997 og 1998. På  

 baggrund af en henvendelse fra klagers revisor har skatteafdelingen  

 genoptaget  

 skatteansættelsen for disse indkomstår og samtidigt færdigbehandlet  

 skatteansættelsen for 1999.
I 1983 lystes deklarationen vedrørende bopælsret for  

 klagerens forældre på matr. nr. y.
Ifølge deklarationen er klagerens forældre  

 berettiget til vederlagsfrit at bebo ejendommens stuehus, så længe de måtte  

 ønske det, idet de dog skal betale  alle udgifter til vand, el, telefon  

 og  

 andre forbrugsudgifter samt afholde den indvendige vedligeholdelse vedrørende  

 stuehuset  Ifølge deklarationen skal klageren betale  alle  

 skatter og  

 afgifter m.v. til kommune og amtskommune, herunder bidrag til vej, kloak og  

 rensningsanlæg samt afholde brandforsikring samt udgifter vedrørende udvendig  

 vedligeholdelse af stuehuset.. Stuehuset er på 200 m  

  

 2  

  

 heraf er de 65 m  

  

 2  

  

 udnyttet tagetage.
I de påklagede indkomstår har det kun været klagers mor,  

 der  

 har beboet stuehuset.
 En skønsmæssig objektiv udlejningsværdi er ansat til 4.000  

 kr. pr. måned, ekskl. el, vand og varme, svarende til 48.000 kr. årligt,  

 ekskl.  

 el, vand og varme.
 Ved den skønsmæssige ansættelse af udlejningsværdien er der  

 henset til ejendommens størrelse, beliggenhed, samt hvad der ville kunne  

 opnås  

 ved udlejning til tredjemand.
 Endvidere er de 3 indkomstårs udgifter til ejendomsskatter  

 på henholdsvis 9.656 kr., 10.470 kr. og 10.591 kr. vedrørende stuehuset  

 fradragsberettigede, jf. ligningslovens § 14, stk. 1. Alene ejendomsskatterne  

 vedrørende stuehuset (matr. nr. y) kan godkendes fratrukket, idet jordarealet  

 (matr. nr. x) ikke er en del af aftægtsforholdet.
 På baggrund af de skønnede udgifter til advokat og  

 oplysningerne om udgifter til forsikring på 6.447 kr. i 1997, 6.611 kr. i  

 1998  

 og 6.800 kr. i 1999 er udlejningsejendommens overskud opgjort således:
 Indkomståret 1997  

  

 :
Lejeindtægt 48.000 kr.
- forsikring 6.447 kr.
- ejendomsskat 9.656 kr.
- skønsmæssigt fradrag for advokatomkostninger 5.000 kr.
Overskud 26.897 kr.
 Indkomståret 1998  

  

 :
Lejeindtægt 48.000 kr.
- forsikring 6.611 kr.
- ejendomsskat 10.470 kr.
- skønsmæssigt fradrag for advokatomkostninger 10.000 kr.
Overskud 20.919 kr.
 Indkomståret 1999:
Lejeindtægt 48.000 kr.
- forsikring 6.800 kr.
- ejendomsskat 10.591 kr.
- skønsmæssigt fradrag for advokatomkostninger 20.000 kr.
Overskud 10.609 kr.
 Idet der foreligger en aftægtsforpligtigelse vedrørende  

 stuehuset kan lejeindtægten på 48.000 kr. fratrækkes i den skattepligtige  

 indkomst, jf. ligningslovens § 12.
 Klagerens repræsentant har fremsat påstand om, at der ikke  

 skal ansættes en objektiv udlejningsværdi.
Ejendommen blev erhvervet ved en gensidig bebyrdende aftale,  

 hvor købsprisen blev sat under hensyntagen til den indrømmede  

 aftægtsforpligtigelse.
Desuden kan klageren og hendes moder ikke betegnes som  

 nærtstående, når man har ført retssag mod hinanden i Højesteret.
 Landsskatteretten lægger til grund, at klageren i  

 forbindelse med overtagelsen af ejendommen har givet endeligt bindende  

 tilsagn  

 om at yde sin moder en fribolig.
Retten finder herefter, at klageren skal medregne den  

 objektive udlejningsværdi af friboligen ved opgørelsen af den skattepligtige  

 indkomst, jf. statsskattelovens § 4 b, idet klageren samtidig gives  

 fradragsret  

 for et stilsvarende beløb som aftægtsydelse.
Der er herved henset til, at der  

 er tale om en vederlagsfri boligret indrømmet til en slægtning Efter ligningslovens § 12, stk. 1 og 7, er der ubegrænset  

 fradragsret for løbende ydelser, der udredes som led i en gensidigt  

 bebyrdende  

 aftale indgået før 1. juli 1999. Dette gælder, uanset om ydelserne tilfalder  

 personer, dødsboer, selskaber m.v., fonde eller andre institutioner.
 Den påklagede ansættelse stadfæstes derfor.
