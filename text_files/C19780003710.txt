(Til samtlige formænd for  

 landvæsensnævnene, landvæsenskommissionerne og overlandvæsenskommissionerne) I. Ændring af naturfredningsloven.
 Den 1. januar 1979 træder lov nr. 219 af 24. maj 1978 om ændring af  

 naturfredningsloven i kraft, jfr. miljøministeriets vedlagte  

 lovbekendtgørelse nr. 435 af 1. september 1978.
 Miljøstyrelsen ønsker hermed at orientere retternes formænd om de  

 ændringer, der har betydning for landvæsensretternes behandling af sager i  

 henhold til vandløbsloven.
A.
Fredningsplanudvalgenes nedlæggelse.
 Fredningsplanlægningen og administrationen af § 43 i naturfredningsloven  

 om, at indgreb over for de ferske vådområder kræver en offentlig godkendelse  

 overgår til amtsrådet/hovedstadsrådet, når fredningsplanudvalgene nedlægges  

 pr. 1. januar 1979.
 For en række af de nedenfor under B angivne sager skal der herefter  

 forligge en endelig godkendelse fra amtsrådet/hovedstadsrådet (eller  

 fredningstyrelsen som klagemyndighed) forinden landvæsensretterne kan  

 behandle sagerne efter vandløbsloven.
B.
Anvendelsesområdet for § 43 i naturfredningsloven udvides.
Godkendelsesordningen omfatter efter ændringen af § 43 i  

 naturfredningsloven følgende landvæsensretssager, hvor der skal ske ændring  

 af I miljøministeriets bekendtgørelse af 1. december 1978 om godkendelse m.v.  

 efter naturfredningslovens §§ 43 og 45 af anlæg i forbindelse med visse  

 vådområder er fastlagt anvendelsesområdet for § 43 i naturfredningsloven  

 blandt andet, at ordningen som hovedregel kun omfatter naturlige søer på  

 mindst 0,1 ha og moser på mindst 0,5 ha.
 Miljøministeriets cirkulære af 1. december 1978 om naturfredningslovens  

 bestemmelser (§§ 43 og 45) om anlæg m.v. i forbindelse med visse vådområder  

 indeholder en nærmere gennemgang af de forskellige typer af vådområder,  

 forholdet til anden lovgivning, der regulerer udnyttelsen af de ferske vande  

 samt redegørelse i øvrigt for godkendelsesordningen og dennes  

 administration.Særtryk af bekendtgørelsen og cirkulæret vil blive udsendt i  

 januar måned 1979.
 Det bemærkes, at der som hidtil kræves særlig tilladelse efter  

 naturfredningsloven til etablering af dambrug. § 49, stk. 1, i vandløbsloven  

 gælder derfor uændret.
 Overgangsregler.
Sager om regulering m.v. i forbindelse med vådområder, som pr. 1. januar  

 1979 er under behandling ved landvæsensretterne, og som er omfattet af  

 godkendelsesordningen, skal godkendes af amtsrådet/hovedstadsrådet, forinden  

 landvæsensretterne færdigbehandler sagerne.
Der henvises herved til det  

 ovennævnte cirkulære - især pkt. 9 sammenholdt med pkt. 7.3.
II.
Den nye lov om vandforsyning m.v.
Man skal allerede nu henlede landvæsensretternes opmærksomhed på, at lov  

 nr. 299 af 8. juni 1978 om vandforsyning m.v. og lov nr. 304 af 8. juni 1978  

 om ændring af forskellige lovbestemmelser i anledning af lov om vandforsyning  

 m.v., der ifølge miljøministeriets bekendtgørelse nr. 515 af 13. oktober 1978  

 træder i kraft på 1. januar 1980 betyder, at bestemmelserne i vandløbslovens  

 kap.
VIII om vandforbrug til markvanding og dambrug er flyttet over i  

 vandforsyningsloven, og at amtsrådene fra dette tidspunkt skal behandle alle  

 sager vedrørende vandindvinding fra overfladevand.
 Disse sager skal således ikke behandles af landvæsensretterne efter 1.  

 januar 1980.
 Miljøministeriet, Miljøstyrelsen, den 22.december 1978.
P.
D.
V.
J.F.
Simony.
