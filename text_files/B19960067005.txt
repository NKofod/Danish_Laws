 I medfør af § 1, stk. 2 og 3, i lov om erhvervsskoler, jf.  

 lovbekendtgørelse nr. 529 af 17. juni 1996, fastsættes:
Uddannelsens formål, varighed og struktur § 1.  Markedsøkonomuddannelsens formål er at  

 kvalificere til at deltage i at tilrettelægge og udføre internationale  

 forretninger og kommercielle arbejdsopgaver i handels-, produktions- og  

 servicevirksomheder.
 Stk. 2.  Uddannelsen afsluttes med en eksamen.
 Stk. 3.  Uddannelsen skal give grundlag for fortsat  

 videregående uddannelse.
 § 2.  Markedsøkonomuddannelsen er en videregående  

 uddannelse, der varer 22 måneder som heltidsuddannelse.
§ 3.  Uddannelsen består af 8 obligatoriske fagområder  

 og et profilfag.
De obligatoriske fagområder udgør i alt 95 pct. af den  

 samlede markedsøkonomuddannelse.
 Stk. 2.  De obligatoriske fagområder vægtes således:
Stk. 3.  Profilfaget vælges af den studerende blandt de  

 fag, skolen udbyder.
Skolen kan udbyde lokale profilfag og skal mindst udbyde  

 2 af følgende fag:
Uddannelsens indhold § 4.  Skolen fastsætter studieplaner for fagområderne  

 og profilfagene, hvis krav mindst svarer til kravene i  

 Undervisningsministeriets vejledende studieplaner, jf. dog § 3, stk. 3, om  

 lokale profilfag.
Stk. 2.  Undervisningen skal have baggrund i  

 erhvervspraksis og anvendt teori.
Uddannelsens internationale sigte skal  

 afspejle sig i undervisningens tilrettelæggelse og metode.
Der skal indgå  

 undervisningsformer, som kan udvikle den studerendes innovative evner,  

 selvstændighed og evner til samarbejde.
 § 5.  Skolen kan fritage for dele af undervisningen og  

 tilhørende prøve, hvis den studerende kan dokumentere tilsvarende tidligere  

 opnåede kvalifikationer.
Adgangskrav, tilmelding, optagelse og orlov § 6.  Skolen yder interesserede oplysning og  

 vejledning om uddannelsens mål og om de krav, uddannelsen stiller til den  

 studerende samt om adgangskrav m.v.
 § 7.  Tilmelding til markedsøkonomuddannelsen er  

 omfattet af den koordinerede tilmelding til videregående uddannelser.
 § 8.  Skolen optager de bedst egnede blandt de  

 ansøgere, der opfylder adgangskravene, hvis skolen ikke har plads til alle  

 egnede ansøgere.
 Stk. 2.  Som bidrag til egnethedsvurderingen kan skolen  

 indkalde ansøgere til en samtale, en vejledende optagelsesprøve eller begge  

 dele.
 Stk. 3.  Skolen kan optage ansøgere, efter at  

 uddannelsen er begyndt, hvis det efter skolens skøn må anses for sandsynligt,  

 at vedkommende vil kunne følge og gennemføre uddannelsen på tilfredsstillende  

 måde.
§ 9.  Skolen kan bevilge den studerende orlov i op til  

 1 år.
Orlov kan kun bevilges 1 gang i uddannelsen.
Lærerkvalifikationer § 10.  Lærere ved markedsøkonomuddannelsen skal have  

 en videregående uddannelse på kandidatniveau samt relevant erhvervserfaring.  

 Inden for afgrænsede undervisningsdiscipliner kan skolen anvende specialister  

 med andre kvalifikationer.
 Stk. 2.  Lærerne, jf. dog stk. 1, 2. pkt., skal have  

 gennemført en pædagogisk uddannelse for lærere ved erhvervsskoler eller have  

 mindst tilsvarende pædagogiske forudsætninger.
Eksamen § 11.  I eksamen indgår følgende prøver:
2. semester § 12.  I 1., 2. og 3. semester afleveres enkeltvis  

 eller gruppevis en obligatorisk temaopgave.
Skolen stiller de obligatoriske  

 opgaver og fastsætter fristen for aflevering.
Stk. 2.  De obligatoriske opgaver bedømmes internt med  

 karakteren »Bestået« eller »Ikke bestået«.
Hvis en  

 obligatorisk opgave bedømmes »Ikke bestået«, kan fornyet aflevering  

 med rettelser finde sted.
Skolen fastsætter fristen for genaflevering.
 § 13.  Adgangen til at fortsætte i uddannelsen er  

 betinget af, at den studerende har deltaget i undervisningen i et omfang, som  

 skolen finder tilstrækkeligt, og i øvrigt har opfyldt de krav, der følger af  

 § 12.
 Stk. 2.  En bestået temaopgave, jf. § 12, bevarer sin  

 gyldighed, selv om den studerende går om.
 § 14.  Undervisningsministeriet stiller opgaverne til  

 skriftlige prøver, jf. § 11. Skolen stiller opgaverne til mundtlige prøver.
 Stk. 2.  Emnet for den enkelte hovedopgave fastsættes af  

 den studerende i samarbejde med skolen.
 § 15.  Prøverne i 2. semester afvikles således:
Skriftlig 4 timers prøve, der afholdes ved udgangen af 2. semester.
Den  

 studerendes evne til at analysere og vurdere afprøves.
Skriftlig 5 timers prøve, der afholdes ved udgangen af 2. semester.
På  

 basis af en engelsksproget erhvervstekst besvares et diskussionsspørgsmål.  

 Desuden besvares et spørgsmål inden for kulturanalyse og -teori.
Begge  

 spørgsmål besvares i essay-form.
Herudover besvares en opgave i  

 forretningskommunikation med udgangspunkt i en dansk erhvervstekst.
Den  

 studerendes evne til at analysere og vurdere afprøves.
Skriftlig 5 timers prøve, der afholdes ved udgangen af 2. semester.
Den  

 studerende udfærdiger et resume på dansk på baggrund af en eller flere  

 artikler, brochurer, pressemeddelelser, messeindbydelser eller lignende  

 fremmedsproget materiale.
På det pågældende fremmedsprog udarbejdes der en  

 eller flere kommercielle meddelelser.
Den studerendes evne til at analysere  

 og vurdere afprøves.
Mundtlig prøve, der afholdes ved udgangen af 2. semester.
Forberedelse 1  

 time og eksaminiation 30 minutter.
Prøven tager udgangspunkt i en praktisk  

 erhvervssituation.
Den studerendes evne til at analysere og vurdere afprøves.
 § 16.  Prøverne i 4. semester afvikles således:
Skriftlig 5 timers prøve, der afholdes i begyndelsen af 4. semester.
Den  

 studerendes evne til at analysere og vurdere afprøves.
 Skriftlig 5 timers prøve, der inddrager anvendelse af  

 informationsteknologiske hjælpemidler, afholdes i begyndelsen af 4. semester.  

 Den studerendes evne til at analysere og vurdere afprøves.
Skriftlig 5 timers prøve, der afholdes i begyndelsen af 4. semester.
Den  

 studerendes evne til at analysere og vurdere afprøves i forhold til en  

 praktisk problemstilling.
Skriftlig 4 timers prøve, der afholdes i begyndelsen af 4. semester.
Den  

 studerendes evne til at analysere og vurdere afprøves.
Mundtlig prøve, der afholdes i begyndelsen eller i slutningen af 4.  

 semester.
Forberedelse 30 minutter og eksamination 30 minutter.
Grundlaget  

 for prøven er markedsføring i praksis.
Med udgangspunkt i ukendt materiale,  

 der vedrører en virksomhed eller et marked valgt af den studerende,  

 gennemfører den studerende en forhandlingssituation med eksaminator som  

 samtalepartner.
Mundtlig prøve, der afholdes i begyndelsen eller i slutningen af 4.  

 semester.
Forberedelse 60 minutter og eksamination 30 minutter.
På grundlag  

 af en praktisk erhvervssituation skal den studerende selvstændigt  

 identificere og analysere problemstillinger samt præsentere relevante  

 løsningsforslag.
Den studerende gennemfører en salgs- eller  

 forhandlingssituation med eksaminator.
Emnet skal tage udgangspunkt i den  

 planlagte eller gennemførte hovedopgave.
Den studerende udarbejder skriftligt  

 oplæg.
 § 17.  Prøven i hovedopgaven afvikles ved  

 udgangen af 4. semester og består af en skriftlig og en mundtlig del.
Besvarelsen bedømmes af de faglærere i merkantile fag, hvis fagområder  

 indgår i opgaven.
Der gives en karakter for denne del af besvarelsen.  

 Karakteren indgår med en vægt på 80 pct. i den samlede karakter for  

 hovedopgaven.
For hovedopgavens sproglige resume gives der en karakter for  

 struktur, indhold og sprog.
Karakteren indgår med en vægt på 20 pct. i den  

 samlede karakter for hovedopgaven.
 § 18.  Ved de skriftlige prøver er alle skriftlige og  

 elektroniske hjælpemidler tilladt.
 § 19.  Eksamen er bestået, når det vægtede gennemsnit  

 af eksamenskaraktererne uden afrunding er mindst 6, og ingen medtællende  

 karakterer er under 5.
 Stk. 2.  Karakteren for den skriftlige del af  

 hovedopgaven indgår med vægten 2, og øvrige karakterer indgår med vægten 1.
Andre bestemmelser § 20.  Undervisningsministeriet kan tillade fravigelse  

 af bekendtgørelsen, når det findes begrundet i særlige forhold eller som led  

 i forsøg.
 § 21.  Klager over skolens afgørelser efter denne  

 bekendtgørelse kan indbringes for Undervisningsministeriet for så vidt angår  

 retlige spørgsmål.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
Ikrafttrædelses- og overgangsbestemmelser § 22.  Bekendtgørelsen træder i kraft den 20. juli  

 1996.
 Stk. 2.  Bekendtgørelse nr. 724 af 20. august 1992 om  

 markedsøkonomuddannelsen ophæves.
 Stk. 3.  Studerende, der har påbegyndt  

 markedsøkonomuddannelsen før 20. juli 1996, kan afslutte uddannelsen efter de  

 hidtidige regler indtil udgangen af 1997.
