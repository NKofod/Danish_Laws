Resumé Socialministeriets bekendtgørelse nr. 848 af 11. december 1986 om  

 betaling for ophold i daginstitutioner mv. for børn  

 (betalingsbekendtgørelsen)  

 foreskriver, at såfremt de indtægtsoplysninger, der ligger til grund for den  

 oprindelige afgørelse om bevilling af (delvis) friplads, senere ændrer sig i  

 opadgående retning, kan den heraf følgende ændring i betalingsvilkårene have  

 virkning allerede fra tidspunktet for ændringerne i indtægtsforholdene (og  

 ikke  

 f.eks. fra det senere tidspunkt, hvor myndighederne bliver opmærksomme  

 herpå).  

 Derimod indeholder bekendgørelsen ikke udtrykkelig hjemmel til at lade en  

 nedsættelse af betalingen som følge af indtægtsnedgang have virkning fra et  

 tidligere tidspunkt end tidspunktet for ansøgningen om en sådan nedsættelse.
I den foreliggende sag var der ved den oprindelige ansøgning om  

 friplads taget forbehold om senere at korrigere indtægtsoplysningerne.
Dette  

 forbehold var velbegrundet, idet det på tidspunktet for den oprindelige  

 ansøgning ikke var muligt at angive den præcise indtægt for det kommende år.
Ombudsmanden udtalte, at betalingsbekendtgørelsen ikke kan  

 antages at tage sigte på et tilfælde som det foreliggende; bekendtgørelsen må  

 antages at sigte på det forhold, at der fremkommer en helt ny ansøgning med  

 nye  

 økonomiske oplysninger, hvorom der ikke tidligere er taget forbehold.
I hvert  

 fald under de i sagen foreliggende omstændigheder - hvor kommunen i øvrigt  

 havde et vist medansvar for, at de endelige økomomiske oplysninger først blev  

 meddelt på et ret sent tidspunkt - var det ombudsmandens opfattelse, at de  

 endelige økomomiske oplysninger burde danne grundlag for afgørelsen om delvis  

 friplads allerede fra tidspunktet for den oprindelige ansøgning herom. (J.  

 nr.  

 1992-40-060).
Daginstitutionsfriplads.
Forbehold om korrektion af  

 indtægtsoplysninger.
A klagede over Det Sociale  

 Ankenævn S's godkendelse af K Kommunes afgørelse om friplads i daginstitution  

 for A's to døtre.
A klagede endvidere over K Kommunes sagsbehandling.
 De faktiske omstændigheder i  

 sagen var i korthed følgende:
Den 27. december 1989 ansøgte  

 A K Kommune om friplads i daginstitution for hans døtre B og C, der begge er  

 hørehandicappede.
A anslog i den forbindelse hans og hans ægtefælles samlede  

 skattepligtige indkomst for 1990 til 186.844 kr.
Samtidig anførte A bl.a.  

 følgende:
 "...
Forskud er ikke baseret på et  

 afsluttet regnskab, hvorved skattepligtig indkomst skønnes at være 50 -  

 80.000  

 kr. for højt - totalt for os begge.
Uanset afgørelse fastholdes ansøgning til  

 regnskab for 1990 foreligger.
..." Ved skrivelser af henholdsvis  

 8. og 12. marts 1990 meddelte kommunen A afslag på det ansøgte.
Kommunens  

 begrundelse var, at A's og hans ægtefælles samlede indkomst var for høj.
Ved skrivelser af 19. marts  

 og 4. april 1990 rettede A på ny henvendelse til kommunen og gjorde gældende,  

 at hans sag var blevet behandlet forkert.
Kommunen meddelte ved skrivelse af  

 12. september 1990, at man måtte fastholde afgørelsen.
I skrivelsen anførte  

 kommunen endvidere følgende:
 "...
 Såfremt De ønsker Deres  

 ansøgning behandlet med baggrund i Deres og Deres ægtefælles aktuelle  

 indtægter, bedes De fremsende fornyet ansøgning bilagt dokumentation for de  

 aktuelle indtægter.
..." På baggrund af kommunens  

 skrivelse indsendte A den 29. oktober 1990 de endelige oplysninger om hans og  

 hans ægtefælles indkomstforhold for 1990. Ifølge disse oplysninger var A's og  

 hans ægtefælles samlede skattepligtige indkomst for 1990 97.757 kr.  

 Oplysningerne var dokumenteret i form af ændrede forskudsopgørelser for 1990,  

 der var udskrevet den 2. oktober 1990.
Herefter traf kommunen den  

 14. november 1990 afgørelse om, at B og C kunne bevilges delvis friplads,  

 således at der alene skulle betales 55 % af den normale  

 daginstitutionsbetaling.
Kommunens afgørelse havde imidlertid alene virkning  

 fra 1. november 1990.
Ved skrivelse af 5. januar  

 1991 påklagede A kommunens afgørelse til Det Sociale Ankenævn S.
A's klage  

 vedrørte det forhold, at de bevilgede fripladser til B og C ikke gjaldt for  

 hele 1989 og  

 1990. A  

 klagede samtidig over dele af kommunens sagsbehandling.
 I A's klage anførte han bl.a.  

 følgende:
 "...
Vi er af den opfattelse at  

 (K) Kommunes sagsbehandling er usædvanlig langvarig og modstræbende, da man  

 ikke oplyser os om, at de på ansøgningsskemaet givne oplysninger ikke  

 benyttes  

 i fuldt omfang.
Vores anke og klage går også på at (K) Kommune aldrig har  

 svaret på følgende skrivelser fra os: ovennævnte sag:
Brev af 7. november 1989 Brev af 19. marts 1990 Brev af 4. april 1990 Brev af 29. oktober 1990 ..." Ved skrivelse af 31. oktober  

 1991 meddelte Det Sociale Ankenævn A, at ankenævnet den 29. oktober s.å.  

 havde  

 truffet følgende afgørelse i hans sag:
 "Ankenævnet godkender  

 kommunalbestyrelsens afgørelse efter bistandslovens § 73, stk. 2, samt  

 socialministeriets bekendtgørelse nr. 848 af 11. december 1986, med  

 bekendtgørelse nr. 199, af 16. marts 1989, indarbejdet, § 4 samt § 5,  

 hvorefter  

 daginstitutionsfripladsen for 1990 først får virkning fra 1.11.1990.
 Ankenævnet godkender  

 endvidere, at fripladsberegningen for 1989 ikke kan ændres med  

 tilbagevirkende  

 kraft.
 Ankenævnet har lagt til  

 grund, at det, ifølge § 4 i betalingsbekendtgørelsen, er forældrene, der skal  

 godtgøre størrelsen af den aktuelle skattepligtige indkomst, som fripladsen  

 beregnes på grundlag af.
 Ankenævnet har endvidere lagt  

 til grund, at ifølge betalingsbekendtgørelsens § 5, stk. 3, er det kun  

 indtægtsfremgang, der kan give anledning til en regulering af betalingen.
..." I ankenævnets skrivelse til A  

 anførtes endvidere bl.a. følgende:
 "...
 Ankenævnet vil, under hensyn  

 til Deres oplysninger om sagsbehandlingen, gøre kommunalbestyrelsen opmærksom  

 på, at sager skal behandles så hurtigt som muligt, og at en borger har krav  

 på  

 et relevant svar på en henvendelse, samt på vejledningsforpligtelsen, jævnfør  

 bistandslovens § 28.
..." Ved skrivelse af 8. november  

 1991 påklagede A Det Sociale Ankenævns afgørelse til Den Sociale  

 Ankestyrelse.  

 Ankestyrelsen meddelte ved skrivelse af 28. november 1991, at man ikke fandt  

 grundlag for at behandle hans klage.
Af A's skrivelse til mig af  

 7. januar 1992 fremgik det, at hans klage navnlig vedrørte den behandling,  

 som  

 A havde fået af K Kommune.
A klagede således over, at kommunen havde  

 behandlet  

 hans sag for langsomt, og at kommunen ikke havde ydet ham tilstrækkelig  

 vejledning.
I skrivelsen anførte A endvidere følgende:
 "...
 På baggrund af ovenstående  

 finder jeg, uanset at (S) Amts Ankenævn har givet os afslag, at (K) Kommune  

 under alle omstændigheder burde give os delvis økonomisk friplads, i henhold  

 til regnskaberne for i hvert fald perioden 1. december 1989 til 1. november  

 1990. Dette vil selvfølgelig medføre, at for meget udbetalt skal refunderes.
 Vi har dog den opfattelse, at  

 (K) Kommune moralsk er forpligtet til at hele 1989 også inddrages.
..." I anledning af A's klage  

 indhentede jeg en udtalelse fra Det Sociale Ankenævn.
Ankenævnet anførte i en  

 skrivelse af 16. marts 1992 følgende:
 "...
 (A) klagede den 5. januar  

 1991 til det daværende Amtsankenævn, der ved skrivelse af 31. oktober 1991  

 godkendte kommunalbestyrelsens afgørelse.
Amtsankenævnet fandt dog  

 anledning til overfor kommunalbestyrelsen at gøre opmærksom på, "at  

 sager  

 skal behandles så hurtigt som muligt, og at en borger har krav på et relevant  

 svar på en henvendelse, samt på vejledningsforpligtelsen, jfr. bistandslovens  

 §  

 28." Bemærkningerne tog  

 fortrinsvis sigte på det forhold, at klagers henvendelse af 4.4.1990  

 vedrørende  

 fripladsbevilling for 1990 først blev besvaret 12.9.1990.
 Dette gav imidlertid ikke  

 amtsankenævnet tilstrækkeligt grundlag for at lade den lange besvarelsestid  

 få  

 retsvirkning i form af friplads fra et tidligere tidspunkt, end det af  

 kommunalbestyrelsen bevilgede.
 Hertil kan fremføres, at der  

 må stilles visse krav til klagers forpligtelse til at godtgøre, at de  

 økonomiske betingelser for nedsættelse af betalingen var opfyldte, når henses  

 til ægtefællernes lønindtægt på 361.500 kr.
 Ved ankenævnets afgørelse,  

 meddelt ved skrivelse af 31. oktober 1991, pålægges det ikke  

 kommunalbestyrelsen at vurdere klagers berettigelse til fripladsbevilling af  

 socialpædagogiske grunde i henhold til Socialministeriets bekendtgørelse nr.  

 848 af 11. december 1986, § 6, uanset at behovet herfor må anses for  

 fastslået.
 Dette må ses i lyset af  

 oplysningerne om klagers privatforbrug på 186.622 kr.
..." Ved skrivelse af 14. april  

 1992 fremsatte A sine bemærkninger til kommunens skrivelse.
Det fremgik i øvrigt af de  

 bilag, som A havde indsendt til mig, at A også tidligere - henholdsvis den  

 10.  

 og 24. oktober 1988 - havde ansøgt om friplads for B og C.
Også dengang fik A  

 afslag af K Kommune med den begrundelse, at hans og hans ægtefælles samlede  

 indkomst var for høj.
Denne afgørelse blev tiltrådt af Det Sociale Ankenævn S  

 den 17. oktober 1989 (meddelt A ved skrivelse af 24. oktober 1989). Den  

 Sociale  

 Ankestyrelse afviste ved skrivelse af 2. november 1989 at behandle sagen.
 I en skrivelse til A udtalte  

 jeg herefter følgende:
 "Deres sag rejser  

 navnlig følgende spørgsmål:
 Forståelsen af bekendtgørelsens § 4, stk. 5,  

 sammenholdt med § 5, stk. 3, 2. pkt.
 Betydningen af, at De i den oprindelige ansøgning af  

 27. december 1989 tog forbehold om senere at korrigere indtægtsoplysningerne.
 ad a) Bekendtgørelsens § 4, stk. 5, og § 5, stk. 3, 2. pkt.
1. (K) Kommunes og Det  

 Sociale Ankenævns afgørelser er truffet i medfør af bistandslovens § 73, jf.  

 bekendtgørelse nr. 848 af 11. december 1986 som ændret ved bekendtgørelse nr.  

 199 af 16. marts 1989. De er ved ankenævnets afgørelse gjort bekendt med  

 ordlyden af disse bestemmelser.
Jeg skal dog fremhæve, at bekendtgørelsens §  

 4,  

 stk. 5, og § 5, stk. 3, har følgende ordlyd:
 "  

  

 § 4.
 ...
Stk. 5.  

  

 Bortfald eller nedsættelse af betalingen får virkning fra  

 begyndelsen af den måned, der følger efter datoen for ansøgningen, eller ved  

 nyoptagelse fra datoen for optagelse i institutionen." "  

  

 § 5.
 ...
Stk. 3. En indtægtsfremgang på under 20 pct. giver i almindelighed  

 ikke anledning til en regulering af betalingen.
I øvrigt kan betalingen  

 reguleres med tilbagevirkende kraft fra det tidspunkt, da forældrenes forhold  

 har ændret sig." 2. Det fremgår af de bilag,  

 som De har sendt mig, at Det Sociale Ankenævn tidligere har været i tvivl om,  

 hvorvidt bestemmelsen i § 5, stk. 3, 2. pkt., indeholder hjemmel til at lade  

 en  

  

 nedsættelse  

  

 af betalingen som følge  

 af indtægtsnedgang have virkning allerede fra det tidspunkt, hvor de ændrede  

 økonomiske forhold er indtrådt; eller om bestemmelsen alene tager sigte på de  

 tilfælde, hvor der er tale om  

  

 forhøjelse  

  

 af betalingen som følge af indtægtsfremgang.
 I et notat, som  

 Socialministeriet den 4. oktober 1983 har udarbejdet om forståelsen af de  

 tilsvarende bestemmelser i den tidligere gældende bekendtgørelse, hedder det  

 følgende:
 "...
For så vidt der i årets løb  

 indtræder varige ændringer i indtægter eller andre forhold, der har betydning  

 for retten til bortfald eller nedsættelse af betalingen, har forældrene pligt  

 til at underrette det sociale udvalg, jfr. bekendtgørelsens § 5, stk. 2.  

 Denne  

 bestemmelse bliver alene aktuel for de tilfælde, hvor der indtræder forhold,  

 der begrænser den hjælp, der modtages i form af bortfald eller nedsættelse af  

 betalingen.
Ved en eventuel indtægtsnedgang sker der - i sig selv - ingen  

 ændring i retten til bortfald eller nedsættelse af betalingen.
Eventuel  

 nedsættelse af den tidligere fastsatte betaling kræver som tidligere nævnt en  

 forudgående ansøgning, herunder godtgørelse af, at de aktuelle indtægter  

 ligger  

 inden for visse beløb.
 Bestemmelsen i § 5, stk. 3,  

 tager ligeledes alene sigte på de situationer, hvor der indtræder forhold,  

 der  

 begrænser den hjælp, der modtages i form af bortfald eller nedsættelse af  

 betalingen af tilsvarende grunde som nævnt ovenfor.
..." Socialministeriets opfattelse  

 er således, at spørgsmålet om, fra hvilket tidspunkt en nedsættelse af  

 betalingen som følge af indtægtsnedgang skal have virkning, udtømmende er  

 reguleret i bestemmelsen i § 4, stk. 5; det følger heraf, at der efter  

 reglerne  

 ikke kan blive tale om at tillægge en nedsættelse af betalingen  

 tilbagevirkende  

 gyldighed fra tidspunktet for ændringen i indkomstforholdene.  

 Betalingsnedsættelsen har derfor alene virkning fra tidspunktet for  

 ansøgningen  

 herom.
3. Jeg har ikke grundlag for  

 at kritisere denne retsopfattelse, som også (K) Kommune og Det Sociale  

 Ankenævn  

 har lagt til grund for de trufne afgørelser.
Herved har jeg navnlig lagt vægt  

 på, at den angivne forståelse støttes af den placering, som § 5, stk. 3, 2.  

 pkt., har i bekendtgørelsen, og at bestemmelsen i § 4, stk. 5, i modsat fald  

 i  

 det væsentlige ville miste sin betydning.
 4. Herefter har jeg ikke  

 grundlag for at kritisere kommunens og ankenævnets afgørelse på dette punkt.
 ad b) Betydningen af forbeholdet.
 1. Spørgsmålet er herefter,  

 hvilken betydning følgende bemærkning i Deres oprindelige ansøgning af 27.  

 december 1989 skal have:
"Forskud er ikke baseret  

 på et afsluttet regnskab, hvorved skattepligtig indkomst skønnes at være 50 -  

 80.000 kr. for højt - totalt for os begge.
Uanset afgørelse fastholdes  

 ansøgning til regnskab for 1990 foreligger." Det bemærkes indledningsvis,  

 at den citerede bemærkning efter min opfattelse alene kan forstås som et  

 forbehold fra Deres side om senere at korrigere de meddelte  

 indtægtsoplysninger, når Deres endelige opgørelser gav mulighed for det.  

 Denne  

 forståelse af bemærkningen har Det Sociale Ankenævn da også lagt til grund i  

 afgørelsen.
Det bemærkes endvidere, at  

 det her omhandlede spørgsmål er et andet end det, der er drøftet ovenfor  

 under  

 pkt. a); bekendtgørelsen kan ikke antages at have gjort op med betydningen af  

 et sådant forbehold.
Den omtalte bestemmelse i § 4, stk. 5, kan således efter  

 min opfattelse alene antages at tage sigte på det tilfælde, at der fremkommer  

 en helt ny ansøgning med nye økonomiske oplysninger, hvorom der ikke  

 tidligere  

 er taget forbehold.
 2. Herefter må der lægges  

 vægt på følgende forhold:
 a.  

  

 De havde efter det oplyste ikke i forbindelse med Deres  

 oprindelige ansøgning af 27. december 1989 mulighed for at fremkomme med  

 præcise oplysninger om Deres og Deres ægtefælles indtægtsforhold i 1990.  

 Deres  

 forbehold om senere at korrigere disse oplysninger var derfor velbegrundet.
 b.  

  

 De havde ikke anledning til at fremkomme med yderligere økonomiske  

 oplysninger, før kommunen - først den 12. september 1990 - havde besvaret  

 Deres  

 skrivelser af 19. marts og 4. april 1990.
 I hvert fald under disse  

 omstændigheder må jeg være af den opfattelse, at Deres skrivelse af 29.  

 oktober  

 1990 - hvorved De fremkom med de endelige oplysninger om Deres og Deres  

 ægtefælles indkomstforhold for 1990 - ikke bør betragtes som en ny ansøgning  

 i  

 relation til bekendtgørelsens § 4, stk. 5; den bør anses som en - forud  

 bebudet  

 - korrektion af de økonomiske oplysninger i Deres oprindelige ansøgning af  

 27.  

 december 1989.
Det må som følge af det  

 anførte være min opfattelse, at de indtægtsoplysninger, som De fremsendte til  

 kommunen ved skrivelsen af 29. oktober 1990, skal danne grundlag for  

 afgørelsen  

 om bevilling af (delvis) friplads for  

  

 hele  

  

 1990. I den forbindelse har jeg også lagt vægt på, at det måtte anses for  

 ganske utilfredsstillende, om det i et tilfælde som det foreliggende - hvor  

 det  

 på ansøgningstidspunktet ikke er muligt at meddele præcise oplysninger om  

 indkomstforholdene, og hvor der derfor tages et velbegrundet forbehold om  

 senere at korrigere disse oplysninger - skulle være udelukket på et senere  

 tidspunkt at foretage en omberegning af betalingen med tilbagevirkende  

 gyldighed.
Som det er anført under pkt. 1, kan bekendtgørelsen ikke antages  

 at  

 have gjort op med dette spørgsmål.
3. Der er herefter ikke grund  

 til at komme ind på de øvrige spørgsmål, som De har rejst, herunder Deres  

 klager over kommunens manglende vejledning af Dem.
Det bemærkes i øvrigt, at  

 der ikke foreligger oplysninger, der kan medføre, at der også skal foretages  

 omberegning af betalingen for (B's) og (C's) daginstitutionsplads for så vidt  

 angår 1989. Såvidt jeg har forstået Deres klage, mener De heller ikke selv,  

 at  

 kommunen skulle være retligt forpligtet hertil.
Samtidig med denne skrivelse  

 har jeg gjort Det Sociale Ankenævn og (K) Kommune bekendt med min opfattelse  

 og  

 henstillet til ankenævnet, at sagen genoptages, således at Deres betaling for  

 perioden 1. januar - 1. november 1990 bliver omberegnet.
Jeg har bedt  

 ankenævnet underrette mig om nævnets nye afgørelse.
..." Det Sociale Ankenævn meddelte  

 mig efterfølgende, at man havde pålagt kommunen at genoptage sagen og træffe  

 en  

 ny afgørelse om tildeling af friplads i støtteåret 1990.
 Jeg meddelte ankenævnet, at  

 jeg havde taget det oplyste til efterretning, og at jeg herefter ikke foretog  

 videre i sagen.
