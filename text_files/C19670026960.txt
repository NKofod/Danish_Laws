 1. Indledning.
 Ophavsmandens personligt ideelle rettigheder (droit moral), jfr.  

 ophavsretslovens § 3.
I lov nr. 158 af 31. maj 1961 om ophavsretten til litterære og  

 kunstneriske værker er der ikke blot givet ophavsmanden rettigheder, der  

 tager sigte på at sikre, at han økonomisk kan udnytte de værker, han har  

 skabt.
Ligesom tilfældet var i den ældre lov af 1933 om forfatter- og  

 kunstnerret, er der tillige givet ham et retsværn for de personligt ideelle  

 interesser, der knytter sig til hans værk.
Dette retsværn kaldes sædvanligvis  

 ophavsmandens droit moral.
 Reglerne herom findes i ophavsretslovens § 3 og lyder således:
 »Ophavsmanden har krav på at blive navngivet i overensstemmelse med,  

 hvad god skik kræver, såvel på eksemplarer af værket, som når dette gøres  

 tilgængeligt for almenheden.
 Værket må ikke ændres eller gøres tilgængeligt for almenheden på en måde  

 eller i en sammenhæng, der er krænkende for ophavsmandens litterære eller  

 kunstneriske anseelse eller egenart.
Sin ret efter denne paragraf kan ophavsmanden ikke frafalde, medmindre det  

 gælder en efter art og omfang afgrænset brug af værket.« De ideelle rettigheder kan principielt ikke overdrages, og de kan således  

 gøres gældende uafhængigt af de økonomiske rettigheder og selv efter  

 overdragelse af disse.
Rettighederne må respekteres af enhver, der benytter  

 værket, selv om benyttelsen sker efter indhentet tilladelse fra ophavsmanden,  

 hans arvinger eller den, til hvem han måtte have overdraget sin ret til at  

 råde over værket, og selv om benyttelsen sker i medfør af de specielle  

 bestemmelser i ophavsretslovens kapitel II, der giver adgang til en fri  

 benyttelse af litterære og kunstneriske værker, f.eks. citatretten i lovens §  

 14. Ved benyttelse i medfør af kapitel II gælder i øvrigt efter lovens § 26  

 en udvidet beskyttelse mod ændringer, idet værket overhovedet ikke må ændres  

 i videre udstrækning, end formålet med gengivelsen kræver, og der stilles  

 desuden krav om kildeangivelse, ikke blot om angivelse af ophavsmandens navn.
Den ideelle ret, der efter § 3 er tillagt ophavsmanden, har samme varighed  

 som ophavsretten i øvrigt, d. v. s. at den som hovedregel efter bestemmelsen  

 i lovens § 43 består, indtil 50 år er forløbet efter ophavsmandens dødsår.
Så  

 længe ophavsmanden lever, tilkommer påtaleretten i tilfælde af droit moral  

 krænkelser ham selv, jfr. lovens § 55, stk. 6.
Efter ophavsmandens død og indtil retten ophører er de påtaleberettigede  

 dels den, der som arving indtræder i ophavsmandens rettigheder, dels  

 ophavsmanden ægtefælle, slægtninge i ret op- eller nedstigende linje eller  

 søskende.
Men når ophavsmanden er død, kan også det offentlige påtale  

 overtrædelser af droit moral reglerne, dog kun for så vidt kulturelle  

 interesser må anses for krænket ved overtrædelsen, jfr. § 55, stk. 7.
Det er værd at understrege, at det offentlige - under den angivne  

 forudsætning - kan rejse påtale, selv om arvingerne skulle have godkendt den  

 pågældende benyttelse af værket.
Det kan dog forventes, at der ved udøvelsen  

 af det offentliges påtaleret i sådanne tilfælde vil blive taget et rimeligt  

 hensyn til arvingernes økonomiske interesser.
Droit moral reglerne, der i hovedtrækkene er omtalt i det foregående, er  

 et vigtigt led i den retsbeskyttelse, som ophavsretsloven yder den, der har  

 skabt det litterære og kunstneriske værk.
De giver ophavsmanden rettigheder  

 af en særlig personlig karakter, men at der til hævdelsen af disse  

 rettigheder også er knyttet en vis offentlig, samfundsmæssig interesse,  

 fremgår af den ovenfor omtalte særlige adgang for det offentlige til at rejse  

 påtale efter ophavsmandens død.
 Ophavsretslovens § 53, stk. 1. (Værkernes »fredning« efter  

 ophavsrettens udløb).
Ophavsmandens og samfundets interesse i, at et værk for eftertiden bevares  

 som knyttet til den, der har skabt det, og i, at dets egenart og kvalitet  

 respekteres, gør sig i mange tilfælde også gældende, når ophavsretten til  

 værket er udløbet, eller når det drejer sig om ældre værker, der aldrig har  

 nydt ophavsretlig beskyttelse.
Man har derfor ønsket at bevare en særlig  

 udformet droit moral beskyttelse efter ophavsrettens ophør.
 Ud over de i § 3 nævnte droit moral regler indeholder loven således i § 53  

 følgende bestemmelse:
»Selv om ophavsretten er udløbet, må et litterært eller kunstnerisk  

 værk ikke ændres eller gøres tilængeligt for almenheden i strid med § 3, stk.  

 1 og 2, hvis kulturelle interesser herved krænkes.« Overtrædelser af § 53 kan ikke påtales af ophavsmanden, hans arvinger  

 eller slægtninge eller den, til hvem hans rettigheder er overgået.
Det er  

 alene det offentlige (anklagemyndigheden), der kan rejse påtale, jfr. § 55,  

 stk. 8.
 Erklæringer fra ministeriet for kulturelle anliggender.
Ifølge ophavsretslovens § 53, stk. 2, er ministeriet for kulturelle  

 anliggender forpligtet til at afgive erklæringer i begge tilfælde, hvor der  

 efter ovenstående kan blive tale om en offentlig påtale.
Ministeriet skal  

 efter anmodning udtale sig om, hvorvidt en benyttelse af et værk skønnes at  

 være en droit moral krænkelse af den art, der efter ophavsmandens død kan  

 medføre offentlig påtale, og har en tilsvarende pligt til at afgive erklæring  

 om, hvorvidt benyttelsen af et værk skønnes at være i strid med den særlige  

 regel i lovens § 53, stk. 1.
Som rådgivende for ministeriet i sager om overtrædelse af bestemmelserne  

 om afdøde ophavsmænds droit moral og i sager om overtrædelse af  

 ophavsretslovens § 53, stk. 1, er der nedsat et sagkyndigt udvalg bestående  

 af repræsentanter for retsvidenskaben, den litteraturhistoriske videnskab,  

 musikvidenskaben og den kunsthistoriske videnskab og repræsentanter for  

 forskellige kategorier af ophavsmænd.
Udvalgets adresse er: Droit moral  

 udvalget, Ministeriet for kulturelle anliggender, Nybrogade 2, København K.
 Ved afgivelsen af erklæringer i henhold til lovens § 53, stk. 2, kan det  

 forventes, at ministeriet vil følge de nedenfor angivne retningslinjer:
II.
Almindelige synspunkter.
 Formålet med det offentliges varetagelse af afdøde ophavsmænds personligt  

 ideelle rettigheder i henhold til ophavsretslovens § 3 og med reglen i lovens  

 § 53, stk. 1, er at værne kulturarven.
Offentlig påtale forudsætter, at kulturelle interesser kan anses for  

 krænket.
Dette vil i almindelighed kun være tilfældet, såfremt det værk, der  

 benyttes i strid med lovreglerne, er af en sådan standard, at det med  

 rimelighed kan betragtes som hørende til kulturarven.
Ministeriet vil dog  

 være tilbøjelig til at anse kulturelle interesser for krænket, også når der  

 er tale om en lovstridig benyttelse af et værk, som måske ikke for en  

 isoleret betragtning kan siges at opfylde dette krav, såfremt værkets  

 ophavsmand er en kunstner, der i øvrigt har skabt værker af blivende værdi.
 Ministeriet vil lægge vægt på, at der ikke ved udøvelsen af det  

 offentliges påtaleret lægges hindringer i vejen for en litterært eller  

 kunstnerisk forsvarlig bearbejdelse af klassiske værker, som bringer disse ud  

 til en større kreds.
III.
Pligten til at give oplysning om ophavsmandens navn på eksemplarer af  

 værket eller i forbindelse med dettes benyttelse.
 1. Af ophavsretslovens § 3, stk. 1, fremgår det, at  

 ophavsmandens navn skal angives i overensstemmelse med, hvad god skik kræver,  

 såvel på eksemplarer af værket som ved offentlig fremførelse, forevisning  

 eller spredning af værket.
Forpligtelsen til at give oplysning om ophavsmandens navn er således ikke  

 absolut, idet man har erkendt, at traditionen, omstændighederne omkring en  

 fremførelse eller praktiske eller kunstneriske grunde kan motivere, at en  

 sådan oplysning undlades.
Det vil f.eks. ikke kunne kræves, at der til  

 deltagerne i en gudstjeneste gives oplysning om, hvem der har komponeret de  

 musikstykker, der spilles af organisten.
Det kan også forekomme, at et  

 kunstværk eller et værk af brugskunst er fremstillet i et sådant materiale,  

 f.eks. glas, at man - af kunstneriske grunde - må afstå fra kravet om  

 angivelse af navn.
 Som alt overvejende hovedregel må det imidlertid kræves, at ophavsmandens  

 navn eller »kunstnernavn« - oplyses, også hvis opfyldelsen af denne  

 forpligtelse er forbundet med praktiske ulemper eller påfører brugeren af  

 værket udgifter.
2. Når kunstværker vises offentligt, f.eks. ved  

 anbringelse i offentligt tilgængelige bygninger, museer og parker samt på  

 eller ved offentlig plads eller vej, må kunstnerens navn, for så vidt det er  

 praktisk muligt og kunstnerisk forsvarligt, være angivet på eller i  

 umiddelbar nærhed af værket.
Hvis der således ikke på kunstværket findes en  

 signatur, der på tilstrækkelig tydelig måde kan oplyse det almindelige  

 publikum om, hvem kunstneren er, bør der anvendes mærke eller skilt.
 3. Når et værk fremtræder i oversat, omarbejdet eller  

 bearbejdet skikkelse, må foruden navnet på ophavsmanden til det originale  

 værk tillige oversætterens eller bearbejderens navn være angivet og på en  

 sådan måde, at det klart fremgår, at der er tale om en oversættelse eller  

 bearbejdelse.
 4. Pligten til at give oplysning om ophavsmandens navn  

 er opfyldt, når det navn, under hvilket han har offentliggjort værket, er  

 angivet.
IV.
Forpligtelsen til at undgå krænkelse af værket, dets form eller  

 indhold.
1. I ophavsretslovens § 3, stk. 2 (hvortil der også  

 henvises i lovens § 53), siges det, at et litterært eller kunstnerisk værk  

 ikke må ændres eller gøres tilgængeligt for almenheden på en måde, der er  

 krænkende for ophavsmandens litterære eller kunstneriske anseelse eller  

 egenart.
Den heraf følgende pligt til at respektere værket og dets ophavsmand  

 gælder både, når der alene er tale om fremstilling af eksemplarer af værket,  

 og når dette gøres tilgængeligt for almenheden ved fremførelse af værket  

 eller ved forevisning eller spredning af eksemplarer af værket.
 2. ndringer, forkortelser og bearbejdelser, der ikke  

 foretages som led i værkets omarbejdelse til anden kunstart, jfr. nr. 4, er  

 kun tilladelige, hvis de kan anses for at være i overensstemmelse med god  

 skik, og de ikke går ud over, hvad formålet nødvendiggør.
 Der bør især udvises varsomhed ved foretagelsen af ændringer i og  

 forkortelser samt bearbejdelser af klassiske værker inden for musik,  

 litteratur, billedkunst og scenekunst.
 Ved reproduktion af malerier og billedhuggerværker må der advares mod  

 forvanskning af farver samt imod beskæringer, der forrykker proportionerne i  

 kunstværket.
Når det gælder digte og andre stærkt formbundne litterære værker (f. eks.  

 H.
C.
Andersens eventyr), vil ændringer, forkortelser eller bearbejdelser af  

 blot nogen betydning kunne være ulovlige.
Udeladelse af et eller flere vers i  

 salmer eller sange vil dog efter omstændighederne være tilladelige.
3. Hvis der i litterære eller kunstneriske værker  

 foretages ændringer, forkortelser eller bearbejdelser af væsentlig betydning,  

 bør det på klar og tydelig måde tilkendegives, at der foreligger en ændret,  

 forkortet eller bearbejdet gengivelse af det pågældende værk.
Ved udgivelse  

 af bøger i bearbejdet, genfortalt eller forkortet skikkelse bør det således  

 fremgå af titelbladet, at der er tale om en bearbejdet udgave af værket.
Når  

 kun en del af et kunstværk gengives, bør det altid tydeligt være angivet, at  

 gengivelsen kun omfatter et udsnit eller en detalje af værket.
4. Når et værk omarbejdes til en anden kunstart, som  

 f.eks. når en roman eller novelle »filmatiseres«, må den for  

 omarbejdelsen nødvendige omdigtning af handlingsgang, replikker m. v.  

 foretages på en sådan måde, at originalværkets ånd og kunstneriske niveau  

 respekteres.
Det bør på klar og tydelig måde tilkendegives, at det til anden  

 kunstart overførte værk er en omarbejdet gengivelse af det til grund liggende  

 originalværk.
5. Hvad enten der er foretaget ændringer i et  

 litterært eller kunstnerisk værk eller ikke, må værket - som det fremgår af  

 ophavsretslovens § 3, stk. 2 ikke gøres tilgængeligt for offentligheden på en  

 måde eller i en sammenhæng, der er krænkende for ophavsmandens litterære  

 eller kunstneriske anseelse eller egenart.
Det må således ikke præsenteres i  

 en sammenhæng eller i et udstyr, som indebærer en grov tilsidesættelse af  

 kunstnerisk pietets- eller ansvarsfølelse.
Da der i lovens § 53 generelt  

 henvises til § 3, vil det også efter ophavsrettens udløb kunne være ulovligt  

 at gøre selv et i forhold til originalværket uændret værk tilgængeligt for  

 almenheden, hvis det sker på en utilbørlig måde eller i en utilbørlig  

 sammenhæng som nærmere defineret i lovens § 3.
V.
Udenlandske ophavsmænd.
 Efter ophavsretslovens § 58, stk. 1, gælder lovens bestemmelsr direkte kun  

 for værker af danske ophavsmænd eller værker med en vis tilknytning til  

 Danmark.
 I henhold til anordning nr. 251 af 23. september 1965 er lovens  

 bestemmelser gjort anvendelige også for værker hidrørende fra lande, som har  

 tiltrådt Bernerkonventionen om beskyttelse af litterære og kunstneriske  

 værker eller Verdenskonventionen om ophavsret.
 De ovenfor beskrevne regler om droit moral gælder således i fuldt omfang  

 over for udenlandske ophavsmænd, hvis værker er omfattet af de nævnte  

 konventioner.
 Efter § 58, stk. 2, finder reglen i § 53 dog anvendelse på ethvert værk  

 uanset dets oprindelsessted.
 Ministeriet for kulturelle anliggender,  

 den 27. december 1967.
 Bodil Koch.
/Hans J.
Kjær.
Bekendtgjort i MT 1967 afd.
A. nr.
XII.
