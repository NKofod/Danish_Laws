 En kvinde, der havde ansættelse hos to arbejdsgivere og fik udbetalt  

 fuld løn under fravær på grund af fødsel fra den ene arbejdsgiver, fandtes  

 berettiget til udbetaling af barseldagpenge fra det sociale udvalg med 90 %  

 af indtægten hos den anden arbejdsgiver, så længe lønnen og de udbetalte  

 dagpenge tilsammen ikke oversteg dagpengemaksimum.
 Denne beregning fandtes ikke at være i strid med refusionsbestemmelsen  

 i dagpengelovens § 27.
 REDEGØRELSE FOR SAGEN:
 En kvinde, der havde ansættelse hos to arbejdsgivere, var fraværende fra  

 arbejdet på grund af fødsel og fik under fraværet udbetalt fuld løn fra den  

 ene arbejdsgiver A, svarende til 1.140,65 kr. pr. uge.
 Indtægten hos den anden arbejdsgiver B, hvor pågældende var beskæftiget 15  

 timer om ugen, udgjorde 908 kr.
 Den samlede dagpengegivende indtægt udgjorde således 2.048 kr. pr.uge og  

 106.530 kr. årligt.
 Socialudvalget beregnede herefter barseldagpenge pr. uge således:
 Sikrede fik herefter lønstigninger den 1. december 1986 og den 1. marts  

 1987 fra A, hvorefter de udbetalte barseldagpenge blev nedsat, idet A fik  

 forhøjet refusionsbeløbet.
 AFGØRELSEN, DER KLAGES OVER:
 Amtsankenævnet fandt, at sålænge den løn sikrede fik udbetalt fra A sammen  

 med barseldagpengene fra det sociale udvalg ikke oversteg dagpengemaksimum,  

 skulle der udbetales barseldagpenge svarende til 90 % af den dagpenggivende  

 indtægt hos B på 908 kr. ugentlig.
 Sikrede skulle således have udbetalt barseldagpenge med 817 kr. pr. uge.
 Amtsankenævnet anførte efterfølgende, at nævnet ved sin afgørelse lagde  

 til grund, at fuld løn under sygdom fra den ene arbejdsgiver ikke påvirker  

 sikredes ret til dagpengeberegning på baggrund af sikredes løn fra den anden  

 arbejdsgiver.
 KLAGEN TIL ANKESTYRELSEN:
 Det sociale udvalg indankede amstankenævnets afgørelse og anførte, at  

 afgørelsen efter udvalgets opfattelse var i strid med dagpengelovens  

 bestemmelser, idet det i dagpengelovens § 27 er nævnt, at en arbejdsgiver,  

 der yder fuld løn under fravær fra arbejdet, er berettiget til at modtage de  

 dagpenge, som den sikrede ellers ville have ret til - dog højst med et beløb  

 svarende til den udbetalte løn for det samme tidsrum.
 LOVGRUNDLAG:
 Lov om dagpenge ved sygdom og fødsel § 24 og § 27.
 ANKESTYRELSENS AFGØRELSE:
 Ankestyrelsen tiltræder amtsankenævnets afgørelse med den givne  

 begrundelse.
 Ankestyrelsen finder ikke, at afgørelsen strider mod refusionsbestemmelsen  

 i dagpengelovens § 27.
