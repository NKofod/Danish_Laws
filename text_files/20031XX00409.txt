Skriftlig fremsættelse (28. april 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov  


  

 om  

  


  

 ændring af lov om en arbejdsmarkedsfond, ligningsloven, lov om  

 Arbejdsmarkedets Tillægspension og kildeskatteloven  

  


  

 (Arbejdsmarkedsbidrag ved arbejde for udenlandske arbejdsgivere m.v.) (Lovforslag nr.
L 237).
Dette lovforslag fremsættes - ligesom en række andre forslag  

 i dette forår  med henblik på at fjerne uhensigtsmæssige konsekvenser  

 og  

 huller i tidligere vedtagen skattelovgivning.
Henset hertil fremsættes  

 forslaget nu med henblik på vedtagelse i denne samling.
 Arbejdet med at afdække disse uhensigtsmæssigheder vil  

 imidlertid fortsætte løbende med henblik på yderligere initiativer, når  

 Folketinget samles igen i den kommende folketingssamling.
Regeringen har som bekendt iværksat en undersøgelse af  

 utilsigtet anvendelse af skattelovgivningen.
Arbejdet vil blive fortsat  

 kontinuerligt, og nye initiativer vil blive iværksat, når det er muligt.
Det nu fremsatte lovforslag går ud på at sikre, at det ikke  

 er muligt at undgå betaling af arbejdsmarkedsbidrag i Danmark, når man er  

 skattepligtig til Danmark og omfattet af dansk social sikringslovgivning.
Det  

 sker ved at ændre arbejdsmarkedsfondsloven, således at personer, som arbejder  

 for en udenlandsk arbejdsgiver uden fast driftssted i Danmark eller for en  

 udenlandsk arbejdsgiver i udlandet, men er socialt sikrede i Danmark, kommer  

 til at svare arbejdsmarkedsbidrag på samme måde som andre lønmodtagere.
Lønmodtagere, som er beskæftiget i Danmark, er socialt  

 sikrede i Danmark og betaler dansk arbejdsmarkedsbidrag.
Den sociale sikring  

 omfatter også lønmodtagere, som er beskæftiget i Danmark for en udenlandsk  

 arbejdsgiver  

 uden hjemting eller fast driftssted her i landet.
Det samme er i visse  

 situationer tilfældet for en dansk lønmodtager, som arbejder i udlandet for  

 en  

 udenlandsk arbejdsgiver.
Sådanne lønmodtagere burde således være omfattet af  

 pligten til at betale arbejdsmarkedsbidrag, men det er de ikke.
Der er ikke  

 hjemmel i arbejdsmarkedsfondsloven til at opkræve arbejdsmarkedsbidrag i  

 disse  

 situationer.
Denne hjemmel har manglet, siden arbejdsmarkedsbidraget blev  

 indført for 10 år siden.
Disse lønmodtagere er hermed gratis  

 omfattet af  

 dansk social sikring.
Det foreslås videre, at tidligere ansatte på samme måde som  

 nuværende ansatte skal betale arbejdsmarkedsbidrag af indbetalinger, som  

 arbejdsgiveren foretager på de pågældendes pensionsordninger, hvilket ikke  

 hidtil har været tilfældet.
Hermed sikres, at pensionsindbetalinger for såvel  

 nuværende som tidligere ansatte bliver behandlet på samme måde i relation til  

 arbejdsmarkedsbidraget.
Endelig foreslås det at imødegå muligheden for utilsigtet  

 anvendelse af reglerne om fremførsel af underskud for personer, som anvender  

 den særlige skatteordning i kildeskattelovens § 48 E, den såkaldte  

 forskerskatteordning.
Det foreslås, at en person, der 48  

 E-beskattes, dvs.  

 betaler 25 pct. bruttoskat, ikke kan fremføre ikke-erhvervsmæssige underskud.  

 Efter de gældende regler kan en permanent tilflytter, som 48 E-beskattes,  

 ikke  

 få fradrag for sine prioritetsrenteudgifter i den indkomst, der bliver 25  

 pct.-beskattet, men tilflytteren kan fremføre dem ubegrænset til det  

 tidspunkt,  

 hvor den pågældende  

    

  

 ikke længere 25  

 pct.-beskattes.
Dermed får vedkommende både den lave skat og de fradrag, som  

 egentlig kun tilkommer almindeligt beskattede.
Regeringen finder det ikke rimeligt, at skatteydere, som har  

 mulighed for at blive beskattet med den relativt lave bruttobeskatning,  

 samtidig har adgang til at fremføre de renteudgifter og andre udgifter, som  

 ikke kan rummes i anden skattepligtig indkomst.
Dette er også i modstrid med  

 det oprindelige grundlag for at få den særlige skatteordning indført.
Samlet skønnes lovforslaget således at medføre et merprovenu  

 i størrelsesordenen 6 mio. kr. årligt de første år og op imod 10 mio. kr.  

 årligt efter nogle år.
For de kommunale indkomstskatter skønnes lovforslaget  

 de  

 første år at medføre et provenutab på ca. 4 mio. kr. årligt og på sigt at  

 være  

 provenuneutralt.
 Med disse bemærkninger skal jeg anbefale forslaget til  

 Folketingets velvillige behandling.
