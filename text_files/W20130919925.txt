Pressenævnets kendelse i sag nr. 13-70-00456 Resumé b.dk bragte i februar 2013 artiklen Ny ransagning hos garagedrengens forældre. b.dk besvarede forældrenes henvendelse.
Klagen til Pressenævnet kommer herefter først efter fristen på fire uger.
Derfor afviser Pressenævnet klagen.
 Pressenævnets formand udtaler:
 Det fremgår af sagens oplysninger, at [Klager 1] og [Klager 2] klagede over artiklen til b.dk ved brev sendt pr. e-mail den 21. februar 2013. Klagerne ønskede berigtigelse af en række forhold.
 Ved e-mails af 21. og 25. marts 2013 rykkede klagerne b.dk for svar.
 Ved e-mail af 26. marts 2013 besvarede b.dk klagernes henvendelse. b.dk henviste til sit svar af 3. marts 2013, hvorved b.dk beklagede fejlagtige forhold og oplyste, at begge dele nu var blevet rettet med en placering på forsiden af b.dk og med angivelse af rettelsernes karakter. b.dk anførte samtidig, at de ikke fandt grundlag for at rette yderligere i artiklen.
 Sådan som sagen er oplyst for nævnet, må det lægges til grund, at b.dk har besvaret  og delvist imødekommet  klagernes henvendelse af 21. februar 2013 senest ved e-mail af 26. marts 2013. Klagen er herefter først modtaget i Pressenævnet den 29. april 2013, det vil sige mere end fire uger fra offentliggørelsen og mere end fire uger efter b.dks svar.
Nævnet finder, at klagen indgivet til Pressenævnet den 29. april 2013 ikke er rettidig, jf. medieansvarslovens § 34, stk. 2, og § 40, stk. 2. Klagen afvises derfor.
At klagerne flere gange tidligere i forløbet har underrettet Pressenævnet om deres henvendelser til b.dk kan ikke føre til et andet resultat.
Nævnet lægger i den forbindelse blandt andet vægt på, at klagerne ved Pressenævnets e-mail af 22. februar 2013 blev gjort bekendt med klagefristen for klage over afslag på genmæle.
 Efter det anførte afvises klagen herefter.
 [Klager 1] og [Klager 2] har klaget til Pressenævnet over artiklen Ny ransagning hos Garagedrengens forældre som blev bragt på b.dk den 2. februar 2013.
 [Klager 1] og [Klager 2] er forældre til den i pressen omtalte garagedreng.
 Klagen er modtaget i Pressenævnet den 29. april 2013.
 Pressenævnets formand udtaler:
 Det fremgår af sagens oplysninger, at [Klager 1] og [Klager 2] klagede over artiklen til b.dk ved brev sendt pr. e-mail den 21. februar 2013. Klagerne ønskede berigtigelse af en række forhold.
 Ved e-mails af 21. og 25. marts 2013 rykkede klagerne b.dk for svar.
 Ved e-mail af 26. marts 2013 besvarede b.dk klagernes henvendelse. b.dk henviste til sit svar af 3. marts 2013, hvorved b.dk beklagede fejlagtige forhold og oplyste, at begge dele nu var blevet rettet med en placering på forsiden af b.dk og med angivelse af rettelsernes karakter. b.dk anførte samtidig, at de ikke fandt grundlag for at rette yderligere i artiklen.
 Sådan som sagen er oplyst for nævnet, må det lægges til grund, at b.dk har besvaret  og delvist imødekommet  klagernes henvendelse af 21. februar 2013 senest ved e-mail af 26. marts 2013. Klagen er herefter først modtaget i Pressenævnet den 29. april 2013, det vil sige mere end fire uger fra offentliggørelsen og mere end fire uger efter b.dks svar.
Nævnet finder, at klagen indgivet til Pressenævnet den 29. april 2013 ikke er rettidig, jf. medieansvarslovens § 34, stk. 2, og § 40, stk. 2. Klagen afvises derfor.
At klagerne flere gange tidligere i forløbet har underrettet Pressenævnet om deres henvendelser til b.dk kan ikke føre til et andet resultat.
Nævnet lægger i den forbindelse blandt andet vægt på, at klagerne ved Pressenævnets e-mail af 22. februar 2013 blev gjort bekendt med klagefristen for klage over afslag på genmæle.
 Efter det anførte afvises klagen herefter.
