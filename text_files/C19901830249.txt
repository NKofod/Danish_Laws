Indledning Fradragsret for indgående moms Generelt Fuld fradragsret Eksempler på fradragsberettigede indkøb Delvis fradragsret Blandet anvendelse Almindelige regler Opgørelse af omsætningsbeløb Foreløbig opgørelse af fradragsretten Privat anvendelse mv Almindelige regler Tilkørselsveje Medarbejdertelefoner Fast ejendom Opførelse af bygninger Reparation og vedligeholdelse mv af bygninger Lokaler mv, der bruges blandet Anden fast ejendom end bygninger Motorkøretøjer Motorkøretøjer generelt Last- og varemotorkøretøjer (max 3 tons) Rustvogne Rutebiler og bybusser Andre regler, der knytter sig til fradragsretten for anskaffelse og drift Sektorisk opdeling Vognmandsvirksomheder Andre virksomheder Ingen fradragsret Indkøb, der ikke vedrører den registrerede virksomhed Særlige indkøb a.
Kost b.
Bolig c.
Naturalaflønning d.
Vuggestuer, fritidshjem, sommerhuse mv e.
Repræsentation og gaver f.
Hotelophold g.
Personmotorkøretøjer Eksempler på ikke-fradragsberettigede indkøb Delvis (evt. ingen) fradragsret eller fuld fradragsret mod betaling af  

 moms ved udtagelse Investeringsgoder Generelt Begrebet investeringsgoder Regulering af indgående moms Reguleringsprincippet Reguleringsperiode Reguleringssituationer Fritagelse for regulering Almindeligt salg Tvangsauktionssalg Mindre udsving i fradragsprocenten Overdragelse af reguleringsforpligtelse Sikkerhedsstillelse Opgørelse af reguleringsbeløb Almindelige regler Overtagne reguleringsforpligtelser Opgørelsestidspunkt mv Eksempler på beregning af reguleringsbeløb Skader og erstatninger Transportskader Forsendelser på afsenderens risiko Forsendelser på modtagerens risiko Forsendelser på transportvirksomheders risiko Andre skader Skadelidte virksomheders indkøb, reparationer mv Skader udbedret af skadelidte virksomheder Skader forvoldt af registrerede virksomheder Erstatninger Forsikringsselskabers forhold ved udbetaling af erstatninger Tvangsmæssig tilbagetagelse af driftsmidler mv Sælgers tilbagetagelse Sælgerens stilling Køberens stilling Konkursboer o lign Finansieringsselskabers tilbagetagelse Finansieringsselskabets stilling Køberens stilling Konkursboer o lign Opgørelse af indgående moms Periodisering Dokumentation mv Tab på forudbetalinger Afgørelser Advokatsalær ved kapitalforhøjelse Advokatsalær i konkursboer mv Opdeling af vederlaget Dødsboer Afmeldte virksomheder Alternative energianlæg Ejendomsmæglerhonorar mv Elbesparelsesprojekt Etablering og omdannelser Fast ejendom/bolig Udstillingslokale i kælder Gokarts Hvervepræmier Højskoler m fl Inkassosalær Kunstgenstande og malerier Landsdelsorkestre Last- og varemotorkøretøjer (max 3 tons) Leje af parkeringsplads mv Lystfartøjer, der anvendes til kapsejlads Omkostninger i forbindelse med inddrivelse af udestående fordringer Omkostninger ved udlejning af bankbokse Omkostninger ved udstykning og salg af landbrugsjord Privat velgørenhed (Hunde - og katteplejehjem) Skovejeres indkøb og udlevering af farvet benzin Spillerbeklædning og sportsrekvisitter Væddeløbsbane Ædelmetaller og ædelstene Ægte tæpper Indledning Bestemmelserne i lovens § 15 og 16 om virksomhedernes momstilsvar må siges  

 at indeholde lovens hovedprincip, hvorefter der skal betales moms af den  

 merværdi, som opstår i virksomheden.
Virksomhederne skal således for hver momsperiode indbetale forskellen  

 mellem den udgående og den indgående moms (momstilsvaret). Hvis den indgående  

 moms i en momsperiode overstiger den udgående moms, udbetales forskellen til  

 virksomheden.
Se kap AFREGNING.
Den  udgående moms (salgsmoms) i en momsperiode er momsen af  

 virksomhedens momspligtige omsætning i perioden.
De nærmere regler herom er  

 indeholdt i kap OMSÆTNING.
 Den  indgående moms (købsmoms) i en momsperiode er den moms, der i  

 perioden er faktureret til virksomheden af dens leverandører, samt den moms,  

 der efter § 29 hviler på de varer, som virksomheden i perioden har indført  

 fra udlandet, dog med de begrænsninger, der følger af bestemmelserne om  

 virksomhedens fradragsret for indgående moms.
 De nærmere regler, der knytter sig til disse bestemmelser, er beskrevet i  

 de følgende afsnit - herunder reglerne i bekendtgørelserne om delvis  

 fradragsret og om regulering af indgående moms for investeringsgoder.
Visse specielle eller særlig komplicerede områder er samlet i kap SPEC  

 AFG.
Kapitlet indeholder en samlet beskrivelse af de momsmæssige regler,  

 herunder af reglerne om fradragsret for indgående moms.
Det gælder følgende  

 områder:
- Alternative energianlæg - Busmoms - Byggemoms - Kirkegårdsdrift - Køreskoler - Marketenderier/kantiner - Motorkøretøjer - Offentlige institutioner - Rideskoler og rideklubber - Rutebilejere og rutebilstationer - Stutterivirksomhed mv - Udlejning af fast ejendom.
 Reglerne om fradragsret mv inden for disse områder er i de følgende afsnit  

 normalt kun beskrevet i hovedtræk og med henvisning til kap SPEC AFG.
 Distriktstoldkamrene er bemyndiget til at træffe afgørelser i alle  

 spørgsmål vedrørende virksomhedernes momstilsvar på grundlag af loven,  

 bekendtgørelserne og de bestemmelser, der er optaget i kapitlet.
Fradragsret for indgående moms Generelt Den indgående moms (købsmoms) er den merværdiafgift, der hviler på  

 virksomhedens indkøb mv af varer og momspligtige ydelser til brug for  

 virksomheden.
 Momsen af de forskellige indkøb kan som en hovedregel medregnes til den  

 indgående moms i samme omfang, som indkøbene vedrører virksomhedens omsætning  

 af varer og momspligtige ydelser, dvs både den omsætning, hvoraf der skal  

 betales moms, og den omsætning, for hvilken der i medfør af lovens § 12 ikke  

 skal beregnes moms (eksport mv).
 I lovens § 16, stk 3, er der imidlertid nævnt forskellige indkøb, for  

 hvilke momsen ikke kan medregnes til den indgående moms, selv om de helt  

 eller delvis må anses for at vedrøre virksomhedens omsætning af varer og  

 momspligtige ydelser.
Der må således sondres mellem tre former for fradragsret, nemlig - fuld fradragsret, fx varer indkøbt til videresalg og maskiner til  

 brug ved en produktion, - delvis fradragsret, fx telefon, der både bruges erhvervsmæssigt  

 af firmaet og af indehaveren privat, eller som bruges af en virksomhed, fx et  

 advokatkontor, der både har omsætning af varer og momspligtige ydelser og  

 omsætning af momsfri ydelser, - ingen fradragsret, dvs indkøb, der slet ikke vedrører  

 virksomhedens omsætning af varer og momspligtige ydelser, eller som vedrører  

 formål som nævnt i lovens § 16, stk 3.
Fuld fradragsret Momsen af indkøb, der udelukkende vedrører virksomhedens omsætning  

 af varer og momspligtige ydelser, kan - med de begrænsninger som følger af  

 lovens § 16, stk 3 - fuldt ud medregnes til den indgående moms, jf lovens §  

 16, stk 1.
 Dette gælder også indkøb til den nævnte anvendelse, som foretages af  

 virksomheder, der tillige omsætter momsfri ydelser.
 I det følgende afsnit er nævnt en række eksempler på indkøb, for hvilke  

 virksomheden har fuld fradragsret, når de pågældende indkøb udelukkende  

 vedrører virksomhedens momspligtige aktiviteter.
 Moms af indkøb, som kun delvis skal anvendes i forbindelse med  

 virksomhedens momspligtige aktiviteter, kan medregnes til den indgående moms  

 efter reglerne i afsnittet »Delvis fradragsret«.
 I de tilfælde, hvor reglerne om fradragsret er beskrevet mere udførligt i  

 andre afsnit, er der henvist hertil.
Eksempler på fradragsberettigede indkøb Advokatsalærer, se afsnittet »Afgørelser«.
 Alternative energianlæg, herunder vindmøller, se afsnittet  

 »Afgørelser«.
 Arbejdstøj og uniformer, der tilhører virksomheden, og som  

 anvendes af personalet under arbejde for virksomheden.
 For benklæder, skjorter, slips og pullovers gælder følgende betingelser:
- tøjet er anskaffet af virksomheden og forbliver dennes ejendom, - tøjet (eventuelt kun pulloveren) er forsynet med virksomhedens logo, - det er pålagt virksomhedens medarbejdere at bære tøjet ved enhver  

 lejlighed, hvor de skal repræsentere virksomheden udadtil, - tøjet må ikke anvendes uden for arbejdstiden, og - medarbejderne skal aflevere tøjet, hvis stillingen fratrædes.
Arbejdstøj til ejerens eget brug, når der uden vederlag stilles  

 tilsvarende arbejdstøj til personalets rådighed, eller - såfremt der ikke  

 beskæftiges fremmed arbejdskraft - når det er sædvane i branchen, at der  

 stilles tilsvarende arbejdstøj til personalets rådighed.
Det er en  

 forudsætning, at de pågældende beklædningsgenstande karakteriserer sig som  

 arbejdstøj.
 Det er ikke sædvane i almindelig landbrugsvirksomhed, at der stilles  

 arbejdstøj til rådighed for personalet.
 Arbejdstøj til indehaver og personale til speciel brug i SPF stalde  

 (specific patogen free), som er undergivet særlige krav til hygiejnen.
 Biltelefon (også til personmotorkøretøjer), når telefonen kan  

 anses som et driftsmiddel, der vedrører virksomhedens omsætning af varer og  

 momspligtige ydelser.
 Blomster til udsmykning af restauranter og frisørsaloner samt  

 blomster, der anvendes til staffage ved cykelrytteres æresrunder ved  

 afvikling af professionelle cykelarrangementer.
 Byggemodning af arealer, der skal benyttes til opførelse af  

 bygninger mv til virksomhedens eget brug.
 Til den indgående moms kan derimod ikke medregnes moms vedrørende  

 byggemodning af arealer, der er bestemt til salg, ligesom der ikke kan  

 medregnes moms af byggemodning på en grund, som en virksomhed køber, og på  

 hvilken der allerede er foretaget byggemodning.
For så vidt angår bygninger, der er bestemt til salg eller udlejning til  

 erhvervsmæssig anvendelse, se dog kap SPEC AFG.
Med hensyn til fradragsret  

 for omkostninger ved udstykning af landbrugsjord, se afsnittet  

 »Afgørelser«.
 Campingvogne, der udelukkende anvendes som kontor.
 Ejendomsmæglerhonorarer vedrørende erhvervsbygninger mv, se  

 afsnittet »Afgørelser«.
 El- og gasværkers demonstrationslokaler for husholdningsapparater  

 og lignende, herunder også indkøb af levnedsmidler, som benyttes ved  

 demonstration af apparaterne og derefter udleveres som smagsprøver til  

 deltagerne i demonstrationen.
 Fagblade og faglitteratur inden for virksomhedens område, herunder  

 tidsskrifter mv til redaktionelt brug for dagblade.
 Gadebelysningsudgifter (både anlæg og drift), der afholdes af  

 kommunale eller private elforsyninger og transformerforeninger gennem  

 indtægterne fra virksomhedens salg af varer og momspligtige ydelser.
 Genstande af ringe værdi, fx mindre legetøjsgenstande, der  

 indlægges i varepakninger.
Gratisvarer i form af »burgers«, pommes frites, kaffe  

 mv, som en burgerbar udleverer gratis til kunderne betinget af køb af et af  

 virksomhedens produkter.
Ved køb af en burger udleveres en ekstra burger  

 gratis, og gratis pommes frites eller kaffe udleveres i forbindelse med salg  

 af andre af virksomhedens produkter.
Samtlige varer udleveres i  

 engangsemballage, som er forsynet med virksomhedens bomærke.
De udleverede gratisvarer kan anses som rabatter, der ubetinget er ydet i  

 forbindelse med levering af et af virksomhedens produkter.
Gratisvarerne  

 udgør således en integreret del af den samlede leverance og skal derfor ikke  

 selvstændigt indregnes i den momspligtige værdi/omsætning.
 Kaffe, som udskænkes af et solcenter til dets kunder, kan også anses som  

 en del af leverancen (solbehandlingen).
 »Hvervepræmier«, se afsnittet »Afgørelser«.
 Håndbøger, der indeholder tekniske/faglige redegørelser samt en  

 omtale af virksomhedens produkter, og som udleveres gratis til virksomhedens  

 kunder samt til andre inden for den pågældende branche.
 Inkassosalærer, se afsnittet »Afgørelser«.
Inventar, køkkenudstyr, service, rengøringsmidler mv til  

 registrerede virksomheders marketenderier eller frokoststuer, samt opførelse  

 og vedligeholdelse af lokaler til nævnte anvendelse.
Der er derimod ikke  

 fradragsret i ikke-momspligtige virksomheder (banker og forsikringsselskaber  

 m fl). Der henvises i øvrigt til kap SPEC AFG.
 Kunstgenstande og malerier, se afsnittet »Afgørelser«.
Køretøjer (fx anskaffelse og drift af vare- og lastmotorkøretøjer,  

 knallerter og cykler), der udelukkende anvendes i forbindelse med omsætningen  

 af varer og momspligtige ydelser.
Se i øvrigt afsnittet  

 »Køretøjer«.
 Lavenergipærer til elbesparelsesprojekt, se afsnittet  

 »Afgørelser«.
 Lystfartøjer (anskaffelse og drift) til anvendelse til kapsejlads.  

 Se afsnittet »Afgørelser«.
Lystfartøjer (anskaffelse og drift) til udlejning.
Se også kap  

 VÆRDI.
Lærebøger og andet undervisningsmateriale vedrørende uddannelse af  

 lærlinge (herunder kørekort til fx mekanikerlærlinge) eller anden faglig  

 uddannelse, der kan anses for at vedrøre virksomhedens momspligtige omsætning  

 og som betales af virksomheden.
Bøgerne forbliver virksomhedens ejendom.
Nedrivning af bygninger i det omfang der ville være fradragsret  

 for omkostninger til drift og vedligeholdelse mv.
Dette gælder, selv om det  

 frigjorte areal agtes solgt, anvendt til boligbyggeri eller til andet formål,  

 for hvilket der ikke er fradragsret.
 Der er derimod ikke fradragsret for omkostninger til eventuel  

 efterfølgende byggemodning i ovennævnte tilfælde.
 Omklædnings- og baderum for personalet.
 Parkeringsplads, se afsnittet »Afgørelser«.
 Personale- og kundeblade, som udgives af virksomheden.
 Reklameartikler af ringe værdi, der udleveres gratis til  

 virksomhedens kunder.
Som reklameartikler anses varer til en indkøbs- eller fremstillingspris på  

 højst 100 kr, excl moms, som en virksomhed vederlagsfrit udleverer til sine  

 kunder eller potentielle kunder.
Varerne skal på en iøjnefaldende måde være  

 forsynet med virksomhedens navn eller logo, således at de af den grund må  

 antages at have mistet betydningen som handelsobjekter Før 1 januar 1986 var beløbsgrænsen for disse reklameartikler 50 kr, excl  

 moms.
Momsnævnet har truffet afgørelse om, at vin i sædvanlige flasker, som er  

 påsat en etiket påtrykt selskabets navn og bestemt til gratis udlevering til  

 selskabets kunder,  ikke kan anses som reklameartikler, men er  

 repræsentation eller gaver.
Nævnet lagde vægt på, at der er tale om typiske  

 repræsentationsydelser beregnet til konsumption.
 Se også afsnittet »Ingen fradragsret - særlige indkøb - punkt e:  

 Repræsentation og gaver«.
 Reklametryksager mv til brug i forbindelse med sælger- eller  

 forbrugerkonkurrencer.
 Revisionshonorarer, se også afsnittet »Afgørelser«.
 Sikkerhedsudstyr, herunder brandslukningsudstyr, inventar og  

 instrumenter til skadestuer samt forbindsstoffer.
 Sportsbeklædning (bluser, trøjer, træningsdragter o lign) - samt  

 eventuel betaling for vask og reparation af dette - som i reklameøjemed er  

 forsynet med virksomhedens navn eller mærke, og som udleveres gratis til  

 sportsforeninger eller andre sportsudøvere.
 Sportsbeklædning, som virksomheden udleverer til eget personale, såfremt  

 sportsbeklædningen fortsat tilhører virksomheden.
Sportsbeklædning, som en importør/forhandler af de omhandlede varer  

 vederlagsfrit tilsvarende leverer til en sportsorganisation mod, at denne til  

 gengæld forpligter sig til i en vis periode ikke at anvende tilsvarende  

 beklædning af andre fabrikater.
Beklædningen behøver ikke at være forsynet  

 med anden reklame end det for det pågældende fabrikat almindelige varemærke.
Svømmebassiner i momspligtige virksomheder, fx hoteller,  

 feriecentre og campingpladser, når gæsterne har fri adgang til at benytte  

 faciliteterne.
Såfremt der opkræves særskilt betaling, kan omkostningerne  

 vedrørende anlæg, drift og vedligeholdelse ikke medregnes til den indgående  

 moms, idet der herefter sker afsætning af en ydelse, der er undtaget fra  

 momspligten, jf kap AFGIFTSPLIGT.
 TV- og videoapparater indkøbt til danske fiskerfartøjer, der  

 anvendes til erhvervsmæssigt fiskeri.
 Ugeblade og tidsskrifter til fremlæggelse i virksomheden som led i  

 kundeservice, fx i frisørsaloner.
 Varer af ringe værdi (indkøbs- eller fremstillingspris på højst  

 100 kr, excl moms), der udleveres gratis til kundekredsen i forbindelse med  

 salgskampagner (fx benzinforhandleres udlevering af appelsindrikke i  

 engangsemballage med reklamepåtryk), eller i forbindelse med kunde- og  

 servicekurser mv (fx lightere, lommeknive og visitkortmapper).
 Se også afsnittet »Ingen fradragsret« (Gaver).
Vareprøver.
En opskriftskassette med tilhørende skillekort samt et  

 antal spisekort (madopskrifter), som virksomheden gratis i forbindelse med  

 reklamefremstød sender til kundeemner, der har reflekteret på en adresseløs  

 forsendelse, som virksomheden har udsendt, er anset som en vareprøve.
 Veje, der udelukkende anvendes ved færdsel til og fra en  

 landbrugsejendoms jorder, samt veje, der udelukkende benyttes som  

 tilkørselsveje til en landbrugsvirksomheds driftsbygninger.
Ædelmetaller og ædelstene mv, hvis virksomheden driver almindelig  

 handel med sådanne varer.
Se også afsnittet »Afgørelser«.
Ægte tæpper, dog kun i visse tilfælde.
Se afsnittet  

 »Afgørelser«.
Delvis fradragsret Efter lovens § 16, stk 2, kan ministeren for skatter og afgifter fastsætte  

 regler, hvorefter der til den indgående moms kan medregnes nærmere fastsatte  

 andele af momsen på indkøb mv, som ikke udelukkende vedrører omsætningen af  

 varer og momspligtige ydelser.
 Sådanne bestemmelser er fastsat i Skatteministeriets bekendtgørelse om  

 delvis fradragsret for merværdiafgift, jf kap 2.
Bestemmelserne giver i princippet virksomhederne mulighed for fradragsret  

 i samme omfang, som »anvendelsen« af indkøbet vedrører  

 virksomhedens momspligtige aktiviteter.
Reglerne om delvis fradragsret er  

 således kun rele vante, når et givet indkøb i et vist omfang, men ikke fuldt ud, vedrører  

 virksomhedens momspligtige aktiviteter og ikke er omfattet af lovens § 16,  

 stk 3.
Der er dog i bekendtgørelsen fastsat særlige regler for indkøb mv af fx  

 vare- og lastmotorkøretøjer.
Disse regler må betragtes som  

 forenklingsforanstaltninger, hvilket indebærer, at fradragsretten for sådanne  

 indkøb ikke behøver at stå i forhold til den faktiske anvendelse.
 Ved opgørelse af delvis fradragsret anvendes forskellige fremgangsmåder,  

 der retter sig efter anvendelsen samt arten af det pågældende indkøb.
Der må herefter skelnes mellem - indkøb til blandet anvendelse i virksomheder der har såvel  

 momspligtige som momsfri aktiviteter - indkøb til delvis privat anvendelse - indkøb af fast ejendom - dvs opførelse, ombygning, reparation og  

 vedligeholdelse - indkøb af motorkøretøjer (vare- og lastmotorkøretøjer indtil 3  

 tons totalvægt samt rutebiler og turistbusser).
Blandet anvendelse Almindelige regler Ved blandet anvendelse forstås, at det pågældende indkøb anvendes såvel i  

 forbindelse med den registreringspligtige del som den ikke  

 registreringspligtige del af virksomheden, dvs at indkøbet udelukkende  

 anvendes erhvervsmæssigt. (Hvis indkøbet tillige anvendes privat, se  

 afsnittet »Privat anvendelse mv«).
 Momsen af indkøb til blandet anvendelse kan efter bekendtgørelsens § 1,  

 stk 3, medregnes til den indgående moms med den andel, der svarer til  

 forholdet mellem omsætningen (excl moms) af varer og momspligtige ydelser og  

 virksomhedens samlede omsætning (excl moms) i det pågældende regnskabsår.
 Ved omsætning af varer og momspligtige ydelser forstås den  

 omsætning, hvoraf der efter lovens § 11 skal beregnes moms, samt den  

 omsætning, der i henhold til lovens § 12, stk 1-3 (bl.a. eksport, reparation  

 og salg af visse skibe og fly, salg af aviser) kan holdes uden for den  

 momspligtige omsætning.
 Momsfri salg af personbiler mv efter lovens § 12, stk 4, samt hel eller  

 delvis overdragelse af virksomheden uden moms efter lovens § 12, stk 5, skal  

 således ikke påvirke fradragsretten.
 Ved samlet omsætning forstås omsætningen af varer og momspligtige  

 ydelser med tillæg af (anden) omsætning, hvoraf der ikke skal betales moms,  

 jf lovens §§ 2-4.
 Eksempel på beregning af delvis fradragsret:
a.
Momspligtig omsætning (excl moms) 500 000 kr b.
Eksportomsætning 100 000 kr c.
Momsfri omsætning 400 000 kr ------------ Samlet omsætning 1 000 000 kr Fradragsretten for indkøb til blandet anvendelse vil i denne virksomhed  

 således udgøre:
 Som eksempler på virksomheder mv, hvor der som oftest vil skulle ske  

 beregning af delvis fradragsret, kan nævnes advokater, bedemænd,  

 ejendomsmæglere, flyveskoler, køreskoler og rutebilvognmænd.
Opgørelse af omsætningsbeløb Det er som hovedregel virksomhedens samlede indtægter, der skal medregnes  

 ved opgørelsen af den samlede omsætning til brug for beregningen af delvis  

 fradragsret for indgående moms, men der er dog mulighed for at holde visse  

 indtægter uden for opgørelsen.
I det følgende er der nærmere gjort rede for  

 retningslinierne herfor:
1. Renter Virksomheder, der ikke driver finansieringsvirksomhed mv sideløbende med  

 de momspligtige aktiviteter, kan holde renter, kursavancer/kurstab og evt  

 andre indtægter ved pengetransaktioner uden for den samlede omsætning,  

 såfremt disse aktiviteter kan siges at være af helt underordnet betydning  

 eller direkte afledt af virksomhedens momspligtige aktiviteter.
Reglerne skal ses på baggrund af artikel 19, stk 1, i 6. momsdirektiv,  

 hvoraf fremgår, at pro ratasatsen (fradragsprocenten) fremkommer ved, at der  

 opstilles en brøk, som - i tælleren har den samlede størrelse af den årlige omsætning uden moms i  

 forbindelse med transaktioner, for hvilke der er fradragsret - i nævneren har den samlede størrelse af den årlige omsætning uden moms i  

 forbindelse med de transaktioner, som er opført i tælleren, samt i  

 forbindelse med transaktioner, for hvilke der ikke er fradragsret.
Artikel 19, stk 2, indeholder et fortolkningsbidrag til afgørelsen af  

 spørgsmålet om renteindtægters medregning i den samlede omsætning.
Det  

 fremgår af denne bestemmelse, at der ved opgørelsen af den samlede omsætning  

 ses bort fra omsætning, som hidrører fra - transaktioner, som er omhandlet i artikel 13, punkt B, litra d (en række  

 transaktioner vedrørende långivning, sikkerhedsstillelse, anbringelse af  

 midler, omveksling af valuta mv), når der er tale om bitransaktioner - bitransaktioner vedrørende fast ejendom og finansielle spørgsmål.
 Momsnævnet har i et par tilfælde behandlet spørgsmålet om renters  

 indvirkning på fradragsretten.
 Eksempel 1:
Et selskab importerer lastbiler.
Bilerne sælges dels til andre  

 autoforhandlere, dels til vognmænd m fl fra selskabets egen detailafdeling.  

 Selskabet har desuden værksted for reparation og klargøring af lastbiler samt  

 salg af reservedele og - i mindre omfang - leasing.
 Udover disse aktiviteter driver selskabet også finansieringsvirksomhed med  

 diskontering af købekontrakter, idet autoforhandlere, der køber lastbiler hos  

 selskabet, ved videresalget af bilerne til forbruger kan få finansieret den  

 afbetalingskontrakt, der oprettes mellem forhandleren og forbrugere.  

 Kontrakterne overdrages i de fleste tilfælde selskabet til eje.
Selskabet refinansierer købekontrakten hos dets bankforbindelse, og  

 kontrakterne overdrages banken som sikkerhed for det oprettede lån.
Banken  

 modtager herefter indbetalingerne på kontrakterne og sender hver måned  

 selskabet en liste, hvoraf fremgår, hvilke afdrag der er indgået, og hvilke  

 kontrakter der er nødlidende.
 Selskabet sender rykkerskrivelse vedrørende de nødlidende kontrakter og  

 iværksætter i givet fald incasso mod køberen.
Nævnet traf afgørelse om, at en virksomhed i momsmæssig henseende  

 sideløbende udøver finansieringsvirksomhed, når virksomheden får  

 tiltransporteret fremmede fordringer.
Med fremmede fordringer menes  

 fordringer hidrørende fra kontrakter, som virksomheden ikke selv har indgået  

 med kunden.
Renteindtægter fra disse fordringer kan under ingen  

 omstændigheder opfattes som værende afledt af momspligtige aktiviteter og vil  

 derfor altid beskære en virksomheds fulde fradragsret.
 Nævnet traf som følge heraf afgørelse om, at selskabet ikke kan indrømmes  

 fuld fradragsret.
 Eksempel 2:
Et selskabs aktiviteter består af momspligtig leasingvirksomhed og momsfri  

 udlejning af en beboelsesejendom.
Selskabets overskud fra disse aktiviteter  

 dækker kun delvis de samlede udgifter til gager og driftsomkostninger.
De  

 væsentligste indtægter i selskabet er renteindtægter og kursgevinster fra  

 sælgerpantebreve samt renteindtægter fra overskudslikviditet.
Selskabet  

 driver ikke  finansieringsvirksomhed.
Selskabet har taget fuld fradragsret for momsen af indkøb, og  

 momstilsvaret har konstant været negativt, også når der ses bort fra moms af  

 indkøbt leasingudstyr.
Når selskabets renteindtægter medregnes i den samlede  

 omsætning, bliver fradragsretten mindre end 10 %.
Nævnet traf afgørelse om, at selskabet på grund af udlejningsejendommen  

 ikke har fuld fradragsret for fællesomkostningerne.
Nævnet fandt derimod, at  

 der  ikke er hjemmel til at lade en virksomheds finansielle indtægter  

 (renter og kursgevinster mv) begrænse selskabets delvise fradragsret.
Disse  

 indtægter skal derfor ikke medregnes ved opgørelsen af den delvise  

 fradragsret.
 I tilknytning til nævnsafgørelserne er opstillet efterfølgende  

 retningslinjer for behandlingen af renteindtægter mv ved opgørelse af den  

 samlede omsætning til brug ved beregningen af den delvise fradragsret:
A.
Renteindtægter fra tiltransporterede (fremmede) fordringer i form af  

 købe- og afbetalingskontrakter o lign skal altid medregnes i den samlede  

 omsætning.
 Det gælder, hvad enten fordringerne er overdraget til eje, til sikkerhed  

 eller til eje med samtidig aftale om regres.
 Det samme gælder renter mv fra virksomheder, der udlåner penge.
B.
Renteindtægter fra købe- og afbetalingskontrakter, som er indgået i  

 forbindelse med virksomhedens salg og udlejning af varer og momspligtige  

 ydelser (egenproduktion), kan altid - uanset renteindtægternes størrelse -  

 holdes uden for den samlede omsætning.
 Det betyder, at renteindtægter, som efter momslovens § 7, stk 3, kan  

 holdes uden for den momspligtige værdi, ikke skal påvirke virksomhedens  

 fradragsret.
C.
Renteindtægter fra indestående i pengeinstitutter mv samt renter og  

 kursgevinster fra obligationer, aktier, pantebreve o lign kan holdes uden for  

 den samlede omsætning i følgende omfang:
 - Virksomheder, der ikke driver finansieringsvirksomhed sideløbende med de  

 momspligtige aktiviteter, kan holde de omhandlede renteindtægter og  

 kursgevinster uden for den samlede omsætning.
 Det gælder fx renter fra pantebreve, som en ejendomsmægler, der også  

 driver ejendomshandel, har udstedt i forbindelse med salg af egne ejendomme.
- Virksomheder, der driver finansieringsvirksomhed sideløbende med de  

 momspligtige aktiviteter, kan holde renteindtægter og kursgevinster af nævnte  

 art uden for den samlede omsætning, hvis renteindtægterne mv ikke overstiger  

 10 % af omsætningen af varer og momspligtige ydelser.
Gør de det, skal  

 renteindtægterne mv som hovedregel medregnes i den samlede omsætning.
Hvis  

 der består et åbenbart misforhold mellem fradragsretten efter disse  

 retningslinier og de faktiske forhold i den pågældende virksomhed, kan  

 renteindtægterne mv dog holdes uden for den samlede omsætning, selv om disse  

 indtægter overstiger 10 %.
 Virksomheder, der er frivillig registreret, behandles i relation til  

 spørgsmålet om renteindtægters indvirkning på fradragsretten på samme måde  

 som registrerede virksomheder.
 En virksomhed, der er frivillig registreret for udlejning af fast ejendom,  

 og som desuden har renteindtægter mv fra obligationer, pantebreve, aktier mv,  

 skal således ikke medregne sådanne renteindtægter ved opgørelsen af den  

 samlede omsætning.
2. Salg af driftsmidler og fast ejendom Salg af større driftsmidler (maskiner, inventar mv med en salgspris over  

 50 000 kr) og fast ejendom, der har været anvendt i forbindelse med udøvelse  

 af momspligtige aktiviteter, skal ikke medregnes ved opgørelsen af den  

 delvise fradragsret.
Dette gælder også ved salg af en fast ejendom, der har  

 været anvendt til udlejning, for hvilken udlejeren har været frivilligt  

 registreret.
 Bitransaktioner vedrørende fast ejendom skal ifølge 6. momsdirektiv ikke  

 påvirke fradragsretten, se ovenfor under punkt 1. »Renter«.
 Ved salg af fast ejendom, der ikke har været anvendt til momspligtige  

 aktiviteter, må det derfor vurderes, om salget kan betragtes som en  

 bitransaktion.
 Ved bitransaktion forstås et salg, der er:
- af helt underordnet betydning, eller - direkte afledt af virksomhedens momspligtige aktiviteter, fx salg af en  

 fast ejendom, der er modtaget i bytte for momspligtige leverancer, eller - enkeltstående.
 Der skal således ikke ske reduktion af fradragsretten ved en  

 momsregistreret virksomheds enkeltstående salg af en fast ejendom, selv om  

 ejendommen ikke har været anvendt til momspligtige aktiviteter.
 Hvis der er tale om flere salg, må man se på salgsindtægterne fra  

 ejendomshandlerne i forhold til størrelsen af virksomhedens omsætning af  

 varer og momspligtige ydelser og på den tidsmæssige spredning mellem de  

 enkelte køb og salg.
Denne vurdering skal tjene til at fastslå, om køb og salg af ejendomme har  

 et sådant omfang, at det må karakteriseres som ejendomshandlervirksomhed.
I  

 så fald skal det totale ejendomssalg medregnes til den samlede omsætning ved  

 opgørelsen af den delvise fradragsret.
3. Andre tilfælde - Bestyrelseshonorarer mv Advokater m fl's bestyrelseshonorarer, der skattemæssigt anses som  

 B-indkomst, er momspligtige, og skal således medregnes i såvel omsætningen af  

 varer og momspligtige ydelser som den samlede omsætning.
 Bestyrelseshonorarer, der skattemæssigt anses som A-indkomst, er ikke  

 momspligtige, og skal således principielt medregnes i den samlede omsætning.  

 De omhandlede honorarer kan dog holdes uden for beregningen i det omfang, den  

 enkelte advokat kan godtgøre, at de med hvervet forbundne ydelser ikke  

 belaster advokatens kontorhold, fordi advokaten, fx som et led i  

 bestyrelsesarbejdet, udfører sådanne hverv på hvervgiverens kontor.
 Tilsvarende retningslinier kan anvendes for andre lignende faste  

 honorarer, fx som medhjælper for anklagemyndigheden eller som sekretær,  

 forretningsfører eller direktør for legater, fonds, stiftelser,  

 organisationer og selskaber, samt for lønindtægter, der er indtjent i  

 egentlige lønmodtagerforhold.
- Provision mv Virksomheder, der udøver formidling, og som alene skal betale moms af  

 provision mv for formidlingen, fx udlejningsbureauer, ejendomsmæglere og  

 visse kunsthandlere, skal i omsætningsbeløbene alene medregne provision mv  

 for disse ydelser.
Salgsprisen for den leverance, der er formidlet, kan  

 således ikke medregnes i omsætningsbeløbene.
- Rutebilvirksomheder Honorarer, som rutebilvirksomheder modtager som betaling for udført kørsel  

 mv for et amtskommunalt trafikselskab, skal medregnes i rutebilvirksomhedens  

 samlede omsætning.
Den del af betalingen, der vedrører fragt mv, skal  

 medregnes i rutebilvirksomhedens momspligtige omsætning.
- Tilskud Tilskud, hvoraf der skal betales moms, skal medregnes i  

 omsætningsbeløbene.
 Tilskud, hvoraf der ikke skal betales moms, fordi virksomheden ikke  

 præsterer nogen modydelse - hverken direkte eller indirekte - skal ikke  

 medregnes i den samlede omsætning.
 Den momsmæssige stilling for tilskud er nærmere beskrevet i kap VÆRDI.
- Totalisator Omsætningen fra spil på totalisator i forbindelse med væddeløb skal  

 medregnes til den samlede omsætning.
Der er ingen modregningsret for  

 statsafgift og udbetalte gevinster - Udlæg Udlæg, der i overensstemmelse med reglerne i kap VÆRDI er holdt uden for  

 momsberegningen, kan ikke medregnes i omsætningsbeløbene.
Foreløbig opgørelse af fradragsretten Efter bekendtgørelsens § 1, stk 4, kan der ved beregningen af  

 momstilsvaret for den enkelte momsperiode foretages en foreløbig opgørelse af  

 den del af momsen på virksomhedens indkøb, der kan medregnes til den  

 indgående moms.
Denne opgørelse foretages på grundlag af omsætningen i det  

 foregående regnskabsår.
Efter regnskabsårets udløb foretages endelig  

 regulering af momstilsvaret.
 For nyetablerede virksomheder sker den foreløbige opgørelse i det første  

 regnskabsår på grundlag af omsætningen i de enkelte momsperioder.
Privat anvendelse mv Almindelige regler Efter § 2, stk 1, i bekendtgørelsen om delvis fradragsret kan moms af  

 varer og ydelser, der indkøbes af en registreret virksomhed til anvendelse  

 såvel i virksomheden som til privat brug eller til andet formål, der ikke  

 vedrører virksomheden, medregnes til den indgående moms med den andel, som  

 skønsmæssigt vedrører den registrerede virksomhed.
Der kan i sagens natur ikke fastsættes regler for, hvorledes et sådant  

 skøn bør udøves, hvilket indebærer, at der ofte vil kunne opstå diskussion om  

 rigtigheden af den af virksomheden foretagne skønsmæssige fordeling af momsen  

 vedrørende indkøb til ovennævnte anvendelse.
På denne baggrund - og for at  

 sikre en vis ensartethed - er der i bekendtgørelsens § 2, stk 2, fastsat  

 følgende:
- Ved toldvæsenets vurdering af, om den skønsmæssige fordeling af momsen  

 på virksomheden og på indehaverens private forbrug er foretaget på  

 rimelig måde, vil den fordeling, som er godkendt af den pågældende  

 ligningsmyndighed, normalt blive lagt til grund.
Hvis der ikke ved  

 skatteansættelsen er foretaget særskilt fordeling af udgifter til de  

 omhandlede varer og ydelser, kan en af ligningsmyndigheden normalt anvendt  

 fordeling lægges til grund.
 Som typiske eksempler på indkøb til delvis privat anvendelse kan nævnes  

 telefon, elektricitet og brændsel.
 Fordelingen af momsen efter et skøn foretages også i tilfælde, hvor  

 indkøbet er til brug for såvel virksomheden som andre formål, der ikke  

 vedrører virksomhedens momspligtige aktiviteter, eller for hvilke der ikke er  

 fradragsret efter lovens § 16, stk 3. Det drejer sig om situationer, hvor der  

 ikke er knyttet nogen almindelig omsætning til det pågældende  

 ikke-fradragsberettigede formål.
 Som eksempler herpå kan nævnes:
 - Turistkontorers brochurer.
 Brochurer, der udleveres gratis af et turistkontor til turister m fl.  

 Brochuren indeholder beskrivelser af egnen og dens seværdigheder mv og  

 oplysning om, at turistkontoret formidler udlejning af ferieboliger.
Brochuren vedrører således både turistkontorets momspligtige  

 formidlingsvirksomhed og turistkontorets oplysningsvirksomhed, for hvilken  

 der ikke forekommer nogen omsætning, og som i øvrigt er undtaget fra  

 momspligten.
Den betalte moms ved indkøb af sådanne brochurer må herefter  

 fordeles efter et skøn.
Fordelingen kan foretages på grundlag af den anvendte  

 spalteplads til de nævnte aktiviteter.
 - Olieindkøb.
 En virksomhed indkøber olie, hvoraf en del anvendes til opvarmning af  

 funktionærboliger, der ligger i tilknytning til virksomheden, og for hvilke  

 virksomheden ikke har fradragsret, jf lovens § 16, stk 3. Ved fordelingen af  

 momsen kan den af virksomheden opkrævede betaling lægges til grund, såfremt  

 denne mindst svarer til det beløb, som ligningsmyndigheden anvender ved  

 skatteansættelsen af den pågældende funktionær/bestyrer.
 - Omrejsende tivolier.
 Omrejsende tivolier afholder i forbindelse med byfester o lign (ofte  

 velgørende arrangementer) udgifter, der kommer både tivoli og arrangør til  

 gode.
 Det drejer sig om udgifter til fx leje af telte, scene og toiletvogne samt  

 udgifter til reklame, fyrværkeri og underholdning.
For at sikre et ensartet skøn er fradragsretten fastsat til 75 % for disse  

 udgifter.
Alternativt kan der tages fuldt fradrag, hvis minimum 25 % af  

 udgiften viderefaktureres med moms til festarrangøren.
Som eksempel på en situation, hvor ikke blot den skattemæssige fordeling  

 kan bruges som grundlag for opgørelse af fradragsretten kan nævnes en  

 registreret rutebilvognmands abonnement på telefon, der anvendes såvel  

 erhvervsmæssigt (momsfri personbefordring og momspligtig fragt mv) som  

 privat.
Fradragsretten opgøres i dette tilfælde ved først at reducere  

 telefonudgiften med den (skattemæssigt ansatte) private andel, hvorefter  

 momsen af den erhvervsmæssige andel fordeles på grundlag af virksomhedens  

 omsætningstal, jf reglerne herom i afsnittet »Blandet anvendelse«.
Tilkørselsveje Efter bekendtgørelsens § 2, stk 3, kan moms vedrørende vedligeholdelse af  

 veje, der benyttes ved tilkørsel såvel til en registreret  

 landbrugsvirksomheds beboelsesbygninger som til virksomhedens  

 driftsbygninger, medregnes til den indgående moms med to trediedele.
 Reglen gælder således principielt kun landbrugsvirksomheder, men der vil  

 ikke være noget til hinder for, at man vedrørende andre virksomheders  

 tilkørselsveje udøver et tilsvarende skøn, jf bekendtgørelsens § 4.
Medarbejdertelefoner Efter bekendtgørelsens § 2, stk 4, kan moms vedrørende anskaffelse og  

 drift af telefoner, som anbringes hos en registreret virksomheds medarbejdere  

 med henblik på benyttelse i virksomhedens tjeneste, medregnes til den  

 indgående moms med halvdelen, såfremt telefonselskabets regninger er  

 stilet til og betales af virksomheden.
 I tilfælde, hvor virksomheden bagefter opkræver en del af regningsbeløbet  

 hos medarbejderne, kan fradraget dog ikke overstige momsen af den af  

 virksomheden faktisk afholdte udgift.
Fast ejendom Opførelse af bygninger Bekendtgørelsen om delvis fradragsret (§ 3, stk 1 og 2), indeholder  

 bestemmelser om, hvorledes momsen vedrørende opførelse af bygninger -  

 herunder tilbygninger - kan fordeles i de tilfælde, hvor bygningen foruden  

 lokaler for den registrerede virksomhed tillige omfatter andre lokaler.
Herefter kan virksomheden til den indgående moms medregne den del af den  

 samlede moms på bygninger, som svarer til - forholdet mellem de byggeomkostninger, der skønnes at vedrøre de  

 fradragsberettigede lokaler, og de samlede byggeomkostninger.
Såfremt lokalerne til de forskellige anvendelser er af samme  

 standard, kan beregningen af den fradragsberettigede andel af momsen  

 foretages på grundlag af - forholdet mellem etagearealet af de fradragsberettigede lokaler og  

 bygningens samlede etageareal.
Etagearealet af lokaler med skrå vægge i tagetager opgøres i  

 overensstemmelse med bygningsreglementet af 1982 på grundlag af en frihøjde  

 på 1,50 m målt fra gulvplan til ydersiden af tagbeklædningen.
Skunkvæggenes  

 placering har således ikke indflydelse på beregningen af arealet.
Til virksomhedens lokaler henregnes i henhold til bekendtgørelsens § 3,  

 stk 2, ikke - lokaler, der anvendes som bolig for virksomhedens indehaver eller  

 personale, uanset om lokalerne tillige anvendes i den pågældendes erhverv.  

 Bestemmelsen må anses som en uddybning af lovens § 16, stk 3, punkt b,  

 hvorefter der ikke er fradragsret for moms vedrørende anskaffelse og drift af  

 bolig for virksomhedens indehaver eller personale.
Se også afsnittet  

 »Ingen fradragsret«.
 - lokaler, der anvendes til udlejning, medmindre udlejningen er  

 omfattet af bestemmelserne om frivillig registrering, jf bekendtgørelse om  

 frivillig registrering for udlejning af fast ejendom.
Reparation og vedligeholdelse mv af bygninger Bekendtgørelsen om delvis fradragsret (§ 3, stk 3 og 4) indeholder  

 bestemmelser om fradragsret for moms af ombygnings-, reparations og  

 vedligeholdelsesarbejder i bygninger, der indeholder såvel  

 fradragsberettigede som ikke-fradragsberettigede lokaler.
 Herefter gælder følgende:
Moms af ovennævnte arbejder kan medregnes til den indgående moms i det  

 omfang, arbejdet direkte vedrører virksomhedens fradragsberettigede  

 lokaler.
Det er en betingelse herfor, at leverandøren i sin faktura har  

 foretaget en opdeling af prisen for det udførte arbejde.
Moms af ovennævnte arbejder, som ikke direkte kan henføres til  

 bygningens enkelte lokaler, fx udvendig vedligeholdelse, reparation eller  

 udskiftning af bygningens varmeanlæg eller andre fællesinstallationer, kan  

 medregnes til den indgående moms med en andel, som svarer til - forholdet mellem etagearealet af de fradragsberettigede lokaler og  

 bygningens samlede etageareal.
Lokaler mv, der bruges blandet Såfremt en virksomheds lokaler anvendes såvel i forbindelse med  

 virksomhedens omsætning af varer og momspligtige ydelser som i forbindelse  

 med virksomhedens omsætning af momsfri ydelser (herunder eventuel omsætning  

 af varer/ydelser, for hvilke virksomheden efter lovens §§ 3 og 4 er fritaget  

 for at betale moms), må beregning af den fradragsberettigede andel af momsen  

 vedrørende sådanne lokaler foretages på grundlag af et skøn.
 Ved opførelse, ombygning, reparation eller vedligeholdelse af bygninger,  

 der indeholder lokaler til forskellige anvendelser, foretages fordelingen af  

 den samlede moms vedrørende arbejdet først efter de i foranstående afsnit  

 beskrevne regler om beregning af fradrag for indgående moms ved opførelse mv  

 af bygninger.
Hvis virksomheden anvender nogle af disse lokaler blandet, må virksomheden  

 foretage en fordeling af den beregnede moms, som vedrører disse lokaler.  

 Fordelingen må som nævnt foretages på grundlag af et skøn.
Tilsvarende  

 gælder eventuelt hele bygninger, der anvendes blandet, dvs hvor de enkelte  

 lokaler ikke kan henføres udelukkende til virksomhedens momsfri, respektive  

 momspligtige aktiviteter.
 Den skønsmæssige fordeling af momsen vedrørende lokaler mv til blandet  

 anvendelse vil normalt kunne foretages på grundlag af  

omsætningsfordelingen, jf afsnittet »Blandet anvendelse«.  

 Som eksempel herpå kan nævnes vedligeholdelse af lokaler i en  

 advokatvirksomhed, der har omsætning af såvel momspligtige som momsfrie  

 ydelser.
 Det er dog en forudsætning for at anvende omsætningstallene som grundlag  

 for den skønsmæssige fordeling, at dette ikke medfører, at virksomheden  

 herved opnår en fradragsret, som står i åbenbar misforhold til den faktiske  

 anvendelse.
 Fradraget vedrørede drift af lokaler i forsamlingshuse, idrætshaller m fl,  

 der helt eller delvis finansieres ved tilskud fra det offentlige m fl eller  

 anvendes til formål, som ikke vedrører forsamlingshuset m fl, skal opgøres på  

 grundlag af et skøn over den faktiske anvendelse af lokalerne.
 Ovennævnte regler om fradrag for indgående moms vedrørende lokaler mv til  

 blandet brug anvendes ikke i følgende tilfælde:
 For restaurationer, hoteller, forsamlingshuse, idrætshaller o lign  

  gælder følgende:
Hvis virksomhedens momsfri omsætning ved udlejning af selskabslokaler,  

 mødelokaler o lign højst udgør 2% af virksomhedens samlede årlige omsætning,  

 excl moms, og hvis den momsfri lokaleleje ved eventuel udlejning til møde- og  

 kursesarrangementer højst har udgjort 5% af den samlede betaling, excl moms,  

 for det enkelte arrangement, skal der ikke ske reduktion af virksomhedens  

 (fulde) fradragsret for købsmomsen.
Se kap AFGIFTSPLIGT (Udlejning af  

 selskabslokaler o lign.).
 Hvis virksomheden kan dokumentere, at værdien af lokalelejen indgår i det  

 samlede arrangement med mere end 5%, kan en større andel af den samlede  

 betaling holdes uden for momsberegning, men så skal virksomhedens fradragsret  

 begrænses efter de almindelige regler om beregning af delvis fradragsret i  

 forbindelse med fast ejendom.
Hvis den momsfri omsætning ved lokaleudlejning ved regnskabsårets udløb  

 har oversteget 2% af den samlede omsætning, kan virksomheden vælge enten at  

 betale salgsmoms af den overskydende del af den momsfri omsætning eller at  

 reducere købsmomsen efter de almindelige regler om delvis fradragsret.
Hvis  

 virksomheden vælger at reducere købsmomsen, skal den samlede momsfri  

 omsætning medregnes ved beregning af den delvis fradragsret, dvs der skal  

 også ske reduktion vedrørende de første 2%.
Idrætshaller.
Ved lejlighedsvis anvendelse af idrætshaller  

 til momspligtige arrangementet, fx koncerter, udstillinger etc., kan der  

 indrømmes delvis fradragsret for moms vedrørende opførelse, drift og  

 vedligeholdelse af hallerne.
Fradragsprocenten må fastsættes i hvert enkelt  

 tilfælde, idet bl a følgende forhold må tages i betragtning:
- tidsforbruget til momsfri og momspligtige arrangementer - omkostningsfordeling, hvorved bemærkes, at momspligtige aktiviteter ofte  

 slider mere på bygningen og lægger beslag på en større del af  

 driftsomkostningerne end de momsfri aktiviteter.
 - omsætningen, som ofte vil være særlig stor i forbindelse med  

 momspligtige aktiviteter.
Udlejning af reklameplads i idrætshaller giver alene adgang til  

 fradrag for indgående moms af de omkostninger, der direkte vedrører  

 reklameydelsen.
Til disse omkostninger henregnes ikke  udgifter  

 vedrørende opførelse, drift og vedligeholdelse af hallen.
Lokaler, der anvendes som bolig for virksomhedens indehaver eller  

 personale, kan ikke anses som lokaler til blandet anvendelse, selv om  

 lokalerne tillige anvendes i den pågældendes erhverv.
Dette gælder også  

 almindelige carporte eller garager, der er opført i tilknytning til  

 beboelsen.
Se også afsnittet »Ingen fradragsret«.
Anden fast ejendom end bygninger Moms vedrørende anlæg, reparation og vedligeholdelse mv af anden fast  

 ejendom end bygninger, fx grunde og havne, medregnes til den indgående moms  

 efter de almindelige regler, jf § 4 i bekendtgørelsen om delvis fradragsret.
Motorkøretøjer Motorkøretøjer generelt Moms vedrørende anskaffelse eller leje samt drift og vedligeholdelse af  

 motorkøretøjer i registrerede virksomheder kan - med nedennævnte undtagelser  

 - medregnes til den indgående moms efter de almindelige regler om  

 fradragsret.
Det vil sige at der med de begrænsninger, der følger af lovens § 16, stk  

 3, jf stk 6, (personmotorkøretøjer, der er indrettet til befordring af ikke  

 mere end 9 personer, incl fører), er - fuld fradragsret for moms vedrørende motorkøretøjer, der  

udelukkende anvendes i forbindelse med virksomhedens omsætning af  

 varer og momspligtige ydelser, og - delvis fradragsret for moms vedrørende motorkøretøjer, som  

ikke udelukkende anvendes i forbindelse med en virksomheds omsætning  

 af varer og momspligtige ydelser, men tillige til kørsel vedrørende  

 virksomhedens eventuelle omsætning af momsfri ydelser (blandet anvendelse)  

 eller til indehaverens eller personalets private kørsel, herunder kørsel  

 mellem virksomheden og den pågældende brugers bopæl (privat anvendelse mv).
 For vare- og lastmotorkøretøjer med tilladt totalvægt ikke over 3  

 tons, gælder nedenstående særlige regler, når køretøjerne ikke udelukkende  

 anvendes i forbindelse med virksomhedens omsætning af varer og momspligtige  

 ydelser.
Last- og varemotorkøretøjer (max 3 tons) Reglerne om fradragsret for varevogne og små lastvogne er udarbejdet på  

 grundlag af momslovens § 16, stk 1 og 2, og § 5, stk 1, i bekendtgørelsen om  

 delvis fradragsret for merværdiafgift.
 § 5,  stk 1, i bekendtgørelsen fastsætter, at moms,  

 der vedrører anskaffelse af vare- og lastvogne med tilladt totalvægt ikke  

 over 3 tons, ikke kan medregnes til den indgående moms, medmindre køretøjet  

 udelukkende anvendes i forbindelse med virksomhedens afsætning af varer og  

 momspligtige ydelser.
 Hvis køretøjet udelukkende anvendes i forbindelse med virksomhedens  

 momspligtige aktiviteter, er der fuld fradrag for købsmomsen, jf momslovens §  

 16, stk. 1.
Ved afgørelsen af, om der kan gives fradragsret for moms ved anskaffelse  

 af de omhandlede vare- og lastvogne, må der foretages en nærmere vurdering af  

 den faktiske anvendelse.
Der må i denne forbindelse lægges vægt på, om - køretøjet benyttes til egentlig transport mellem virksomhedens faste  

 forretningssted og den private bopæl, - køretøjet benyttes til anden privat kørsel, herunder kørsel i  

 forbindelse med momsfri aktiviteter, - køretøjet benyttes til kørsel mellem bopæl og skiftende arbejdspladser, - der eksisterer en aftale mellem virksomheden og brugeren om benyttelsen  

 af køretøjet, - køretøjet er forsynet med værktøj eller lignende (montørvogne), eller  

 der er etableret et lager på medarbejderens bopæl med henblik på udkald til  

 reparationsarbejder og lignende, - virksomheden har fuld skattemæssig afskrivning på køretøjet, og - brugeren beskattes for benyttelse af køretøjet.
Kørsel mellem hjem og arbejdsplads anses i almindelighed ikke som en  

 kørsel, der vedrører virksomhedens momspligtige aktiviteter.
Denne regel er  

 dog lempet for så vidt angår kørsel mellem bopæl og skiftende arbejdspladser,  

 herunder lejlighedsvis kørsel til det faste forretningssted.
 Der henvises til afsnittet »Afgørelser« hvor konkrete tilfælde  

 er beskrevet.
Skiftende arbejdspladser Ved »skiftende arbejdspladser« forstås arbejde uden for  

 virksomhedens faste forretningssted.
Ved bedømmelsen af »skiftende  

 arbejdspladser« skal der ikke lægges vægt på arbejdsperiodens længde det  

 enkelte sted eller antallet af arbejdspladser, men derimod på den  

 kendsgerning, at der er tale om forskellige arbejdssteder uden for  

 virksomhedens faste registreringsadresse.
 Lejlighedsvis kørsel mellem bopæl og fast forretningssted for at supplere  

 køretøjets lager af værktøj, afhentning af arbejdssedler, tegninger og  

 lignende anses ikke for privat kørsel.
Kørsel mellem bopæl og virksomhedens faste forretningssted som led i en  

 vagtordning, hvor brugeren af køretøjet kan tilkaldes til reparation eller  

 lignende hos kunder uden for almindelig arbejdstid, anses heller ikke som  

 privat kørsel.
Der er som oftest tale om såkaldte »rullende  

 værksteder«, som anvendes i virksomhedens tjeneste uden for det faste  

 forretningssted (montørvogne o lign.), og hvor køretøjets placering ved  

 medarbejderens bopæl er begrundet i en rationel og effektiv drift.
Regulering af indgående moms Hvis der skal ske regulering af indgående moms, fordi køretøjet ikke  

 længere anvendes i forbindelse med virksomhedens omsætning af varer og  

 momspligtige ydelser, skal reglerne i bekendtgørelsen om regulering af  

 indgående merværdiafgift for investeringsgoder anvendes.
 Hvis der alene er tale om et konstateret enkeltstående tilfælde af privat  

 anvendelse af køretøjet, kan der efter omstændighederne ses bort fra krav om  

 regulering af den indgående moms.
Udlejningsvirksomheder Disse virksomheder har fuld fradragsret for momsen vedrørende anskaffelse  

 og drift af varevogne, der anvendes til udlejning.
Såfremt en sådan varevogn  

 tillige anvendes til andre formål, fx til indehaverens eller personalets  

 private kørsel, skal der betales moms efter reglerne om udtagelse af de af  

 virksomheden forhandlede ydelser til formål, for hvilke der ikke er  

 fradragsret.
 Såfremt de pågældende køretøjer ikke udelukkende anvendes i  

 forbindelse med virksomhedens omsætning af varer og momspligtige ydelser  

 (blandet anvendelse), men tillige til kørsel vedrørende virksomhedens  

 eventuelle omsætning af momsfri ydelser eller til indehaverens eller  

 personalets private kørsel, herunder kørsel mellem virksomheden og den  

 pågældende brugers private bopæl, eller til eventuelle andre formål, for  

 hvilke virksomheden ikke har fradragsret, gælder følgende regler, jf § 5 i  

 bekendtgørelsen om delvis fradragsret:
- Anskaffelse.
Momsen af købsprisen kan hverken helt eller delvis  

 medregnes til den indgående moms.
- Leje.
Momsen af lejen kan medregnes til den indgående moms med en  

 trediedel.
- Drift.
Momsen af indkøb vedrørende de pågældende køretøjers drift  

 kan fuldt ud medregnes til den indgående moms.
Dette gælder også  

 driftsomkostninger for lejede køretøjer.
 Det er dog en betingelse for fradragsretten for leje og drift af vare- og  

 lastvogne, der bruges blandet, at virksomhedens omsætning af varer og  

 momspligtige ydelser overstiger 10 000 kr årlig.
Rustvogne Ovennævnte regler vil kunne anvendes tilsvarende for rustvogne, der  

 er fritaget for registreringsafgift, og som foruden at anvendes til transport  

 af kister i direkte tilknytning til bisættelser også anvendes til transport  

 af blomster og kranse, urner o lign samt bårer og skamler.
Dette indebærer,  

 at moms ved anskaffelse af køretøjerne ikke kan medregnes til den indgående  

 moms, og at moms vedrørende køretøjernes drift fuldt ud kan medregnes.
Rutebiler og bybusser For rutebiler og bybusser, der er fritaget for registreringsafgift i  

 henhold til § 2, stk 1, nr 5, i loven om registreringsafgift af  

 motorkøretøjer mv, og som anvendes til godsbefordring eller udlejning af  

 reklameplads, kan momsen vedrørende anskaffelse eller leje samt drift af  

 køretøjerne delvis medregnes til den indgående moms efter de almindelige  

 regler for indkøb til blandet anvendelse.
Se kap SPEC AFG  

 »Busmoms«.
Andre regler, der knytter sig til fradragsretten for anskaffelse og  

 drift De foran nævnte bestemmelser finder anvendelse på køretøjer, der tilhører  

 eller lejes af den pågældende registrerede virksomhed eller dennes indehaver,  

 og som for så vidt angår indkøbte motorkøretøjer er indregistreret i  

 virksomhedens eller indehaverens navn (herunder motorkøretøjer, der er  

 indregistreret med en medarbejder som bruger). En registreret virksomhed har  

 således ingen fradragsret for motorkøretøjer, der er indregistreret i en  

 medarbejders navn.
En registreret virksomhed har dog fradragsret for momsen på indkøb til  

 driften af et motorkøretøj, som tilhører indehaverens ægtefælle og er  

 indregistreret i dennes navn.
Virksomheden har derimod ikke fradragsret for  

 momsen af køretøjets købspris, uanset om denne afskrives over virksomhedens  

 driftsregnskab.
 Reglerne om fradragsret for moms på indkøb til drift af køretøjer finder  

 anvendelse på alle arter indkøb, som er nært knyttet til køretøjets drift,  

 dvs også reparation og vedligeholdelse, herunder fx udskiftning af motor.
Anskaffelse mv af biltelefon anses ikke som en omkostning, der er knyttet  

 til køretøjet.
Moms af sådanne omkostninger kan således medregnes til den  

 indgående moms efter de almindelige regler.
 Moms vedrørende opførelse mv af almindelige carporte og garager til  

 virksomhedens person- og varemotorkøretøjer kan ikke medregnes til den  

 indgående moms, når carporten eller garagen er opført i tilknytning til  

 boligen.
Med hensyn til, om der skal betales moms ved salg eller udtagelse af  

 motorkøretøjer og om beregning af den momspligtige værdi, henvises til kap  

 OMSÆTNING og kap VÆRDI.
Der henvises endvidere til kap SPEC AFG, hvor der er  

 givet en samlet beskrivelse af de momsmæssige regler for motorkøretøjer.
Sektorisk opdeling Efter § 6 i bekendtgørelsen om delvis fradragsret kan toldvæsenet tillade  

 eller stille krav om, at den fradragsberettigede moms beregnes særskilt for  

 en eller flere af virksomhedens sektorer (sektorisk opdeling).
 Hensigten med bestemmelsen er at sikre, at fradragsretten kommer til at  

 stå i et rimeligt forhold til den faktiske anvendelse af de pågældende  

 indkøb.
 Der kan normalt ikke kræves eller gives tilladelse til sektorisk opdeling  

 med tilbagevirkende kraft.
Vognmandsvirksomheder Toldvæsenet vil kunne tillade/påbyde sektorisk opdeling af virksomheder  

 inden for vognmandsbranchen, specielt kombinerede rutebil- og  

 turistvognmandsvirksomheder.
 Der henvises til kap SPEC AFG »Busmoms«.
Andre virksomheder Spørgsmål om eventuel anvendelse af bestemmelserne om sektorisk opdeling i  

 andre virksomheder forelægges indtil videre for styrelsen med  

 distriktstoldkamrets indstilling, herunder oplysning om hvilken økonomisk  

 betydning, ændringen af fradragsretten vil få for virksomheden.
 Toldkamret vil dog i påkommende tilfælde kunne underrette virksomheden om,  

 at man agter at indstille til styrelsen, at der sker sektorisk opdeling af  

 virksomheden.
Sektorisk opdeling vil i givet fald alene kunne ske på grundlag af en  

 virksomheds aktivitetsområder.
En virksomhed vil således ikke kunne pålægges  

 sektorisk opdeling vedrørende indtægter hidrørende fra et bestemt  

 driftsmiddel.
Eksempelvis vil en privat jernbane, der udfører godstransport  

 med såvel egentlige godsvogne som kombinerede person/godsvogne, ikke kunne  

 pålægges at dele fragtindtægterne op på henholdsvis godsvogne og  

 person/godsvogne.
 Ved vurderingen af, om der skal ske sektorisk opdeling vil der i et vist  

 omfang blive lagt vægt på omfanget af den administrative byrde, der herved i  

 givet fald pålægges virksomheden.
 For så vidt angår køreskoler er der truffet afgørelse om, at der  

 indtil videre ikke skal stilles krav om sektorisk opdeling.
Spørgsmålet var rejst på baggrund af, at virksomheden - en kombineret  

 køreundervisnings-, turistvognmands- og udlejningsvirksomhed - som følge af  

 ganske små indtægter vedrørende udlejning af en bus blev berettiget til et  

 uforholdsmæssigt stort fradrag ved anskaffelse, service og vedligeholdelse af  

 bussen, idet ikke blot lejebeløbene, men også indtægterne fra den  

 momspligtige køreskolevirksomhed, hvortil bussen ikke blev anvendt, påvirkede  

 fradragsretten, som udgjorde ca 15 pct.
Ved eventuel sektorisk opdeling ville  

 fradragsretten blive ca 1 pct.
Distriktstoldkamrene må være opmærksom på, om undladelse af sektorisk  

 opdeling i ovennævnte virksomheder medfører momsmæssige fradrag i større  

 omfang.
Sager herom forelægges for styrelsen med henblik på eventuel ændring  

 af den trufne afgørelse.
Ingen fradragsret Indkøb, der ikke vedrører den registrerede virksomhed Ifølge lovens § 16, stk 1 og 2, kan moms på indkøb, der vedrører  

 virksomhedens omsætning af varer og momspligtige ydelser, herunder eksport  

 mv, helt eller delvis medregnes til den indgående moms.
Heraf følger, at der ikke er fradragsret på indkøb, som ikke  

 vedrører virksomhedens ovennævnte omsætning.
Der er således ingen fradragsret  

 på indkøb, der udelukkende vedrører eller er bestemt til - indehaverens eller personalets private brug eller - virksomhedens eventuelle omsætning af momsfri ydelser eller anden  

 omsætning, hvoraf der ikke skal betales moms, jf lovens §§ 2-4.
Særlige indkøb Ifølge lovens § 16, stk 3, punkt a-g, kan moms af følgende indkøb  

ikke medregnes til den indgående moms.
Dette gælder, selv om de  

 pågældende indkøb helt eller delvis ville kunne anses for at vedrøre den  

 registrerede virksomhed.
a.
Kost Der er ingen fradragsret ved indkøb af kost til virksomhedens indehaver og  

 personale.
b.
Bolig Der er ingen fradragsret ved anskaffelse og drift af bolig for  

 virksomhedens indehaver og personale.
 Bestemmelsen er uddybet i § 3, stk 2, pkt 1, i bekendtgørelsen om delvis  

 fradragsret, hvori det præciseres at lokaler, der anvendes som bolig for  

 virksomhedens indehaver og personale, ikke kan anses som virksomhedens  

 lokaler, uanset om lokalerne tillige anvendes i den pågældendes erhverv.
 Der er således ingen fradragsret for moms vedrørende  opførelse,  

 drift og vedligeholdelse af lokaler, der kan anses for at indgå som en  

del af selve boligen, herunder sædvanlige udenomsrum til beboelsen.  

 Dette gælder som nævnt, selv om lokalerne tillige anvendes i den pågældendes  

 erhverv, fx lokaler, der er indrettet som bryggers, fyrrum, pulterrum,  

 grovkøkken, kontor, tegnestue o lign samt almindelige carporte og garager,  

 som er opført i tilslutning til boligen.
 Sådanne lokaler vil kun kunne anses for udelukkende at være opført/anvendt  

 til virksomhedens brug - og dermed som fradragsberettigede - såfremt  

 lokalerne efter deres indretning og placering i forhold til den private  

 beboelse samt efter de konkrete omstændigheder i øvrigt i de enkelte tilfælde  

 (herunder fx omfanget og beliggenheden af virksomhedens eventuelle øvrige  

 erhvervslokaliteter) kan karakteriseres som en del af virksomhedens lokaler.
Ved afgørelse af, om der kan indrømmes fradragsret vedrørende lokaler i  

 den private bolig, må der lægges afgørende vægt på, at lokalerne er  

 adskilt fra boligen og beliggende på en sådan måde, at lokalerne ikke kan  

 anses for at indgå som en integreret del af boligen.
Lokalerne skal således  

 være adskilt fra boligen med fast skillevæg, evt forsynet med indgang fra  

 boligen.
Det vil i almindelighed ikke kunne kræves, at der er separat indgang  

 direkte til lokalerne udefra.
Hvis lokalerne er beliggende således, at man  

 skal passere disse for at få adgang til private beboelsesrum, må lokalerne  

 som en hovedregel anses for at indgå som en integreret del af boligen.
Såfremt ovennævnte betingelser er opfyldt, må der endvidere lægges vægt  

 på, - om anvendelse af lokalet er nødvendig for udøvelse af den  

 registreringspligtige aktivitet, - om lokalet - efter udstyr og indretning, herunder evt  

 omkostningsfordyrende faste installationer - fremtræder som et lokale, der  

 udelukkende skal anvendes erhvervsmæssigt.
Der vil som en hovedregel ikke  

 kunne indrømmes fradragsret for konferencerum, mødelokaler o lign, der er  

 beliggende i den private bolig.
- om de lokaler, der herefter indgår i boligen, med hensyn til størrelse,  

 art, indretning og udstyr svarer til en normal bolig for indehaveren og  

 dennes familie, og - om erhvervslokaler i virksomheder med ansat personale er godkendt af  

 bygningsmyndigheden/arbejdstilsynet til erhvervsformål.
 Endelig vil der i givet fald kunne lægges en vis vægt på, om der efter de  

 skattemæssige regler indrømmes nedsættelse af lejeværdien som følge af  

 lokalernes anvendelse til erhvervsformål.
Som eksempel på lokaler, for hvilke der er fradragsret, kan nævnes  

 opførelse mv af den del af et parcelhus, hvor der var indrettet kontorer til  

 brug for ejerens revisionsvirksomhed.
Der var etableret særskilt indgang til  

 denne del af huset, som tillige var forsynet med toiletfaciliteter til  

 personale og kunder.
Det var i det foreliggende tilfælde uden betydning, at  

 der var direkte forbindelse til den private bolig, som med hensyn til  

 størrelse, indretning og udstyr i øvrigt svarede til en normal bolig.
Der kan i visse tilfælde indrømmes delvis fradragsret ved opførelse mv af  

 en garage (evt benævnt »maskinhus«, »lagerbygning« o  

 lign) i tilslutning til eller i umiddelbar nærhed af boligen, når garagen  

 også skal anvendes af den momspligtige virksomhed.
Det er dog en betingelse,  

 at garagen efter størrelse og evt indretning utvivlsomt kan anses for at være  

 bestemt til andet end parkeringsplads til indehaverens personbil (herunder  

 almindelige varevogne, der ikke udelukkende anvendes erhvervsmæssigt),  

 hobbyrum eller andre private formål.
Anvendelse af bestemmelsen i lovens § 16, stk 3, pkt b, for lokaler  

 betyder, at der som nævnt ikke er fradragsret for omkostninger vedrørende  

 anskaffelse og drift af sådanne lokaler.
Som sådanne omkostninger anses  

 udgifter til opførelse, ombygning, reparation og vedligeholdelse samt som en  

 hovedregel også udgifter til lys, varme, rengøring, møblering mv.
Såfremt  

 særlige forhold eller praktiske hensyn taler herfor, kan denne hovedregel dog  

 fraviges.
Som eksempel herpå kan nævnes indkøb af møbler mv, der utvivlsomt  

 udelukkende er til brug for virksomheden (alm kontorinventar, tegneborde mv).  

 Endvidere kan nævnes indkøb af el og varme til brug for såvel virksomhedens  

 lokaler som den private beboelse, hvor den af ligningsmyndigheden godkendte  

 fordeling kan lægges til grund - også selv om der herved eventuelt er taget  

 hensyn til et lokale i boligen, for hvilken der efter ovenstående regler ikke  

 er fradragsret.
c.
Naturalaflønning Der er ingen fradragsret ved indkøb til brug ved naturalaflønning af  

 virksomhedens personale.
d.
Vuggestuer, fritidshjem, sommerhuse mv Der er ingen fradragsret ved anskaffelse og drift af vuggestuer,  

 børnehaver, fritidshjem, feriehjem, sommerhuse o lign for virksomhedens  

 personale.
 Hvis en virksomhed udlejer ferieboliger til personalet, således at der  

 skal betales moms af denne udlejning (udlejning af egentlige sommerhuse er  

 ikke momspligtig, jf lovens § 2, stk 3, punkt h), sættes bestemmelsen ud af  

 kraft, idet udlejningen vil blive anset som en selvstændig, erhvervsmæssig  

 aktivitet.
 Erhvervsvirksomheders udlejning/udlån uden avance af ferielejligheder uden  

 samtidig udlejning af andre faciliteter, fx cafeteria, anses almindeligvis  

 ikke som erhvervsmæssig virksomhed, jf kap AFGIFTSPLIGTEN.
e.
Repræsentation og gaver Der er ingen fradragsret for indkøb til repræsentation og gaver.
Bestemmelsen omfatter ikke indkøb til reklameformål eller vareprøver.
Der  

 er truffet en del afgørelser i spørgsmålet om afgrænsning mellem  

 reklame/vareprøver og gaver.
Der henvises til eksemplerne i dette afsnit samt  

 i afsnittet »Fuld fradragsret«.
 Se endvidere kap OMSÆTNING.
f.
Hotelophold Der er ingen fradragsret for hotelophold, herunder leje af hotelværelse mv  

 samt køb af mad- og drikkevarer.
g.
Personmotorkøretøjer 1. Generelt.
 Der er ingen fradragsret ved anskaffelse og drift af personmotorkøretøjer,  

 der er indrettet til befordring af ikke mere end 9 personer (indtil 1 januar  

 1990 mere end 10 personer).
Bestemmelsen omfatter ovennævnte personmotorkøretøjer, der er  

 indregistreret med hvide/sorte nummerplader.
Dvs motorkøretøjer, der i  

 henhold til registreringsafgiftsloven er berigtiget med fuld  

 registreringsafgift (alm personbiler), med nedsat registreringsafgift  

 (hyrevogne), eller som er fritaget for registreringsafgift (personbiler  

 tilhørende visse statsinstitutioner).
 Motorcykler (men ikke knallerter) anses som personmotorkøretøjer.
 For de motorkøretøjer, der er omfattet af bestemmelsen er der ingen  

 fradragsret for moms vedrørende anskaffelse og drift, herunder leje.
Dette gælder også hyrevogne, der anvendes i forbindelse med udlejning af  

 reklameplads eller til momspligtig transport (fx udbringning af varm mad til  

 pensionister), samt køretøjer, der benyttes til reklameplads for sponsorer.  

 Moms af de omkostninger, der er direkte forbundet med påmaling af  

 reklametekster mv vil dog kunne medregnes til den indgående moms 2. Racerkøretøjer.
Racerkøretøjer er ikke omfattet af bestemmelsen.
Som racerkøretøjer anses  

 køretøjer, der i original form er bygget og indrettet til racerkørsel (fx  

 formel-vogne), samt personbiler, der efter ombygning fremtræder som  

 udelukkende anvendelige til racerkørsel, og som ikke er indregistreret efter  

 færdselsloven.
Moms vedrørende anskaffelse, drift og ombygning mv af  

 racerkøretøjer vil således kunne medregnes til en registreret virksomheds  

 indgående moms i det omfang, de afholdte udgifter kan anses for at vedrøre  

 virksomhedens omsætning af varer og momspligtige ydelser.
 Der er indrømmet en virksomhed fuld fradragsret for moms i forbindelse med  

 anskaffelse og drift af en racerbil på betingelse af, at køretøjet  

 udelukkende anvendes erhvervsmæssigt, og at de præmier, der vindes i løbene,  

 medregnes til den momspligtige omsætning.
3. Gokarts Se afsnittet »Afgørelser«.
 4. Varevogne, omregistrering.
Hvis en varevogn ved omregistrering er blevet indregistreret som  

 personmotorkøretøj på hvide nummerplader og afgiftsberigtiget med fuld  

 afgift, kan momsen af driftsudgifterne dog medregnes til virksomhedens  

 indgående moms på betingelse af, at køretøjet er indrettet som varevogn og  

 anvendes som sådan i virksomheden.
Det betyder, at der i disse tilfælde også  

 er fradragsret, selv om køretøjet med hensyn til vægtafgift, periodiske syn  

 mv anses som et personmotorkøretøj.
Der er således fradragsret efter de for  

 last- og varevogne (max 3 tons) gældende regler, jf side 21.
 5. Telefonselskabers køretøjer.
Særligt indrettede køretøjer, der tilhøre telefonselskaber m fl, og som er  

 fritaget for registreringsafgift efter registreringsafgiftslovens § 2 og  

 forsynet med hvide nummerplader, er ikke omfattet af bestemmelsen.Der er  

 således fradragsret for disse køretøjer efter de almindelige regler.
Det  

 samme gælder andre transportmidler end de nævnte personmotorkøretøjer, såsom  

 cykler, knallerter, busser og flyvemaskiner.
 6. Køretøjer til videresalg eller udlejning.
Bestemmelsen omfatter heller ikke personmotorkøretøjer, der  

 indkøbes af  forhandlere med henblik på videresalg, eller som indkøbes  

 af udlejnings- eller køreskolevirksomheder til brug for momspligtig  

 udlejning eller undervisning.
Disse virksomheder kan medregne moms vedrørende  

 anskaffelse og drift af sådanne køretøjer til den indgående moms efter de  

 almindelige regler, jf lovens § 16, stk 6.
7. Garager/parkeringspladser Med hensyn til opførelse og drift af garage til virksomhedens køretøjer  

 henvises til det foran beskrevne om bolig for virksomhedens indehaver mv.
 Der er ikke fradragsret for moms af lejeudgifter for  

 garager/parkeringspladser, der benyttes til indehaverens og personalets  

 personvogne.
 8. Biltelefon.
 Anskaffelse og drift af biltelefon anses ikke som en driftsomkostning for  

 køretøjet, såfremt telefonen kan betragtes som et driftsmiddel, der vedrører  

 virksomhedens omsætning af varer og momspligtige ydelser.
Eksempler på ikke-fradragsberettigede indkøb I det følgende er beskrevet en række eksempler på indkøb, for hvilke  

 virksomheder ikke har fradragsret.
 Hvis eksemplerne er beskrevet mere udførligt i andre afsnit, er der  

 henvist hertil.
Bustransportydelser, der indkøbes i gave- eller  

 repræsentationsøjemed.
Se kap SPEC AFG »Busmoms«.
 Byggemodning af arealer, der er bestemt til salg, samt  

 byggemodning på en grund, som en virksomhed køber, og på hvilken der allerede  

 er foretaget byggemodning.
 Campingvogne og skurvogne, i hvilke virksomhedens personale bor og  

 overnatter, uanset om vognene tillige anvendes af virksomheden som kontor,  

 frokoststue eller lignende.
Gaver, som fx mindre værdifulde ure, smykker mv, der - eventuelt  

 under betegnelsen kombinationsvarer - udleveres gratis i forbindelse med salg  

 af andre varer.
Se også »Reklamegaver« og »Vingaver«.
 Jagtfrokoster - også selv om der betales moms ved salg af  

 jagtudbyttet.
 Pokaler og andre genstande, der i reklameøjemed skænkes  

 sportsklubber og lignende til brug som præmier eller som rekvisitter ved  

 sportskonkurrencer.
 Præmiegenstande til brug ved sælgerkonkurrencer.
 Præmiegenstande til reklamelotterier, opgavekonkurrencer mv.
 Præmier, der udleveres til deltagere i markedsundersøgelser.
 Reklamegaver, som indkøbes af en grossistvirksomhed med henblik på  

 gratis udlevering via detailhandlere til forbrugere - fx termokander,  

 håndklæder mv, som af kaffehandlere udleveres til forbrugere mod aflevering  

 af et antal tomme kaffeposer.
Vingaver, dvs vin i sædvanlige flasker påsat etiket påtrykt en  

 virksomheds logo (eller navn) og bestemt til gratis udlevering til  

 virksomhedens kunder.
Momsnævnet har bekræftet, at vin i sædvanlige flasker -  

 uanset det påtrykte logo eller firmanavn - ikke har karakter af  

 reklameartikler, men må anses som repræsentation eller gaver.
Nævnet lagde  

 vægt på, at der er tale om en typisk repræsentationsydelse beregnet til  

 konsum.
 Nævnets afgørelse kan - med de fornødne tillempninger - anvendes for andre  

 nærings- og nydelsesmidler såsom chokolade, parfume og tobaksvarer.
Ædelmetaller, ædelstene, ægte tæpper og lignende, der indkøbes i  

 investeringsøjemed.
Se afsnittet »Afgørelser«.
Delvis (evt ingen) fradragsret eller fuld fradragsret mod betaling af  

 moms ved udtagelse Ifølge lovens § 16, stk 5, har en virksomhed fuld fradragsret ved indkøb  

 af varer mv, der anvendes af indehaveren (helt eller delvis), såfremt  

 virksomheden efter lovens § 11, stk 1, skal betale moms af sådanne indkøb i  

 forbindelse med udtagelse af de varer og momspligtige ydelser, der  

 fremstilles eller forhandles af virksomheden.
 Tilsvarende gælder for indkøb af varer mv, der anvendes til andre formål,  

 som ikke vedrører virksomhedens omsætning af varer og momspligtige ydelser,  

 eller til de i lovens § 16, stk 3, anførte formål.
Det betyder eksempelvis - at en købmand har fuld fradragsret ved indkøb af varer, som forhandles i  

 forretningen, selv om nogle af varerne er bestemt til indehaverens forbrug, - at en udlejningsvirksomhed har fuld fradragsret ved anskaffelse, drift  

 og vedligeholdelse af fx en personbil eller et lystfartøj til udlejning, selv  

 om bilen eller fartøjet også skal anvendes privat af indehaver eller  

 personale, og - at en restaurationsvirksomhed eller et cafeteria har fuld fradragsret  

 ved indkøb af mad- og drikkevarer til servering for gæster, selv om en del af  

 disse indkøb medgår til kost mv til personalet.
 I disse tilfælde skal der som nævnt betales moms efter reglerne om  

 udtagelse til ikke-fradragsberettiget formål af de varer og momspligtige  

 ydelser, der fremstilles eller forhandles af virksomheden.
Som eksempel på tilfælde, hvor der ikke kan kræves moms efter reglerne om  

 udtagelse, kan nævnes anskaffelse, drift og vedligeholdelse af en personbil,  

 der anvendes såvel til momspligtig køreskoleundervisning som til indehaverens  

 private brug.
En sådan køreskolevirksomhed har delvis fradragsret for  

 ovennævnte omkostninger.
Investeringsgoder Generelt Efter lovens § 16, stk 2, kan ministeren for skatter og afgifter fastsætte  

 regler om regulering af fradrag for indgående moms, når investeringsgoder,  

 herunder fast ejendom, overgår til en anvendelse, som medfører ændring i  

 fradragsretten.
 Sådanne bestemmelser er fastsat i Ministeriet for Skatter og Afgifters  

 bekendtgørelse nr 75 af 25 februar 1985 om regulering af indgående  

 merværdiafgift for investeringsgoder.
Begrebet investeringsgoder Ved investeringsgoder forstås - Maskiner, inventar og andre driftsmidler, hvis anskaffelsespris, excl  

 moms, overstiger 50 000 kr, og som er undergivet værdiforringelse.
Det vil sige, at den momspligtige værdi skal overstige 50 000 kr.
Den  

 momspligtige værdi for nye biler er værdien, excl momsen og  

 registreringsafgift.
 Malerier, skulpturer, andre kunstgenstande og ægte tæpper anses - i det  

 omfang der er fradragsret ved anskaffelsen - som driftsmidler, der ikke er  

 undergivet værdiforringelse.
- Fast ejendom, - Til-, ombygnings- eller moderniseringsarbejder på fast ejendom - Reparations- og vedligeholdelsesarbejder på fast ejendom til en  

 samlet momspligtig værdi af mere end 50 000 kr.
Ved afgørelsen af, om arbejdsydelser skal betragtes som  

 ombygning/modernisering eller reparation/vedligeholdelse, lægges der vægt på,  

 om ejendommens oprindelige standard eller anvendelighed ændres.
Der henvises  

 til kap SPEC AFG Byggemoms.
Bestemmelserne om regulering af indgående moms finder anvendelse på  

 ovennævnte investeringsgoder, der helt eller delvis anvendes i forbindelse  

 med momspligtige aktiviteter i en registreret virksomhed, og for hvilke  

 momsen ved anskaffelsen helt eller delvis er medregnet til virksomhedens  

 indgående moms.
Dette gælder også, når en virksomhed som lejer/forpagter har  

 opført (evt tilbygget eller ombygget) fast ejendom.
Undtagelse Fast ejendom og driftsmidler mv, for hvilke virksomheden ved opførelsen  

 eller anskaffelsen ikke har kunnet medregne noget momsbeløb til den indgående  

 moms på grund af anvendelsen, herunder anvendelse af enkelte lokaler, er ikke  

 omfattet af bestemmelserne om regulering af indgående moms.
Ved evt senere  

 overgang til fradragsberettiget anvendelse, er der ikke adgang til  

 påbegyndelse af fradrag for den del af momsen, der vedrører den resterende  

 del af reguleringsperioden.
Regulering af indgående moms Reguleringsprincippet For investeringsgoder, som er omfattet af bekendtgørelsen, gælder, at der  

 principielt skal foretages regulering af virksomhedens indgående moms,  

 såfremt der inden for den gældende reguleringsperiode sker ændringer af den  

 ved anskaffelsen af investeringsgoderne opnåede fradragsret.
Det gælder dog  

 ikke i de tilfælde, hvor virksomheden ifølge bekendtgørelsen er fritaget for  

 regulering.
Reguleringsperiode Regulering af indgående moms for investeringsgoder foretages kun som følge  

 af de ændringer i fradragsretten, som sker inden for reguleringsperioden.
 For fast ejendom omfatter reguleringsperioden de første  10  

 regnskabsår,  incl det regnskabsår, hvori investeringsgodet er anskaffet.  

 Som anskaffelsestidspunkt for fast ejendom anses som en hovedregel det  

 tidspunkt, hvor der foreligger ibrugtagningstilladelse for byggeriet.
 For andre investeringsgoder omfatter reguleringsperioden de første  

5 regnskabsår.
Reguleringssituationer Regulering skal foretages i de under 1-3 nævnte tilfælde:
 1. Når et investeringsgode, for hvilket virksomheden  

 ved anskaffelsen har haft fuld eller delvis fradragsret, overgår til  

 en anvendelse, for hvilken virksomheden ikke har fradragsret.
 Som eksempel herpå kan nævnes: Overdragelse af investeringsgoder  

  (maskiner og andre driftsmidler samt fast ejendom) som led i hel eller  

 delvis overdragelse af virksomheden, og hvor overdragelsen er omfattet af  

 bestemmelsen i lovens § 12, stk 5.
Særskilt salg af fast ejendom.
Ved nedrivning af virksomhedens  

 bygninger anses disse ikke for at være overgået til anden anvendelse,  

 heller ikke selv om nedrivningen sker med henblik på salg af de arealer,  

 hvorpå bygningen ligger.
Bygninger, der sælges til en køber, der evt agter at  

 nedrive disse, anses for at være overgået til en ikke-fradragsberettiget  

 anvendelse ved salget.
Ved omdannelse af anpartselskab til aktieselskab eller omvendt kan  

 opgørelse af evt reguleringsforpligtelse undlades, når selskabet efter  

 omdannelsen fortsætter som den samme juridiske person med samme privatretlige  

 rettigheder og forpligtelser som før omdannelsen, jf § 109 i lov om  

 anpartselskaber og § 179 i lov om aktieselskaber.
Dette gælder, selv om der  

 efter registreringsbestemmelserne sker registrering af det nye selskab og  

 afmeldelse af det oprindelige selskab.
Ved fusion mellem selvstændigt  

 registrerede virksomheder kan opgørelse af evt reguleringsforpligtelse ikke  

 undlades.
 Udtagelse af investeringsgoder til formål, for hvilke der ikke er  

 fradragsret, fx inddragelse af virksomhedens lokaler eller en del heraf til  

 beboelsesformål for indehaver eller personale og udlejning af en  

 driftsbygning til et af virksomheden oprettet anpartselskab i forbindelse med  

 ændring af virksomhedens organisation (virksomheden kan dog undgå regulering,  

 hvis der gives tilladelse til frivillig registrering).
 2. Når et investeringsgode, for hvilket virksomheden  

 har haft fuld fradragsret, overgår til en anvendelse, for hvilken  

 virksomheden har delvis fradragsret.
 Som eksempel herpå kan nævnes investeringsgoder (fx teorilokaler) i en  

 køreskolevirksomhed, der udelukkende har udført momspligtig undervisning, og  

 som påbegynder momsfri køreskoleundervisning.
 3. Når grundlaget for et ved anskaffelsen opnået  

delvis fradrag  ændres, således at virksomheden bliver berettiget til  

mindre delvis fradrag.
 Regulering på dette grundlag kan forekomme i virksomheder, der udover  

 varer og momspligtige ydelser også afsætter ydelser, der er undtaget fra  

 momspligten.
Regulering kan tilsvarende ske, når virksomheden bliver berettiget  

 til  større fradrag, end den var berettiget til ved anskaffelsen.
Det  

 er dog en forudsætning, at udsvinget i fradragsprocenten er mindst 10 i  

 forhold til fradragsprocenten på anskaffelsestidspunktet.
Det er endvidere en forudsætning for regulering i disse tilfælde, at  

 virksomheden har været berettiget til delvis fradrag ved anskaffelsen af det  

 pågældende investeringsgode.
Der kan eksempelvis ikke ske regulering i  

 tilfælde, hvor en ejendom, for hvilken der ikke har været fradragsret ved  

 opførelsen, overgår til fradragsberettiget anvendelse, fx i forbindelse med,  

 at der sker frivillig registrering for udlejning.
Tilsvarende gælder dele af  

 bygninger (lokaler), for hvilke der ikke har været fradragsret ved  

 opførelsen.
Sådanne lokaler skal således anses som særskilte  

 investeringsgoder.
Fritagelse for regulering Almindeligt salg Der skal ikke ske regulering ved salg af virksomhedens maskiner og andre  

 driftsmidler, der momsberigtiges i henhold til lovens § 11, stk 4.
Det samme gælder ved salg af virksomhedens maskiner og andre driftsmidler,  

 som i henhold til lovens § 12, stk 1, kan holdes uden for den momspligtige  

 omsætning.
Fritagelsen omfatter ud over eksportsalg også salg af de i lovens  

 § 12, stk 1, punkt f, nævnte skibe og luftfartøjer.
 Ved salg af fiskekuttere på over 5 brt med tilhørende fiskeudstyr, som kan  

 være et »selvstændigt« investeringsgode, der ved indkøbet ikke er  

 omfattet af lovens § 12, stk 1, pkt f, gælder, at der vil kunne ses bort fra  

 regulering, hvis udstyret sælges sammen med kutteren uden særskilt  

 prisfastsættelse.
Tvangsauktionssalg Der skal ikke ske regulering ved tvangsauktionssalg af virksomhedens faste  

 ejendom eller maskiner og andre driftsmidler.
Der henvises i øvrigt til kap  

 SPEC AFG, »Tvangsauktioner«.
Mindre udsving i fradragsprocenten Der skal ikke ske regulering, såfremt udsvinget i fradragsprocenten er  

 mindre end 10 i forhold til fradragsprocenten på anskaffelsestidspunktet.
 Dette gælder også, hvis virksomheden bliver berettiget til større fradrag.
Overdragelse af reguleringsforpligtelse Ved salg af fast ejendom samt ved salg af maskiner og andre driftsmidler i  

 forbindelse med hel eller delvis overdragelse af virksomheden, hvorefter der  

 efter reglerne i lovens § 12, stk 5, ikke må beregnes moms, påhviler en  

 eventuel reguleringsforpligtelse sælgeren.
 I visse tilfælde kan en sådan reguleringsforpligtelse overdrages til  

 køberen.
 Såfremt køberen på overdragelsestidspunktet er berettiget til mindst samme  

 fradragsret, som blev lagt til grund ved sælgerens anskaffelse af det  

 pågældende investeringsgode, kan reguleringsforpligtelsen overdrages til  

 køberen fuldt ud.
Såfremt køberen imidlertid på overdragelsestidspunktet har en fradragsret,  

 som er mindre end den, der blev lagt til grund ved sælgerens anskaffelse af  

 det pågældende investeringsgode, kan køberen overtage  

 reguleringsforpligtelsen for et beløb, som svarer til fradragsprocenten på  

 overdragelsestidspunktet.
Det reguleringsbeløb, som herefter ikke kan  

 overføres til køberen, skal af sælgeren angives og indbetales efter de  

 sædvanlige regler.
 Det er i alle tilfælde en betingelse, at køberen erklærer sig indforstået  

 med at overtage den opgjorte reguleringsforpligtelse for den resterende del  

 af reguleringsperioden.
Såfremt denne betingelse ikke er opfyldt, er det som nævnt sælgeren, der  

 hæfter for moms som følge af en reguleringsforpligtelse.
Ved foretagelse af  

 regulering i disse tilfælde anses investeringsgoderne for anvendt til  

 momsfrit formål for sælgeren i den resterende del af reguleringsperioden.
Sikkerhedsstillelse Der kan meddeles tilladelse til sikkerhedsstillelse for  

 reguleringsforpligtelser.
Ordningen er af administrative og kontrolmæssige  

 grunde begrænset til reguleringsforpligtelser vedrørende fast ejendom, og  

 således, at sikkerhedsstillelsen opretholdes uændret, dvs uden årlige  

 nedskrivninger i den resterende del af reguleringsperioden.
Toldkamret kan dog efter vurdering i konkrete tilfælde give tilladelse til  

 en årlig nedskrivning af sikkerhedsstillelsen.
Det vil fx være tilfældet,  

 hvis det er helt åbenbart, at en senere indfrielse af sikkerhedsstillelsen  

 ikke vil komme på tale, fx i forbindelse med en fabriksbygning, der er  

 specielt indrettet som sådan og er beliggende i et industrikvarter.
 Overdrages den faste ejendom på ny, eller overgår den til en anvendelse,  

 for hvilken køberen ikke har fradragsret, forfalder reguleringsbeløbet for  

 den resterende del af perioden til omgående betaling.
 Der skal også ske omgående betaling af reguleringsbeløbet, såfremt  

 køberens fradragsret reduceres, jf bekendtgørelsens § 2, stk 3, og § 6.
 Sikkerhedsstillelsen skal være gældende i 6 måneder efter  

 reguleringsperiodens udløb.
 Sælgeren må forpligte sig til at underrette toldkamret, hvis den  

 pågældende får kendskab til forhold, der kan bevirke, at der skal foretages  

 regulering.
 Da sælgeren normalt ikke har tilstrækkelig mulighed for at  

 »følge« ejendommen, må toldkamrene i et efter omstændighederne  

 passende omfang overvåge køberens virksomhed med henblik på kontrol af  

 ejendommens tilhørsforhold og anvendelse samt køberens fradragsret.
Opgørelse af reguleringsbeløb Almindelige regler Reguleringen i de enkelte regnskabsår foretages på grundlag af - 1/10 (fast ejendom) eller 1/5 (andre investeringsgoder) af det ved  

 anskaffelsen betalte momsbeløb, og - de ændringer i fradragsretten, som finder sted i de enkelte regnskabsår,  

 i forhold til den fradragsret, der er opnået ved anskaffelsen.
Hvis et investeringsgode overgår fra fuld eller delvis fradragsret til en  

 anvendelse, for hvilken der ikke er fradragsret, skal der ske regulering for  

 den resterende del af reguleringsperioden.
Ved salg af fast ejendom og ved  

 overdragelse i henhold til lovens § 12, stk 5, anses investeringsgoderne for  

 anvendt til et formål, for hvilket sælgeren ikke har fradragsret.
 I reguleringsgrundlaget skal ikke medregnes moms vedrørende reparation og  

 almindelig vedligeholdelse.
Overtagne reguleringsforpligtelser Virksomheder, som har overtaget en reguleringsforpligtelse ved køb af fast  

 ejendom eller ved overtagelse af andre investeringsgoder i henhold til lovens  

 § 12, stk 5, skal foretage regulering efter de almindelige regler, såfremt  

 fradragsretten for sådanne investeringsgoder bliver mindre - evt helt  

 bortfalder - inden for den resterende del af reguleringsperioden.
Der kan  

 også ske regulering, hvis fradragsretten bliver større end ved overtagelsen.
 Det er fradragsprocenten på det tidspunkt, hvor investeringsgodet er  

 anskaffet med tilfaktureret moms, som skal lægges til grund ved afgørelse af,  

 om et udsving i fradragsretten medfører regulering af den indgående moms.
 Reguleringen skal foretages på grundlag af det momsbeløb, som virksomheden  

 har overtaget reguleringsforpligtelsen for, dvs det oprindeligt betalte  

 momsbeløb.
Opgørelsestidspunkt mv Reguleringsbeløb skal medtages ved opgørelse af virksomhedens indgående  

 moms for den momsperiode, i hvilken omfanget af reguleringen kan konstateres.  

 Det vil fx sige på det tidspunkt, hvor et investeringsgode overgår til en  

 anvendelse, for hvilken der ikke er fradragsret.
Regulering af indgående moms  

 for investeringsgoder, der anvendes til såvel momspligtige som momsfri  

 formål, eller som overgår (fra fuld fradragsret) til en sådan blandet  

 anvendelse, foretages ved regnskabsårets afslutning, hvor det forløbne års  

 fradragsprocent kan opgøres.
Eksempler på beregning af reguleringsbeløb Nedenstående eksempler belyser reglerne om opgørelse af reguleringsbeløb  

 ved indtrædelse af en reguleringsforpligtelse.
 Det er i eksemplerne forudsat, at virksomhederne anvender kalenderåret som  

 regnskabsår.
Eksempel 1 En virksomhed købte i maj måned 1985 en maskine.
I forbindelse med dette  

 køb medregnede virksomheden 15 000 kr til den indgående moms.
Ved  

 virksomhedens afmeldelse i juli måned 1987 overgår maskinen til en  

 ikke-fradragsberettiget anvendelse.
 Der skal i dette tilfælde reguleres 6 000 kr, som fremkommer således:
Fradrag ved anskaffelsen 15 000 kr Reduktion med 1/5 af fradraget for hvert regnskabsår, der er gået Eksempel 2 Virksomhed A - der normalt har både momspligtige og momsfri aktiviteter -  

købte i 1985 et edb-anlæg.
Momsen af anskaffelsessummen udgjorde 500  

 000 kr, svarende til en årlig »andel« på 100 000 kr (1/5).  

 Virksomheden var i 1985 berettiget til 80 pct fradrag og medregnede således  

 400 000 kr til den indgående moms vedrørende edb-anlægget.
 I løbet af 1986 indskrænker virksomheden sine momsfri aktiviteter,  

 og kan ved udgangen af 1986 konstatere, at årets fradragsprocent, for bl a  

 edb-anlægget, har været 89. Denne ændring i fradragsprocenten medfører  

 imidlertid ingen regulering, idet udsvinget har været mindre end 10 i forhold  

 til anskaffelsestidspunktet (§ 6, stk 4).
I 1987 har virksomheden slet ingen momsfri aktiviteter - altså  

 fuld fradragsret.
Herved bliver virksomheden (§ 3, stk 4, jf stk 3)  

 berettiget til at kompensere for den forøgede fradragsret i forhold til  

 anskaffelsestidspunktet.
Reguleringsbeløbet beregnes på grundlag af årets  

 »andel« af den betalte moms (100 000 kr) og udsvinget i  

 fradragsretten (20 pct), dvs 20 pct af 100 000 kr = 20 000 kr.
 I 1988 genoptager virksomheden de momsfri aktiviteter, således at  

 årets fradragsprocent bliver 65. Den ved anskaffelsen godtgjorte  

 »andel« på 80 000 kr har således været for stor, og virksomheden  

 skal reducere den indgående moms med 15 pct af 100 000 kr = 15 000 kr.
 I 1989 opgøres fradragsprocenten til 75. Det medfører ikke  

 regulering, da udsvinget er mindre end 10.
Herefter er reguleringsperioden udløbet, og udsving i fradragsprocenten i  

 1990 og senere vil ikke medføre reguleringer - heller ikke selv om  

 fradragsprocenten i et eller flere af disse regnskabsår bliver nul.
Hvis  

 anlægget sælges, skal der betales moms af salgsprisen efter de almindelige  

 regler.
 Skematisk kan ovenstående opstilles således:
Eksempel 3 I 1985 har virksomheden ladet opføre et byggeri.
Momsen af  

 opførelsesomkostningerne har udgjort 100 000 kr, som fuldt ud er medregnet  

 til den indgående moms.
 I 1989 foretages en tilbygning til erhvervslokalerne og samtidig inddrages  

 1/4 af det oprindelige byggeri til formål, for hvilket virksomheden ikke har  

 fradragsret (fx bolig).
 For den del af bygningen, der inddrages til boligformål, ændres  

 fradragsretten i 1989 fra 100 til 0 pct, og der skal ske regulering af den  

 indgående moms for den resterende del af perioden (§ 6, stk 2).
Skader og erstatninger Som en hovedregel gælder, at det alene er den skadelidte virksomhed, som  

 er omfattet af adgangen til fradrag for afgift af omkostninger til udbedring  

 af en skade.
En registreret skadevolder har - med de i afsnittet »Skader forvoldt  

 af registrerede virksomheder« nævnte undtagelser - ikke fradragsret for  

 den afgift, der måtte være indeholdt i det beløb, som virksomheden afkræves i  

 erstatning.
Dette gælder også de tilfælde, hvor arbejdet med udbedring af en  

 skade faktureres til skadevolderen.
 Som skadelidt i forbindelse med beskadigelse af varer og fast ejendom  

 anses normalt den, som ejer de beskadigede ting.
Ved beskadigelse/tyveri af udlejede eller leasede løsøregenstande anses  

 udlejeren således som skadelidt.
Det gælder, uanset om lejeren ifølge  

 lejekontrakten påtager sig erstatningsansvar for skader på eller tyveri af  

 det lejede udstyr.
Der er herved lagt vægt på, at lejeren ifølge  

 lejekontrakten skal have leveret en ydelse (eksempelvis leje af et  

 TV-apparat).
Glasforsikring Et forsikringsselskab har rejst spørgsmål om, hvorvidt momsregistrerede  

 virksomheder, der er lejere hos ikke-momsregistrerede udlejere, kan fradrage  

 momsen af reparationsudgifter på ruderne i det lejede, når udlejeren har  

 tegnet ejendommens glasforsikring.
 Selskabets juridiske afdeling er af den opfattelse, at lejeren er den  

 skadelidte, idet denne ifølge lejelovens § 20 har pligt til at vedligeholde  

 låse, nøgler og ruder.
 Lejeren bærer ifølge selskabet risikoen for rudernes undergang i følgende  

 situationer:
 1. Det fremgår af lejekontrakten, at lejeren bærer  

 risikoen.
 2. Det fremgår af lejekontrakten, at en del af  

 lejebeløbet dækker lejerens andel af »storhusglasforsikringen«.
 3. Det fremgår alene af huslejekvitteringen, at en del  

 af den betalte leje dækker glasforsikring.
 4. Det fremgår ikke af kontrakten eller andre papirer  

 i øvrigt, at nogen del af lejebeløbet dækker glasforsikring, men lejeren er  

 gennem lejebeløbet med til at betale forsikringen, der er en naturlig  

 driftsudgift for udlejeren.
 Ifølge en af Vestre Landsret den 19 januar 1984 afsagt dom påhviler  

 pligten til vedligeholdelse af bl a ruder i henhold til lejelovens § 20,  

 sammenholdt med lejekontrakten, ubetinget lejeren.
 Der blev truffet afgørelse om, at momsregistrerede virksomheder, der er  

 lejere hos ikke-momsregistrerede udlejere, under forudsætning af, at de  

 almindelige dokumentationskrav er opfyldt, kan fradrage momsen af  

 reparationsudgifter på ruder i det lejede, medmindre det udtrykkeligt fremgår  

 af lejekontrakten, at vedligeholdelsespligten ikke påhviler lejeren.
 Det blev i tilslutning hertil henstillet, at forsikringsselskabet  

 refunderer det fulde beløb (dvs udbedringsomkostningerne incl moms) til  

 reparatøren, og at skadelidte efterfølgende indbetaler den  

 fradragsberettigede moms til selskabet.
Transportskader Forsendelser på afsenderens risiko Er varerne gået tabt, skal der ikke svares afgift.
Er varerne beskadiget,  

 skal der kun svares afgift af den pris, som modtageren   betaler.
Der  

 skal ikke svares afgift af erstatningsbeløb fra forsikringsselskab, hos hvem  

 afsenderen har tegnet transportforsikring.
Forsendelser på modtagerens risiko Afsenderen skal svare fuld afgift, hvad enten varerne er gået tabt eller  

 er beskadiget, men modtageren kan medregne afgiften til den indgående afgift.  

 Dette gælder, uanset om betalingen helt eller delvis modtages fra et  

 forsikringsselskab, hos hvem modtageren har tegnet transportforsikring.
Forsendelser på transportvirksomheders risiko En transportvirksomhed kan ved udbetaling af erstatning som følge af fx  

 skade på de transporterede varer ikke medregne nogen del af  

 erstatningsbeløbet til den indgående afgift.
 En vognmand, der som led i sin virksomhed har påtaget sig at løfte en  

 lystbåd fra vandet op på havnekajen, kan ikke medregne afgift vedrørende  

 udbedring af skader på lystbåden som følge af, at denne »tabes« på  

 havnekajen, til den indgående afgift.
 Transportvirksomheder kan således ikke anses som skadelidt i forbindelse  

 med beskadigelse på de transporterede varer.
Andre skader Skadelidte virksomheders indkøb, reparationer mv En skadelidt virksomhed kan medregne afgiften på indkøb, reparationer mv  

 til genoprettelse af skader til den indgående afgift i samme omfang, som  

 virksomheden efter de almindelige regler i lovens §§ 15 og 16 kan medregne  

 afgiften på indkøb mv af de pågældende varer og driftsmidler til den  

 indgående afgift, jf dog afsnittet »Skader forvoldt af registrerede  

 virksomheder«.
 Dette gælder, uanset om virksomheden (skadelidte) selv må bære tabet ved  

 skaden, eller om den kan få tabet dækket ved erstatning fra en skadevolder  

 eller et forsikringsselskab.
 Såfremt afgiftsfaktura udstedes til et forsikringsselskab vil den  

 skadelidte som dokumentation for den indgående afgift kunne fremlægge et  

 eksemplar af den til forsikringsselskabet udstedte faktura under forudsætning  

 af, at den tillige indeholder den skadelidtes navn og adresse, og at den i  

 øvrigt opfylder bestemmelserne i lovens § 17.
 Visse forsikringsselskaber har anlagt en praksis, hvorefter reparatøren  

 anmodes om at udstede en faktura til forsikringsselskabet på  

 reparationsomkostningerne, excl merværdiafgift, og en faktura til den  

 skadelidte virksomhed på afgiftsbeløbet.
Direktoratet har i marts måned 1981 orienteret forsikringsselskaberne  

 (gennem Assurandør-Societetet) om, at denne fremgangsmåde ikke længere kan  

 godkendes, idet sådanne fakturaer ikke kan anses som forskriftsmæssige, jf  

 lovens § 17. Det vil sige, at leverandøren efter de foreliggende aftaler må  

 rette kravet (fakturere) mod enten virksomheden eller forsikringsselskabet.  

 Se i øvrigt afsnittet »Forsikringsselskabernes forhold ved udbetaling af  

 erstatninger«.
Toldkamret skal orientere forsikringsselskabets  

 hjemtoldkammer, såfremt det måtte vise sig, at ovennævnte retningslinier ikke  

 følges.
Hjemtoldkamret anmodes herefter om at oplyse forsikringsselskabet om,  

 at den anvendte fremgangsmåde ikke kan godkendes Skader udbedret af skadelidte virksomheder Virksomheden skal ikke beregne afgift af erstatningskrav mv i tilfælde,  

 hvor den selv udbedrer skader på egne varer eller driftsmidler, for hvilke  

 den har fradragsret.
Ikke fuldførte (afleverede) entreprisearbejder  

 vedrørende opførelse af fast ejendom anses i denne relation som egne varer,  

 såfremt entreprisearbejdet på tidspunktet for skadens opståen i henhold til  

 entreprisekontrakten henstår på leverandørens risiko.
De nævnte arbejder  

 anses for at henstå på leverandørens risiko, selv om bygherren, fx af hensyn  

 til opnåelse af byggelån, har påtaget sig at forsikre byggeriet under  

 opførelsen, fx mod stormskade.
 Har virksomheden kun delvis fradragsret, skal den derimod svare afgift i  

 det omfang, den ikke har fradragsret, jf lovens § 11, stk 1, og § 8, stk 1.  

 Der kan dog alene kræves afgift, såfremt virksomheden er registreret for  

 fremstilling og afsætning af tilsvarende ydelser.
 En kommune, der udbedrer skader på egne anlæg, opstået som følge af  

utilsigtede handlinger, fx trafikuheld, skal ikke beregne afgift af  

 erstatningskrav til dækning af omkostningerne ved udbedring af skaderne, jf  

 lovens § 11, stk 2. Kommunen kan herefter ikke medregne afgiften af de med  

 udbedring af skaden forbundne omkostninger til den indgående afgift.
Hvis arbejdet derimod udføres som følge af en tilsigtet handling,  

 fx udbedring af »skader« som følge af opgravningsarbejder mv  

 foretaget af telefonselskaber eller el-forsyningsselskaber, anses arbejdet  

 som almindeligt entreprenørarbejde, der udføres for de nævnte selskaber.
Den  

 af kommunerne beregnede afgift for disse ydelser vil kunne medregnes til  

 selskabernes indgående afgift efter de almindelige regler.
 Tilsvarende regler gælder kommuner, der i henhold til  

 miljøbeskyttelseslovgivningen på skadevolders vegne udbedrer skader efter en  

 olieforurening, jf nedenfor.
Skader forvoldt af registrerede virksomheder En registreret skadevolder, der må yde erstatning for en skade indbefattet  

 afgift som følge af, at den skadelidte ikke har fradragsret for  

 omkostningerne vedrørende udbedring af skaden, kan i almindelighed ikke  

 medregne dette afgiftsbeløb til sin indgående afgift.
Dette gælder også i de  

 tilfælde, hvor faktura vedrørende det udførte arbejde er udstedt til  

 skadevolderen.
Tilsvarende skal en registreret skadevolder, der selv udbedrer  

 den forvoldte skade, svare afgift af udbedringsarbejdet.
 I nedennævnte tilfælde vil en registreret skadevolder dog kunne medregne  

 afgiften vedrørende reparation af den af virksomheden forvoldte skade til den  

 indgående afgift, men skadelidte har i så fald ingen fradragsret for  

 afgiften:
a.
Når en virksomhed forvolder skade på varer, som er i virksomhedens  

 varetægt til reparation.
b.
Når en arkitekt eller ingeniør som følge af en fejlprojektering  

 pådrager sig et erstatningsansvar omfattende reparation af den pågældende  

 bygning.
Det samme gælder i tilfælde, hvor en byggevirksomhed har solgt et hus, som  

 den har bygget på egen grund, og på hvilket der efter salget opstår en  

 sætningsskade, som byggevirksomheden gøres ansvarlig for.
Hvis virksomheden  

 selv udbedrer skaden, har den fradragsret for indkøbene til reparationen mv -  

 dog kun med hensyn til de entrepriser, som virksomheden i sin tid selv har  

 udført.
Hvis virksomheden derimod udbetaler et erstatningsbeløb til ejeren af  

 huset (fx et beløb, der er forligsmæssigt fastsat), kan der ikke blive tale  

 om fradragsret.
c.
Når udbedringen vedrører en »tilsigtet handling«, se  

 »Skader udbedret af skadelidte virksomheder«.
d.
Når en virksomhed forvolder en forureningsskade, hvor  

 miljømyndighederne (på lokalt plan kommunalbestyrelsen) med hjemmel i  

 miljøbeskyttelseslovgivningen kan afgive et pålæg til skadevolderen om at  

 fjerne forureningen samt at afholde de med udbedringen forbundne  

 omkostninger.
Dette vil f eks være tilfældet ved forureninger med olie,  

 kemikalier, ajle, gylle og ensilage.
 Hvis udbedringsarbejdet udføres af en kommune, skal denne i lighed med  

 private entreprenører svare afgift af den betaling, som afkræves  

 skadevolderen for de præsterede ydelser, da kravet mod skadevolder ikke anses  

 som et almindeligt erstatningskrav, men som et krav om betaling for leverede  

 varer og afgiftspligtige ydelser.
 Der skal ligeledes svares afgift i tilfælde af, at en registreret kommunal  

 virksomhed på egne arealer selv udbedrer en af tredjemand forvoldt  

 forurening, da arbejdet under alle omstsændigheder må anses for at være  

 udført for skadevolderen.
 I tilfælde af, at den, der foranlediger skaden udbedret - det være sig en  

 kommune eller en privat skadelidt virksomhed - indkøber udbedringsarbejdet  

 hos fremmede entreprenører, kan der til skadevolderen sendes en  

 udlægsopgørelse over de afholdte omkostninger, bilagt den til kommunen,  

 respektive den skadelidte virksomhed udstedte faktura, der udover de i  

 merværdiafgiftslovens § 17, stk 1, anførte oplysninger skal indeholde  

 oplysninger om skadevolderens navn og adresse, således at skadevolderen får  

 et forskriftsmæssigt grundlag for fradrag i sit afgiftsregnskab.
 En registeret skadevolder vil også have fradragsret for afgiften af  

 udbedringsomkostningerne i tilfælde af, at skadevolderen på egen foranledning  

 indkøber eller udfører arbejdsydelser i forbindelse med fjernelse af en  

 forurening, for hvilken der med kommunalbestyrelsens kendskab utvivlsomt  

 ville blive afgivet et pålæg om fjernelse.
Erstatninger Den, der modtager erstatningsbeløb, skal ikke svare afgift af beløbet,  

 medmindre dette må anses som hel eller delvis betaling for afgiftspligtige  

 leverancer.
 Til belysning heraf kan nævnes, at landbrugsvirksomheder, der fra  

 naturgasselskaber modtager erstatningsbeløb for afgrødetab i forbindelse med  

 anbringelse af gas- og andre energiførende rørledninger på virksomhedens  

 jord, ikke skal svare afgift af erstatningsbeløbene, da disse ikke kan anses  

 som vederlag for afgiftspligtige leverancer.
 Ved afgørelse af, om et almindeligt erstatningskrav skal opgøres incl  

 eller excl afgift, må de foran beskrevne regler om fradragsret for afgift af  

 omkostninger til udbedring af skaden lægges til grund.
Det betyder, at afgiften af udbedringsomkostninger normalt kun skal  

 medregnes i erstatningskravet, når den skadelidte ikke kan medregne afgiften  

 af disse omkostninger til den indgående afgift.
Dette gælder også for en  

 statsinstitution (Vejdirektoratet), som ved tilkendelse af erstatning i  

 forbindelse med afholdte udgifter til genopbygning af en sammenstyrtet bro  

 også fik erstatning for merværdiafgiften heraf.
Det er endvidere i flere konkrete afgørelser fastslået, at den erstatning,  

 som entreprenører m fl skal yde bygherren til dækning af opgjorte  

 meromkostninger (incl afgift) som følge af forsinkelser eller manglende  

 udførelse af byggearbejder, ikke kan give de pågældende entreprenører  

 grundlag for at medregne nogen del af erstatningsbeløbet til den indgående  

 afgift.
Man lægger herved til grund, at der er tale om et rent  

 erstatningsbeløb, idet der ikke er leveret en afgiftspligtig ydelse, som  

 erstatningsbeløbet er betaling for.
 (I tilfælde, hvor entreprenøren skal betale en nærmere fastsat bod  

  for hver dag, leveringsfristen overskrides, og fakturaudstedelsen sker  

 efter, at det er konstateret, at forsinket levering har fundet sted, kan  

 entreprenøren fratrække boden inden afgiftsberegningen. - Se kap SPEC AFG,  

 »Byggevirksomheder«).
Forsikringsselskabers forhold ved udbetaling af erstatninger Direktoratet har haft kontakt med Assurandør-Societetet i anledning af, at  

 forsikringsselskaber - når skadelidte er en registreret virksomhed - alene  

 godtgør reparatøren fakturabeløbet excl moms, hvorefter reparatøren henvises  

 til at opkræve afgiftsbeløbet hos den skadelidte virksomhed.
 Reparationsvirksomheder er i nogle tilfælde af forsikringsselskaber blevet  

 anmodet om at udskrive en faktura over reparationsomkostningerne excl afgift  

 til det pågældende forsikringsselskab, og en faktura på afgiftsbeløbet til  

 skadelidte.
 I andre tilfælde er reparationsvirksomheden blevet anmodet om at udstede  

 en faktura indbefattet afgift til skadelidte, der afregner det fulde  

 fakturabeløb til reparationsvirksomheden, men alene får fakturabeløbet excl  

 afgift godtgjort fra forsikringsselskabet.
 Begge fremgangsmåder har medført henvendelser til toldvæsenet i de  

 tilfælde, hvor skadelidte ikke mener sig forpligtet til at betale  

 merværdiafgift af reparationsomkostninger mv før det tidspunkt, hvor  

 afgiftsbeløbet kan medregnes ved opgørelse og afregning af afgiftstilsvaret.
 Det er direktoratets indtryk, at henvendelserne sker bl a som følge af, at  

 forsikringsselskaber ofte i disse situationer henviser til »toldvæsenets  

 regler«, hvorved de skadelidte kan få en opfattelse af, at det er  

 toldvæsenet, som har fastsat den nævnte praksis.
 Direktoratet har på baggrund heraf meddelt Assurandør-Societetet, at de  

 efter merværdiafgiftsloven fastsatte regler om fradragsret for afgift af  

 reparationer mv ved genoprettelse af skader ikke kan begrunde den af  

 selskaberne anvendte praksis ved udbetaling af erstatningsbeløb til  

 reparatører eller skadelidte virksomheder, og at toldvæsenet ikke kan pålægge  

 skadelidte virksomheder at udnytte en eventuel fradragsret, ligesom man ikke  

 kan pålægge den skadelidte virksomhed at indbetale beløb til reparatøren.
 Det er samtidig meddelt Assurandør-Societetet, at den beskrevne  

 fremgangsmåde med udstedelse af to fakturaer for samme leverance må anses for  

 at være i strid med merværdiafgiftslovens § 17, hvorfor toldvæsenet ikke  

 fremtidig vil kunne godkende, at denne faktureringsform giver grundlag for  

 fradrag for indgående afgift.
Direktoratet har endvidere over for Assurandør-Societetet tilkendegivet,  

 at man vil foretrække, at forsikringsselskaberne afregner det fulde  

 fakturabeløb (reparationsomkostninger incl afgift) til reparatørerne,  

 hvorefter selskaberne kan få de skadelidte virksomheder til at indbetale  

 afgiftsbeløbet til selskaberne.
De skadelidte virksomheder vil i sådanne  

 tilfælde som dokumentation for den indgående afgift kunne fremlægge et  

 eksemplar af de til forsikringsselskaberne udstedte fakturaer med angivelse  

 af skadelidtes navn og adresse.
 Assurandør-Societetet har i marts måned 1981 underrettet medlemmerne i  

 overensstemmelse hermed.
I tilfælde, hvor faktura udstedes til skadelidte, og hvor  

 forsikringsselskabet alene godtgør fakturabeløbet, excl afgift, vil der  

 muligvis fremkomme ønske fra den skadelidte virksomhed om at måtte foretage  

 en ekstraordinær opgørelse af afgiftstilsvaret med henblik på udbetaling af  

 negativt afgiftstilsvar, fx i tilfælde, hvor der sker genopbygning af  

 landbrugsbygninger efter brand.
Sådanne anmodninger vil kunne afslås under  

 henvisning til, at der ikke er hjemmel i merværdiafgiftsloven hertil.
 Den af forsikringsselskaberne anvendte fremgangsmåde med kun at godtgøre  

 fakturabeløbet excl moms kan ikke anfægtes, idet det kun kan henstilles til  

 forsikringsselskaberne, at reparatøren holdes skadesløs.
Til toldkamrets orientering kan dog oplyses, at i tilfælde, hvor  

 reparationsarbejde mv er bestilt af (og faktura udstedt til)  

 forsikringsselskabet, har reparatøren krav på at få hele beløbet, incl  

 afgift, udbetalt fra forsikringsselskabet og skadelidte in solidum - også  

 selvom forsikringsselskabet henholder sig til, at man har aftalt med  

 skadelidte, at denne skal udrede afgiftsbeløbet til reparatøren.
I en sag  

 anlagt ved Ålborg Byret blev et forsikringsselskab og en skadelidt virksomhed  

 således dømt til in solidum at betale afgiftsbeløbet vedrørende en  

 forsikringsskade til reparatøren - selv om skadelidte på grundlag af en  

 fakturakopi havde medregnet afgiftsbeløbet til den indgående afgift, og selv  

 om skadelidte var gået konkurs, således at forsikringsselskabet måtte betale  

 beløbet (uden reel regresmulighed).
Tvangsmæssig tilbagetagelse af driftsmidler mv Ved opgørelse af momstilsvaret i forbindelse med tilbagetagelse af  

 driftsmidler mv, der er handlet på afbetalingsvilkår med ejendomsforbehold,  

 må der sondres mellem, om driftsmidlet mv overtages i henhold til det  

 gældende ejendomsforbehold af den oprindelige sælger eller af en anden  

 virksomhed, fx et finansieringsselskab.
Sælgers tilbagetagelse Sælgerens stilling Sælgeren (leverandøren) vil kunne foretage regulering af den momspligtige  

 omsætning med det beløb (excl moms), der godtgøres/godskrives køberen i  

 forbindelse med tilbagetagelsen efter de almindelige regler, dvs på  

 betingelse af at der udstedes kreditnota.
Køberens stilling I tilfælde af, at der foretages tvangsmæssig tilbagetagelse af varer og  

 driftsmidler mv, som er købt på afbetaling med ejendomsforbehold, og for  

 hvilke køberen har fradragsret for indgående moms, skal den indgående moms  

 (på grundlag af den af sælgeren udstedte kreditnota) reduceres med momsen af  

 det beløb, der godskrives køberen ved tilbagetagelsen af de pågældende  

 driftsmidler mv.
Konkursboer o lign Ved tilbagetagelse af varer og driftsmidler mv hos et konkursbo eller  

 lignende forholdes på tilsvarende måde som anført ovenfor.
Momsen anmeldes i  

 boet som simpel fordring.
Hvis et konkursbo eller lignende indtræder i en  

 afbetalingskontrakt, anmeldes momsen vedrørende tilbagetagelsen i boet som  

 massekrav.
Moms vedrørende tilbagetagelse (tilbagekøb) af varer mv, der er  

 solgt på afbetaling uden ejendomsforhold, men med sikkerhed i  

 løsørepantebrev, skal altid anmeldes i boet som massekrav.
Finansieringsselskabers tilbagetagelse Finansieringsselskabets stilling Et finansieringsselskab - eller enhver anden virksomhed end den  

 oprindelige sælger - der har overtaget (fået tiltransporteret) en kontrakt  

 med ejendomsforbehold, må ikke i forbindelse med overtagelsen udstede  

 kreditnota med deklareret moms - heller ikke selv om selskabet måtte være  

 registreret for salget af de pågældende varer. (Der er ikke tale om  

 returvarer, jf lovens § 13, stk 5). Det kan heller ikke godkendes, at  

 selskabet i en sådan situation udsteder afregningsbilag med deklareret moms,  

 idet der ikke er indgået en almindelig handel.
Med hensyn til  

 finansieringsselskabers registrering mv henvises til kap REGISTRERING.
Køberens stilling Der vil kunne ses bort fra regulering af den moms, der er fratrukket ved  

 købet - også hvis det indkøbte driftsmiddel mv er omfattet af  

 investeringsgodereglerne.
Herved behandles investeringsgoder, der udbringes  

 tvangsmæssigt i ovennævnte tilfælde, på samme måde, som investeringsgoder,  

 der udbringes med henblik på bortsalg på tvangsauktion, jf afsnittet  

 »Regulering af indgående moms for investeringsgoder«.
Konkursboer o lign Der skal ikke i forbindelse med overtagelsen ske nogen momsmæssig  

 regulering, jf ovenfor.
Opgørelse af den indgående moms Periodisering Den indgående moms i en momsperiode er den moms, der i perioden er  

 faktureret til virksomheden af dens leverandører, og for hvilken virksomheden  

 har fradragsret efter de gældende regler, jf lovens § 15, stk 4, og § 16.
 Det er således principielt fakturadatoen, der er afgørende for i hvilken  

 periode, momsbeløbet kan medregnes til den indgående moms.
Det er derimod ikke en betingelse for fradrag, at det tilfakturerede  

 momsbeløb er betalt.
Således vil moms vedrørende fx en maskine, der er købt  

 på afbetaling med ejendomsforbehold, kunne medregnes til den indgående moms  

 allerede på faktureringstidspunktet.
 Der er således et sammenfald mellem tidspunktet for, hvornår leverandøren  

 skal medregne fakturerede varer og ydelser til den momspligtige omsætning, og  

 hvornår køber kan medregne momsen heraf til den indgående moms.
 Moms af importerede varer (importmoms) kan tilsvarende medregnes  

 til den indgående moms i den periode, hvor varerne er blevet fortoldet, jf  

 lovens § 15, stk 4.
 For importørregistrerede virksomheder gælder dog, at importmoms vedrørende  

 fortoldningsekspeditioner, der er indleveret til toldkamret de to sidste  

 ekspeditionsdage i den måned, hvor momsperioden udløber, og som bliver  

 ekspederet inden månedens udgang, først kan medregnes til den indgående moms  

 i den følgende momsperiode.
 Der er herved et sammenfald mellem reglerne for periodeafgrænsning for  

 importmoms i fortoldningsproceduren og reglerne om periodisering af indgående  

 moms i forbindelse med virksomhedens almindelige momsafregning, jf lovens §  

 15, stk 4, og § 29, stk 1.
 Ved efterbetaling af moms af indsmuglede varer kan momsen medregnes til  

 den indgående moms for den momsperiode, hvor momsens indbetaling, respektive  

 indbetalingen af sidste afdrag, har fundet sted.
 Moms, som i henhold til EF's forsendelsesordning afkræves en  

 hovedforpligtet for en T-forsendelse i tilfælde, hvor retureksemplaret af  

 forsendelsesangivelsen ikke modtages af toldvæsenet, vil som en hovedregel  

 ikke kunne medregnes til den indgående moms, hverken hos den hovedforpligtede  

 eller afsenderen.
Dokumentation mv Efter lovens § 18, stk 4, er det en generel betingelse for at kunne opnå  

 fradrag for indgående moms, at der som dokumentation kan fremlægges fakturaer  

 mv, der opfylder forskrifterne i lovens § 17, stk 1, jf stk 4 og 7.  

 Købekontrakter og slutsedler - fx vedrørende motorkøretøjer - kan efter fast  

 praksis ikke anerkendes som forskriftsmæssig dokumentation for indgående  

 moms.
 For importerede varer anvendes enhedsdokumentets eksemplar 8 som  

 dokumentation.
 Moms af varer, som indføres fra udlandet i henhold til  

 verdenspostkonventionens 2. del, artikel 117, kan af den danske varemodtager  

 medregnes til den indgående moms på følgende betingelser:
 1. Den danske varemodtager anføres som varemodtager i  

 den ved indførslen udfærdigede fortoldningsbegæring eller blanketsæt R 95.
 2. Debetnotaen kommer i varemodtagerens besiddelse.
 3. Den udenlandske vareafsender må ikke på fakturaen  

 anføre momsbeløb, men kan anføre et samlet beløb incl transportomkostninger  

 mv for forsendelsen.
 Det er endvidere en betingelse, at forsendelsen i praksis gennemføres som  

 en kontantekspedition, hvor told og moms opkræves ved postvæsenet.
 Se i øvrigt kap FAKTURERING OG REGNSKAB.
 Momsen af foretagne indkøb til brug for virksomheden, der er faktureret  

 til og betalt af virksomheden, kan normalt medregnes til den indgående moms,  

 selv om virksomheden efterfølgende måtte få indkøbsprisen helt eller delvis  

 refunderet fra trediemand (fx i tilfælde, hvor der udføres arbejder på den af  

 virksomheden anvendte faste ejendom, og der er andre - evt ikke registrerede  

 - medindehavere af ejendommen).
 Indkøb, der helt eller delvis vedrører et registreret interessentskabs  

 momspligtige aktiviteter, kan medregnes til den indgående moms efter de  

 almindelige regler, selv om udgiften er afholdt af (faktureret til) en af  

 interessenterne personligt.
 Momsen af de for en kunde afholdte udlæg vedrørende varer eller ydelser  

 vil kunne medregnes til den indgående moms hos den rekvirerende virksomhed,  

 såfremt fakturering er sket direkte til denne, og hvorved udlægget skal  

 medregnes i den momspligtige værdi for den samlede leverance, jf kap VÆRDI.
 Moms af fakturerede forudbetalinger kan medregnes til den indgående moms.
Tab på forudbetalinger I tilfælde, hvor en registreret virksomhed, der ved indkøb til brug for  

 virksomheden har ydet forudbetaling til en leverandør af varer og  

 momspligtige ydelser, lider tab på forudbetalingen som følge af leverandørens  

 konkurs, kan købervirksomheden medregne momsbeløbet af forudbetalingen til  

 den indgående moms.
Der skal ikke efterfølgende ske regulering af den  

 indgående moms som følge af tabet.
 Det krav, som køberen efterfølgende anmelder i sælgers bo, skal være excl  

 merværdiafgift.
Afgørelser Advokatsalær ved kapitalforhøjelse Der er fradragsret for moms af advokatomkostninger mv ved lovpligtige  

 forhøjelser af anpartsselskabers kapital (senest fra 30 000 kr til 80 000  

 kr).
Advokatsalær i konkursboer mv Virksomheder i betalingsstandsning og konkursboer kan medregne momsen af  

 advokatsalærer ved opgørelse af den indgående moms efter følgende regler:
 Såfremt fallenten udelukkende har drevet momspligtig virksomhed, og  

 der ved afviklingen af boet både indgår aktiver, der har været anvendt i den  

 momspligtige virksomhed, og private aktiver, kan et sådant bo indtil videre  

 som indgående moms fradrage hele momsen af advokatudgifterne i forbindelse  

 med bobehandlingen.
Hvis fallenten forinden betalingsstandsningen/konkursens indtræden har  

 drevet såvel momspligtig som ikke-momspligtig virksomhed - og dermed  

 har haft delvis fradragsret efter reglerne i bekendtgørelsen om delvis  

 fradragsret for merværdiafgift - kan der indtil videre indrømmes fradragsret  

 for momsen af advokatomkostninger under bobehandlingen med en forholdsmæssig  

 andel, således - at der i betalingsstandsningsboer anvendes den fradragsprocent, som har  

 været gældende for virksomheden i perioden umiddelbart før  

 betalingsstandsningen, og - at fradragsprocenten for konkursboers vedkommende principielt skal  

 beregnes på grundlag af forholdet mellem boets omsætning (uden moms) af varer  

 og momspligtige ydelser og boets samlede omsætning i konkursperioden.
Såfremt  

 der ikke finder nogen egentlig omsætning af varer og momspligtige ydelser  

 sted i konkursperioden, anvendes den fradragsprocent, som har været gældende  

 for virksomheden umiddelbart før betalingsstandsningen/konkursen.
Der skal således ikke ske nogen begrænsning af fradragsretten for  

 advokatsalær, selv om der ved afvikling af boet indgår private aktiver.
Der  

 er herved dels lagt vægt på, at disse aktiver også har tjent som  

 kreditgrundlag for virksomheden, og dels på at disse aktivers værdi for boet  

 og arbejdet med realisationen heraf ifølge Advokatrådet normalt vil være af  

 forsvindende betydning.
Dertil kommer, at de gældende regler om  

 trangsbeneficium og den praksis, der anvendes i forbindelse med afviklingen  

 af sådanne boer, normalt fører til, at de fallenten tilhørende private  

 aktiver (under visse værdigrænser) sædvanligvis ikke berøres af  

 konkursbehandlingen.
En momspligtig virksomhed (person), som uden forbindelse med konkurs,  

 betalingsstandsning eller lignende har udgifter til advokat i forbindelse med  

 realisationen af rent private aktiver, der ikke vedrører den momspligtige  

 virksomhed, fx privat indbo eller privat fast ejendom, har derimod ingen  

 fradragsret for momsen af advokatomkostningerne, selv om realisationen sker  

 på grund af økonomiske vanskeligheder i virksomheden.
Tilsvarende gælder,  

 hvis udgiften afholdes i forbindelse med andre ikke fradragsberettigede  

 formål.
 Ovenstående regler vil kunne anvendes analogt på indkøb af  

 revisionsydelser.
Opdeling af vederlaget Der bør principielt ske en opdeling af vederlaget for de omhandlede  

 ydelser svarende til det arbejde, der er udført af den pågældende  

 advokat/revisor henholdsvis før og efter konkursens indtræden  

 (konkursdekretets afsigelse). Momsen af vederlaget for det arbejde, der er  

 udført før betalingsstandsningen, respektive i betalingsstandsningsperioden,  

 medregnes herefter til virksomhedens indgående moms, og modregning kan ske  

 efter de herfor gældende regler, medens momsen af det arbejde, der er udført  

 efter konkursens indtræden - som for andre leverancer til boet - medregnes i  

 boets indgående moms og kan modregnes i toldvæsenets eventuelle massekrav i  

 boet.
 Ydelser, hvis indkøb direkte disponeres af boet, dvs udføres i boperioden,  

 og hvis vederlæggelse er massekrav i boet, fx revisionsmedhjælp (også selv om  

 revisionsarbejdet omfatter regnskabsmateriale fra tiden under og før  

 betalingsstandsningen), må i deres helhed og efter de almindelige regler om  

 fradragsret henføres til boets indgående moms (modregnes i toldvæsenets  

 eventuelle massekrav).
Dødsboer Reglerne om fradragsret for advokatudgifterne i forbindelse med  

 behandlingen af konkurs- og betalingsstandsningsboer anvendes tilsvarende i  

 dødsboer, der er gældsfragåelsesboer.
Dette skyldes, at behandlingen i  

 disse boer - som for konkurs- og betalingsstandsningsboers vedkommende -  

 primært tager sigte på realisation af boets aktiver mv med henblik på  

 kreditorernes fyldestgørelse efter principper, der gælder for behandlingen af  

 konkursboer, dvs med iagttagelse af konkursordenen mv.
 Et dødsbo, der er behandlet som et gældsvedgåelsesbo, og hvis  

 behandling derfor primært tager sigte på at fordele afdødes efterladenskaber  

 mellem arvingerne, har fradragsret for momsen af advokatomkostningerne efter  

 merværdiafgiftslovens almindelige regler.
 For så vidt angår det almindelige takstmæssige advokatsalær for  

 bobehandlingen vil boet til den indgående moms kunne medregne en skønsmæssig  

 andel af momsen af advokatomkostningerne under forudsætning af, at der i  

 dette salær indgår vederlag for ydelser i forbindelse med  

 afvikling/realisation af forretningsaktiver, fx debitorer, driftsbygninger,  

 maskiner, inventar mv og betaling af forretningsgæld.
 Med hensyn til særskilt advokatsalær for ydelser, der fuldt ud kan  

 henføres til afviklingen af sådanne aktiver og passiver, kan boet fuldt ud  

 medregne momsen heraf til den indgående moms.
Afmeldte virksomheder Afmeldte virksomheder, herunder konkurs- og dødsboer m fl, vil efter  

 nedennævnte retningslinier kunne få godtgjort momsen af omkostninger mv (fx  

 betaling for advokat- eller revisionsydelser), der ikke tidligere er  

 medregnet til den indgående moms, respektive er afholdt efter afmeldelsen.
Et bo afmeldes ofte fra registrering efter merværdiafgiftsloven, når  

 realisationen af varelager og driftsmidler er tilendebragt, medens selve  

 afslutningen af boet ofte trækker ud.
Der er i andre situationer tale om  

 udgifter, som enten fejlagtigt ikke er medregnet til den indgående moms i  

 registreringsperioden, eller som er tilfaktureret de pågældende virksomheder  

 efter disses afmeldelse fra registrering.
 For så vidt angår konkursboer mv gælder, at fradragsretten for  

 advokatsalærer mv ikke kan begrænses til ydelser i forbindelse med  

 realisationen af boets aktiver (registreringsperioden), men tillige omfatter  

 ydelser i tilknytning til fx tvister vedrørende indgåede aftaler eller  

 inddrivelse af fordringer vedrørende momsberigtigede leverancer - også selv  

 om disse ydelser præsteres efter, at boet er afmeldt fra registrering.
Dette betyder, at toldkamret indtil videre vil kunne imødekomme  

 ansøgninger fra afmeldte boer om momsrefusion på grundlag af den ved  

 bobehandlingens afslutning foretagne endelige opgørelse af advokat- og  

 revisionshonorarer mv.
Reglerne omfatter også boer efter registrerede  

 virksomheder, der ikke har været registreret - fx fordi der ikke i boet var  

 aktiver, hvis realisation medførte momspligt.
Toldkamret vil endvidere mod fornøden regnskabsmæssig dokumentation kunne  

 imødekomme ansøgninger fra andre afmeldte virksomheder om hel eller delvis  

 godtgørelse af merværdiafgiften af omkostninger mv, der fremkommer i  

 forbindelse med eller som følge af virksomhedernes  

 regnskabsafslutning/udlodning, også selv om ydelserne helt eller delvis måtte  

 være præsteret efter, at virksomhederne er afmeldt fra registrering.
Det er  

 dog en forudsætning, at omkostningerne kan henføres til den  

 registreringspligtige del af de pågældende virksomheder.
Ved behandling af ansøgninger om godtgørelse fra afmeldte virksomheder  

 bedes toldkamret være opmærksom på muligheden for modregning i de pågældende  

 virksomheders eventuelle restancer.
Se også afgørelsen om »Advokatsalær  

 i konkursboer mv«.
Alternative energianlæg Der er fastsat særlige regler vedrørende registrerede virksomheders  

 fradragsret for opførelse og drift af visse alternative energianlæg.
Reglerne, der ikke helt følger de almindelige regler om fradragsret,  

 gælder for - halmfyringsanlæg med tilhørende hjælpeaggregater (stokere) samt andre  

 tilsvarende fyringsanlæg, der er specielt indrettet til produktion af energi  

 ved forbrænding af bi- og affaldsprodukter fra erhvervsvirksomheder, - biogasanlæg, - varmegenindvindingsanlæg, - jordvarmeanlæg og - solfangere, - vindmøllens etablering og drift.
 Der henvises til kap SPEC AFG, hvor ovennævnte regler er nærmere  

 beskrevet.
Ejendomsmæglerhonorar mv 1.
 Merværdiafgift af skøde- og mæglersalærer i forbindelse med handel med  

 erhvervsejendomme, hvorfra sælgeren udelukkende har drevet  

 registreringspligtig virksomhed, kan medregnes til den indgående moms.
 Såfremt salærerne vedrører erhvervsejendomme, der har været anvendt til  

 såvel registreringspligtig som ikke-registreringspligtig virksomhed (  

blandet anvendelse ), kan momsen af sådanne salærer medregnes til den  

 indgående moms med en forholdsmæssig andel, der opgøres på grundlag af  

 omsætningsfordelingen, jf afsnittet »Delvis fradragsret«.
Omfatter skøde- og mæglersalærerne ejendomme, der har været anvendt til  

 såvel registreringspligtigt som privat formål (fx landbrugsejendomme  

 samt erhvervsejendomme med bolig for indehaveren), kan en forholdsmæssig  

 andel af momsen af salærerne medregnes til sælgerens indgående moms efter et  

 skøn.
I de tilfælde, hvor der er fastsat særskilt ejendomsvurdering for den  

 private bolig henholdsvis erhvervsbygningerne, vil de fastsatte vurderinger  

 normalt kunne lægges til grund ved opgørelsen af den del af momsen, som  

 skønsmæssigt vedrører den registrerede virksomhed.
 Hvis skøde- og mæglersalærerne helt eller delvis betales af køberen, kan  

 momsen af salærerne i overensstemmelse med det ovenfor anførte medregnes til  

 køberens indgående moms i forbindelse med en uændret registreringspligtig  

 anvendelse af den overtagne ejendom.
 2.
 En ejendomsmægler, der tillige driver virksomhed med køb og salg af fast  

 ejendom, vil ikke til sin indgående moms kunne medregne den merværdiafgift,  

 som betales til en anden mægler for dennes medvirken ved salg af en ejendom  

 tilhørende den pågældende mægler. (Såfremt mægleren selv medvirker ved salg  

 af egne ejendomme, skal der betales moms af en værdi opgjort efter reglerne i  

 lovens § 8, stk 1. - Se kap VÆRDI). Det samme gælder moms af den del af  

 advokatsalær, som den pågældende ejendomsmægler som sælger skal betale til en  

 advokat for dennes medvirken ved udfærdigelse af refusionsopgørelse.
 3.
En advokat har på grund af en af ham begået fejl vedrørende  

 prioritetsrækkefølgen for nogle pantebreve i forbindelse med berigtigelse af  

 en ejendomshandel måttet indestå som selvskyldnerkautionist for, at et  

 ejerpantebrev, der lå til sikkerhed for et lån i et pengeinstitut, kunne  

 bevare sin prioritetsstilling umiddelbart efter de offentlige lån i  

 ejendommen.
Advokaten, der senere måtte overtage ejendommen på tvangsauktion  

 for at søge sit tab begrænset mest muligt, kan til den indgående moms  

 medregne momsen af ejendomsmæglerhonorar ved videresalg af ejendommen, men  

 kun i det omfang fejlen udelukkende vedrører indtjening af et momspligtigt  

 honorar.
Det vil endvidere normalt være en forudsætning, at ejendommen  

 udbydes til salg umiddelbart efter overtagelsen.
 4.
 En virksomhed har gjort indsigelse mod en afgørelse, hvorefter  

 virksomheden er nægtet fradragsret for momsen af advokat- og mæglersalær samt  

 arkitektudgifter vedrørende ejendomme, som virksomheden har overtaget på  

 tvangsauktion og senere solgt.
 Virksomheden har fremført, at omkostningerne vedrører omsætningen af varer  

 og momspligtige ydelser, da ejendommene er overtaget for at sikre  

 varetilgodehavender.
 Det er videre fremført, at omkostningerne vedrørende køb og salg af  

 ejendommene kan sidestilles med inkassosalær mv.
 Med hensyn til arkitektudgifterne er det oplyst, at de vedrører en  

 igangværende ombygning af en af ejendommene, som virksomheden har måttet  

 fuldføre for at gøre den salgbar.
 Der er truffet afgørelse om, at virksomheden har fradragsret for momsen af  

 de omhandlede udgifter til advokat, ejendomsmægler og arkitekt.
 Der er ved afgørelsen lagt vægt på, at der er en tæt sammenhæng mellem  

 erhvervelsen på tvangsauktion og salget af ejendommene og virksomhedens  

 omsætning af varer og momspligtige ydelser.
 Ejendommene er således alene overtaget for at sikre varetilgodehavender,  

 og overtagelsen tager således ikke sigte på at opnå en momsfri fortjeneste  

 ved salg af fast ejendom.
 Det bemærkes i tilknytning hertil, at der ikke vil være fradragsret for  

 momsen af de nævnte omkostninger, såfremt en virksomhed, der overtager  

 ejendomme for at sikre varetilgodehavender, efterfølgende på egen  

 foranledning udfører ombygninger, tilbygninger eller moderniseringer, før  

 ejendommene videresælges, jf dog reglerne om frivillig registrering for  

 udlejning og salg af fast ejendom.
Elbesparelsesprojekt Et elselskab har fået fradragsret for moms af lavenergipærer, som blev  

 indkøbt til udlevering uden beregning til selskabets forbrugere i forbindelse  

 med et elbesparelsesprojekt.
 Udleveringen af pærerne til forbrugerne kan ikke opfattes som en gave i  

 momsmæssig henseende.
Etablering og omdannelser Ved etablering eller omdannelse af registrerede virksomheder, afholder  

 virksomhederne en del udgifter.
Skattevæsenet tillader i en lang række tilfælde ikke fradrag for de  

 omhandlede udgifter, idet de ikke anses at vedrøre indkomsterhvervelsen, men  

 derimod virksomhedens formue.
Skattevæsenet giver normalt heller ikke fradrag  

 for etableringsudgifter, medmindre de afholdes umiddelbart før virksomhedens  

 start og har karakter af egentlige driftsomkostninger.
Momslovens bestemmelser på dette punkt er ikke så restriktive.
Her kræves,  

 at udgifterne skal vedrøre omsætningen af varer/pligtige ydelser.
 Momsloven giver derfor mulighed for fradrag, selv om udgiften ikke direkte  

 relaterer til en omsætning, udfra en betragtning om, at en virksomheds  

 organisation og tilstedeværelsen af kapitalapparatet er en nødvendig  

 forudsætning for, at en omsætning kan finde sted.
Nedenfor er nævnt en række områder, hvor direktoratet har taget stilling  

 til fradragsretten.
Disse eksempler kan anvendes som retningsgivende.
 Eksemplerne viser, at der i de fleste tilfælde gives fradragsret for moms  

 af udgifterne.
 Det skyldes syngspunktet om, at tilstedeværelsen af såvel en levedygtig  

 organisation som driftskapital er en absolut forudsætning for, at en  

 virksomhed kan påbegynde, fastholde eller udvide sine momspligtige  

 aktiviteter.
 Kun i de særlige tilfælde, hvor udgifterne helt eller delvis kan henføres  

 til privatøkonomiske forhold, eller hvor private betaler en del af  

 omkostningerne, er fradragsretten blevet begrænset.
 Det må i hvert tilfælde bero på en konkret vurdering, hvilken andel af  

 udgifterne der kan henføres til det private.
 Fradragsretten kan endvidere begrænses efter de almindelige regler, hvis  

 virksomheden har blandet omsætning fra momspligtige/momsfrie aktiviteter.
Stiftelsesomkostninger mv Omkostningerne ved stiftelse af anparts- og aktieselskaber er oftest  

 udgifter til advokater og revisorer for udarbejdelse af vedtægter,  

 stiftelsesdokument samt anmeldelse til forskellige registre.
Hertil kommer  

 trykkeomkostninger vedrørende anpartsbeviser eller aktiebreve.
 Moms af sådanne omkostninger er fradragsberettiget i det omfang,  

 virksomheden er momspligtig.
 Det samme gælder moms af udgifter til udarbejdelse af  

 interessentskabskontrakter eller andre nødvendige dokumenter afhængig af den  

 valgte organisationsform.
 Moms af udgifter ved senere ændringer af dokumenterne, fx  

 vedtægtsændringer, vil også kunne fradrages.
Kapitaludvidelser Moms af udgifter til advokat, revisor, trykning mv i forbindelse med  

 kapitaludvidelser i anparts- og aktieselskaber er fradragsberettiget.
 Det gælder ved såvel lovbundne som frivillige kapitaludvidelser.
 I særlige tilfælde, hvor den nye kapital ikke fuldt ud tilfalder  

 selskabet, men fx delvis tilfalder en tidligere eneindehaver eller  

 hovedaktionær, kan reglerne om indkøb til delvis privat anvendelse komme i  

 betragtning.
Fusioner/fissioner Moms af udgifter ved fusionering, dvs sammenslutning af virksomheder, er  

 fradragsberettiget i det omfang, der er tale om registrerede virksomheder.
 Det samme gør sig gældende ved fissionering, dvs opdeling af selskaber,  

 herunder stiftelse af datterselskaber, hvis disse driver momspligtig  

 virksomhed.
 Omkostningerne er som regel af samme art som stiftelsesomkostninger, men  

 også omkostninger til bistand fra konsulenter kan forekomme.
 Der er også fradragsret for momsen af omkostninger til undersøgelser af  

 fusion/fissionsprojekter, der ikke realiseres, forudsat undersøgelserne  

 vedrører en momspligtig virksomhed.
Medarbejderaktier mv Moms af udgifter ved udstedelse af medarbejderaktier eller andre former  

 for frivillig overskudsdeling er fradragsberettiget.
Børsintroduktion Introduktion på Børsen bevirker udgifter til prospektmateriale, annoncer,  

 advokater og revisorer.
 Moms af disse udgifter vil normalt være fradragsberettiget i det omfang,  

 virksomheden er momspligtig.
 Ved introduktionen tilføres selskabet oftest ny kapital, og begrænsningen  

 af fradragsretten, nævnt under punktet »kapitaludvidelser«, kan  

 derfor også her komme på tale.
Generationsskifte Generationsskifte er et meget »bredt« begreb, der dækker over en  

 ændring af de bestående ejerforhold i virksomheden.
 Hensynet til virksomhedens fortsatte eksistens samt arveforhold mv vil  

 ofte betinge, at der sker ændringer i virksomhedens organisatoriske forhold.
 Fx bliver der ofte i forbindelse med et generationsskifte oprettet drifts-  

 og holdingselskaber samt et fond, der øver afgørende indflydelse på de øvrige  

 selskaber.
Afgørende for konstruktionen er, hvordan formålet opfyldes bedst.
Formålet  

 er som oftest at sikre virksomhedens fortsatte beståen, uanset arvingernes  

 dispositioner.
 Arvinger vil derfor være underrepræsenteret i selskabernes bestyrelser mv.
 Overvejelserne omkring den praktiske gennemførelse af generationsskiftet  

 medfører som regel ganske store udgifter til rådgivere, normalt advokater og  

 revisorer.
En del af omkostningerne vedrører stiftelse af selskaber og andre forhold,  

 der er nævnt ovenfor.
For disse omkostninger gives fradragsret som nævnt  

 under de enkelte punkter.
 En del af udgifterne må imidlertid siges at være medgået til at sikre  

 privatpersoner, fx arvingerne, den bedst mulige position i forhold til  

 gældende skatte- og arvelovgivning.
Moms af denne del af udgifterne er ikke fradragsberettiget.
Det betyder,  

 at reglerne om indkøb til delvis privat anvendelse må bruges i det omfang,  

 regningerne ikke er opdelt.
Der må således foretages et skøn over den private  

 andel af udgifterne.
 Da der er tale om sammenhængende »projekter« af vidt forskellige  

 karakter, er det ikke muligt at give retningslinier for et sådant skøn.
Advokathonorar Advokathonorarer for at sidde i selskabers bestyrelse er momspligtige,  

 medmindre ydelsen præsteres i et lønmodtagerforhold, jf kap  

 »REGISTRERING«.
 Momsen af honoraret er fradragsberettiget for selskabet.
Interessentskaber Udarbejdelse af selvangivelser for interessentskaber omfatter som regel  

 også udarbejdelse af interessenternes personlige selvangivelser.
 Denne del er principielt ikke fradragsberettiget, men der bør normalt ikke  

 ske opdeling af honoraret, hvis interessentskabets virksomhed er fuldt  

 momspligtig.
Juridisk bistand Juridisk bistand fra advokater eller bistand fra revisorer, fx i  

 forbindelse med forhandlinger eller domstolssager med toldvæsen eller  

 skattemyndigheder, er fradragsberettiget.
 Der er også fradragsret for juridisk bistand ved domstole, voldgiftsretter  

 mv, hvis tvisten vedrører en omsætning af varer eller momspligtige ydelser.
Fast ejendom/bolig Udstillingslokale i kælder En entreprenør kan ikke til den indgående moms medregne moms af  

 opførelsesomkostningerne for et udstillingslokale.
 Udstillingslokalet, der bl a indeholder en swimming-pool, er på 80 m2 og  

 beliggende i kælderen under entreprenørens private bolig.
 Det er anført, at lokalet er indrettet med henblik på udstilling og salg  

 af swimming-pools, pejse, solarier, saunaer og fritidsmøbler, og at  

 entreprenøren specielt med hensyn til swimming-poolsalget ønskede at  

 kombinere dette salg med tilbud om udførelse af entreprenørarbejdet.  

 Herudover er det anført, at udstillingslokalet og den pågældende  

 swimming-pool også anvendes til privat brug, men ikke i et forhold, der  

 ændrer væsentligt ved den erhvervsmæssige anvendelse.
 Ved afgørelsen blev der lagt vægt på, at udstillingslokalet efter en  

 samlet bedømmelse fremtræder som en del af privatboligen.
Gokarts Momsnævnet har behandlet et spørgsmål om fradragsret for moms af  

 anskaffelse og drift af gokarts samt for anskaffelse og drift af en varevogn,  

 der bl a anvendes til transport af gokarts og reservedele hertil.
 De omhandlede gokarts anvendes af indehaverens sønner til motorløb samt  

 til udlejning af reklameplads.
Virksomheden beskæftiger sig med montering af autogasanlæg.
Virksomheden  

 har desuden i en periode på 4 år solgt 4 brugte gokarts og 4 brugte motorer,  

 der tidligere har været anvendt af virksomhedens kørere.
Der har ikke været  

 salg af nye gokarts.
Nævnet traf afgørelse om, at udgifterne til gokarts ikke vedrører  

 virksomhedens momspligtige omsætning af varer, men primært må anses for at  

 tilgodese private - sportslige - interesser.
Der er derfor ikke fradragsret  

 for moms af omkostninger til indkøb og drift af gokarts, jf momslovens § 16,  

 stk 1.
 Virksomheden har derfor heller ikke fuld fradragsret for moms ved indkøb  

 og drift af den omhandlede varevogn (med totalvægt over 3 tons).
Hvervepræmier Hvervepræmier, der af bog- og pladeklubber m fl udleveres gratis til  

 medlemmer som en art betaling for hvervning af nye medlemmer, betragtes som  

 gaveydelser efter lovens § 16, stk 3, punkt e.
 For varer indkøbt til hvervepræmier har virksomheden således ikke ret til  

 fradrag for indgående moms, men der skal til gengæld heller ikke medregnes  

 nogen udgående moms i forbindelse med udleveringen.
 For andre hvervepræmier, fx bøger og plader, der forhandles af  

 virksomheden, forholdes efter lovens § 11, stk 1 in fine, jf § 8, stk 1, 2.  

 punktum, dvs momsberigtigelse ved udtagelsen på grundlag af indkøbs- eller  

 fremstillingsprisen.
Højskoler m fl Højskoler m fl er efter lovens § 3, stk 6, fritaget for at betale moms ved  

 udlejning af værelser og servering i forbindelse med afholdelse af egne  

 kurser.
Fritagelsen omfatter derimod ikke udlejning og servering i  

 forbindelse med fremmede kurser.
Med hensyn til den nærmere  

 afgrænsning mellem momsfri og momspligtig virksomhed på højskoler m fl  

 henvises til kap REGISTRERING.
Registrerede højskoler m fl kan til den indgående moms fuldt ud medregne  

 momsen på sådanne indkøb af varer og momspligtige ydelser, som udelukkende  

 vedrører den omsætning, hvoraf der betales moms.
Der vil i praksis kun  

 forekomme få indkøb af denne art.
 Til den indgående moms kan endvidere medregnes den andel af momsen af  

 skolens indkøb af varer og ydelser til fællesbrug, herunder vedligeholdelse  

 af bygninger, rengøring, varme mv samt kostforplejning og kontorhold, der  

 svarer til forholdet mellem den momspligtige omsætning excl moms og  

 højskolens samlede omsætning (indtægter) excl moms, jf reglerne om delvis  

 fradragsret (blandet anvendelse). I de samlede indtægter skal ikke medregnes  

 generelle tilskud fra det offentlige og evt fra private.
Moms vedrørende ny-, om- eller tilbygninger, der udelukkende anvendes til  

 undervisningsformål, kan ikke medregnes til den indgående moms.
Det samme  

 gælder momsen af indkøb af materiel, der udelukkende anvendes til samme  

 formål.
Inkassosalær Fradragsretten for moms af inkassosalær i inkassosager tilkommer alene  

 kreditor, idet advokaten kun kan rette sit salærkrav mod kreditor (klienten),  

 for hvem ydelsen bliver præsteret.
Såfremt kreditor er en registreret virksomhed, og fordringen udelukkende  

 vedrører virksomhedens leverancer af varer og momspligtige ydelser, har  

 virksomheden fuld fradragsret.
I disse tilfælde skal det omkostningskrav  

 vedrørende inkassosalær, som advokaten på kreditors vegne i et krævebrev  

 retter mod debitor, opgøres uden tillæg af moms.
Hvis debitor skulle godtgøre  

 kreditor inkassosalær incl det fradragsberettigede momsbeløb, ville kreditor  

 blive »beriget« med dette momsbeløb.
Såfremt kreditor ikke har fradragsret, fx en ikke-registreret virksomhed,  

 kan momsen medregnes i omkostningskravet mod debitor.
Debitor har dog ikke  

 fradragsret for momsen.
Der er givet tilladelse til, at advokater i  

 ovennævnte tilfælde må specificere den moms af inkassosalær, som er indregnet  

 i omkostningskravet.
Det er dog en betingelse, at det i en note på  

 krævebrevet anføres, at momsbeløbet ifølge toldvæsenet ikke kan medregnes til  

 debitors indgående moms.
 Det tilføjes, at advokater i inkassosager skal betales moms ved enhver  

 endelig eller aconto debitering af inkassosalær hos kreditor (klienten), og  

 at advokaten ved afregning overfor kreditor skal fakturere inkassoydelsen i  

 overensstemmelse med lovens § 17.
Kunstgenstande og malerier Der kan i visse tilfælde indrømmes registrerede virksomheder fradrag for  

 indgående moms i forbindelse med indkøb af kunstgenstande og malerier til  

 brug ved udsmykning af virksomhedens lokaler.
Det vil normalt være en betingelse for fradragsret, at virksomhedens  

 lokaler ikke står i forbindelse med privat beboelse.
Lokaler, der indgår som  

 en del af boligen, kan ikke anses som virksomheders lokaler.
Dette gælder,  

 selv om lokalerne tillige anvendes i den pågældendes erhverv.
 Herefter må der ved vurderingen af, om der kan indrømmes fradragsret for  

 indkøb til ovennævnte formål, eller om indkøbet må anses for at være sket i  

 investeringsøjemed, for hvilket der ikke er fradragsret, lægges vægt på  

 virksomhedens øvrige forhold (branche, omsætning mv).
Eksempler Der er indrømmet en virksomhed, hvis aktiviteter bl a omfatter handel med  

 kunst og design (omsætning ca 9 mio kr), fradragsret i forbindelse med indkøb  

 af ca 20 malerier repræsenterende en værdi på ca 103 000 kr, heraf moms ca 21  

 000 kr.
 En fabrik (elektromedicinsk udstyr) med en årsomsætning på ca 12 mio kr  

 har fået fradragsret for et momsbeløb på ca 14 000 kr vedrørende indkøb af  

 forskellige kunstgenstande, herunder en skulptur (samlet pris ca 85 000 kr).
En registreret handelsstandsforening har fået fradragsret for  

 omkostningerne ved opstillingen af en ca 7 m høj momsfri stentøjsskulptur som  

 vartegn ved indfaldsvejen fra hovedvejen til den pågældende by.
Skulpturen,  

 som ikke bærer reklamer, tillægges i sig selv reklamemæssig værdi for  

 handelsstandsforeningen.
 Ved salg/udtagelse af fradragsberettigede genstande skal der betales moms  

 efter de almindelige regler.
 Vedrørende opgørelse af den momspligtige værdi ved udtagelse til fx privat  

 brug henvises til reglerne herom i kap VÆRDI (Driftsmidler, der ikke er  

 undergivet værdiforringelse).
Landsdelsorkestre Et landsdelsorkester kan - med de begrænsninger, som følger af lovens §  

 16, stk 3 - til den indgående moms medregne moms på indkøb, der udelukkende  

 vedrører de aktiviteter, hvoraf der skal betales moms af indtægterne.
Momsen  

 af indkøb, der udelukkende vedrører andre aktiviteter, kan ikke medregnes til  

 den indgående moms.
Momsen af indkøb, der vedrører begge grupper aktiviteter,  

 kan medregnes til den indgående moms med en andel af momsen svarende til  

 forholdet mellem antallet af koncerter, som orkestret selv arrangerer, og det  

 samlede antal koncerter, bortset fra koncerter (båndindspilninger) for  

 Danmarks Radio.
Et orkesters medvirken ved fx operaforestillinger uden  

 særskilt betaling anses ikke som koncerter og medregnes således heller ikke  

 ved opgørelsen af det samlede antal koncerter.
 Med hensyn til i hvilket omfang landsdelsorkestre skal betale moms  

 henvises til kap REGISTRERING.
Last- og varemotorkøretøjer (max 3 tons) Montørvogne Højesteret har den 19 oktober 1984 afsagt dom i en sag om et  

 telefonselskabs montørvogne.
Efter denne dom bør ministeriet anerkende, at  

 moms vedrørende anskaffelse af varevogne med tilladt totalvægt ikke over 3  

 tons, som anvendes af telefonselskabets montører til transport mellem deres  

 bopæl og faktiske arbejdssted, medregnes til selskabets indgående moms.
 Højesteret har i dommen henvist til følgende grunde:
»De i sagen omhandlede tjenestevogne, der er særligt indrettet til  

 service og montering, og som medfører værktøj og reservedele, er for at  

 fremme det sagsøgende selskabs rationelle og effektive drift stationeret på  

 montørernes bopæle.
Kørslerne fra bopæl til første arbejdssted og fra sidste  

 arbejdssted tilbage til bopælen foregår således, som denne ordning er  

 organiseret, i selskabets tjeneste og som led i dets omsætning af varer og  

 momspligtige ydelser.
Uanset at de ansatte herved sparer befordringsudgifter,  

 som de ellers ville have haft, findes kørslerne med tjenestevognene, der  

 alene er indkøbt til brug for selskabet, udelukkende at vedrøre den nævnte  

 omsætning, til hvilken de er nøje knyttet.« Vare- og lastvogne, der benyttes af arbejdssjak Momsnævnet har truffet afgørelse om et entreprenørfirmas fradragsret for  

 moms ved anskaffelse af en varevogn med tilladt totalvægt ikke over 3 tons og  

 ved anskaffelse og drift af 4 lastvogne med tilladt totalvægt over 3 tons.
Entreprenørfirmaets medarbejdere er inddelt i sjak, der arbejder over hele  

 landet.
Hvert arbejdssjak har stillet en vare- eller lastvogn til rådighed.  

 På denne vare- eller lastvogn transporteres materialer og værktøj, ligesom  

 medarbejdere transporteres til og fra arbejde.
Sjakformændene har tilladelse til at køre fra deres bopæl i vare eller  

 lastvognen ud til de forskellige pladser og tilbage igen mod at hente og  

 bringe de øvrige medarbejdere i sjakket.
I ca halvdelen af tiden er  

 medarbejderne kørt direkte fra bopæl til entreprenørfirmaets faste  

 forretningssted.
Sjakformændene har ikke lov til at køre privat i vare- eller  

 lastvognene.
 Medarbejderne og entreprenørfirmaet har indgået en ordning, som  

 fuldstændigt svarer til den, der er omtalt i Højesterets dom af 19 oktober  

 1984 vedrørende et telefonselskabs montørvogne.
 Vare- og lastvognene er i øvrigt ikke ud over deres almindelige fremtræden  

 specielt indrettet.
Nævnet fandt, at de vogne, der benyttes af entreprenørfirmaet, må anses  

 som specielt indrettet til arbejdet.
Nævnet tillagde ikke, antallet af  

 skiftende arbejdssteder den store betydning, men derimod den kendsgerning, at  

 det er  skiftende arbejdssteder.
Det var nævnets opfattelse, at Højesteret ved dommen lagde vægt på, at  

 kørsel direkte fra bopælen til et skiftende arbejdssted effektiviserer  

 arbejdet.
Nævnet fandt ikke, at denne begrundelse kan føre til, at der er  

 fradrag for den del af momsen, der vedrører kørslen fra den enkelte  

 medarbejders bopæl til det faste arbejdssted og omvendt.
Nævnet traf derfor afgørelse om, at entreprenørfirmaet har fuld  

 fradragsret for udgifterne vedrørende kørsel mellem en medarbejders bopæl og  

 et skiftende arbejdssted.
Endvidere er der fuld fradragsret for kørsel mellem  

 skiftende arbejdssteder.
I begge disse situationer er der fuld fradragsret,  

 også når der undervejs afhentes/afsættes andre medarbejdere på deres bopæl.
Gårdejers anvendelse af varevogn Momsnævnet har truffet afgørelse om en gårdejers fradragsret for moms ved  

 anskaffelse af en varevogn med tilladt totalvægt ikke over 3 tons.
Gårdejeren  

 driver en landbrugsejendom med planteproduktion og opfedning af kreaturer  

 samt maskinstationsdrift.
Varevognen anvendes bl a til kørsel til faglige møder mv.
Det vil sige  

 kørsel til landboauktioner, foderstofleverandører, slagteri og sprøjtekurser  

 samt kørsel til erhvervsrådsmøder.
 Gårdejeren anførte, at den pågældende kørsel måtte anses for  

 erhvervsmæssig og anvendt i forbindelse med virksomhedens omsætning af varer  

 og momspligtige ydelser.
Momsnævnet gav udtryk for, at kørsel til faglige møder mv ikke i  

 almindelighed kan anses for kørsel i forbindelse med virksomhedens salg af  

 varer og momspligtige ydelser.
I det aktuelle tilfælde har kørslen efter det  

 oplyste fundet sted til landboauktioner i forbindelse med køb og salg af dyr  

 og herudover i overvejende grad til møder og kurser om emner af betydning for  

 vedligeholdelsen af den nødvendige faglige viden i virksomheden.
Nævnet fandt ikke tilstrækkelig anledning til at kræve regulering af den  

 indgående moms, der er trukket fra i forbindelsen med anskaffelsen af  

 varevognen.
Der blev ved afgørelsen lagt vægt på, at varevognen som ovenfor  

 beskrevet helt overvejende anvendes til kørsel af virksomhedspræget karakter.
Landbrugsvirksomheders kørsel til landboauktioner, foderstofleverandører  

 og slagteri samt kørsel til sprøjtekurser og lignende kan anses som kørsel i  

 forbindelse med virksomhedens salg af varer og momspligtige ydelser.
Kørsel  

 til erhvervsrådsmøder og lignende må derimod anses for ikke at vedrøre salget  

 af varer og momspligtige ydelser.
Transport af varer fra engrosforretning beliggende på bopælen Momsnævnet har truffet afgørelse om fradragsret for moms ved køb af en  

 varevogn med tilladt totalvægt ikke over 3 tons.
Varevognen benyttes til  

 kørsel mellem den private bopæl og virksomheden (detailforretning).
 Ved kørslen fra privatboligen til detailforretningen medbringes varer fra  

 ægtefællens engrosforretning, som er beliggende på ægteparrets bopæl.
 Momsnævnet gav udtryk for, at kørsel fra bopæl til virksomhed  

 (detailforretning), hvor der samtidig sker transport af varer fra  

 engrosforretningen, må betragtes som en effektivisering af arbejdet, som ikke  

 bør påvirke virksomhedens fradragsret.
 Nævnet fandt derfor, at varevognen kan anses for udelukkende anvendt i  

 forbindelse med virksomhedens omsætning af varer og momspligtige ydelser.  

 Nævnet traf derfor afgørelse om, at momsen ved køb af varevognen kan  

 medregnes til virksomhedens indgående moms, jf momslovens § 15, stk 3.
Varevogn forsynet med biltelefon og såkaldt bipper Momsnævnet har truffet afgørelse om fradragsret for moms ved køb af en  

 varevogn med tilladt totalvægt ikke over 3 tons.
Varevognen er forsynet med  

 biltelefon og en såkaldt bipper.
Varevognen anvendes af en direktør ansat i en maskinfabrik.
Direktøren  

 anvendes bl a varevognen til kørsel mellem virksomheden og sin bopæl samt til  

 logemøder og jagt.
Ved hjælp af biltelefonen og »bipper« kan  

 direktøren tilkaldes i forbindelse med hastende arbejdsopgaver.
 Toldvæsenet anså en del af den omhandlede kørsel for at være af privat  

 karakter, eksempelvis kørsel til logemøder og jagt.
 Momsnævnet traf med henvisning til toldvæsenets begrundelse afgørelse om,  

 at der ikke er fradragsret for momsen ved afskaffelse af varevognen.
Udlån af varevogne til genbrugsindsamlinger Skatteministeren har truffet afgørelse om, at momsregistrerede  

 virksomheder kan udlåne firmabiler til fritidsorganisationers indsamlinger af  

 aviser, flasker og lignende til genbrug, uden at dette får konsekvenser for  

 virksomhedens fradragsret for moms.
 Indsamlinger til genbrug omfatter også indsamlinger til basarer og  

 loppemarkeder, hvis overskud fuldt ud anvendes til velgørende eller på anden  

 måde almennyttige formål.
Lejlighedsvis kørsel mellem fast forretningssted og bopæl Nævnet har truffet afgørelse om, at kørsel mellem bopæl og skiftende  

 arbejdspladser, herunder lejlighedsvis kørsel til det faste  

 forretningssted,  samt kørsel mellem skiftende arbejdssteder anses som  

 kørsel i forbindelse med virksomhedens omsætning af varer og momspligtige  

 ydelser.
 Sagen vedrørte et murerentreprenørfirmas fradragsret for moms ved  

 anskaffelse og drift af vare- og lastvogne med tilladt totalvægt over 3 tons  

 og fradragsret for moms ved anskaffelse af vare- og lastvogne med tilladt  

 totalvægt på 3 tons og derunder.
Firmaet har 100-150 ansatte.
Medarbejderne har skiftende arbejdssteder, og  

 endvidere har firmaet tilkaldeordning for de kommunale forsyningsvirksomheder  

 og brandvæsenet af hensyn til hastende reparationer mv.
Firmaet har knap 30 rullende enheder.
Heraf er 18 lastvogne over 3 tons,  

 bl a med mobilkraner og stiger, mens de øvrige er varevogne under 3 tons.  

 Varevognene er forsynet med biltelefon og anvendes som formandsvogne,   

 bortset fra 2, der anvendes af firmaets ledere.
Vognene - bortset fra de 2 ledelsesvogne - kommer ret sjældent på  

 forretningsstedet.
Det sker kun, når der skal hentes værktøj mv og for  

 formandsvognene fredag eftermiddag, når den følgende uges arbejde skal  

 koordineres, eller der skal hentes tegninger, nøgler, måleudstyr mv på  

 kontoret.
Ellers kører vognene direkte fra medarbejderens bopæl til de  

 skiftende arbejdssteder og derfra til sidst til bopæl igen, da det giver den  

 mest effektive og rationelle drift for arbejdskraft og materiel.
 Det er indskærpet medarbejderne, at vognene ikke må bruges privat, og der  

 sker derfor heller ikke nogen beskatning hos medarbejderne for privat kørsel.
 Nævnet traf afgørelse om, at vognene, bortset fra de 2 ledelsesvogne,  

 udelukkende anvendes erhvervsmæssigt under de af firmaets oplyste  

 omstændigheder.
Kørsel mellem medarbejdernes bopæl og skiftende arbejdspladser, herunder  

 lejlighedsvis kørsel til det faste forretningssted, samt kørsel mellem  

 skiftende arbejdssteder anses herefter som kørsel i forbindelse med  

 virksomhedens omsætning af varer og momspligtige ydelser på betingelse af, - at vare- eller lastvognene er forsynet med det for arbejdet relevante  

 værktøj, eller der er etableret et lager på medarbejderens bopæl, - at virksomheden har ret til fuld skattemæssig afskrivning på vare eller  

 lastvognene, - at medarbejderne ikke må og ikke anvender vare- eller lastvognene til  

 private formål, og - at medarbejderne ikke beskattes for benyttelse af vare- eller  

 lastvognene.
Brandmænd og civilforsvarets brug af varevogne Deltidsansatte brandmænd, der har vagt i arbejdstiden, må benytte  

 varevogne på gule plader til transport til brandstation eller skadested, uden  

 at det får konsekvenser for den registrerede virksomheds fradragsret.
 Vare- og lastvogne indregistreret på gule plader må benyttes til  

 befordring af deltagere i hjemmeværnets og civilforsvarets øvelser, uden at  

 det får konsekvenser for den registrerede virksomheds fradragsret.
 Ved befordring under øvelser forstås kørsel dels under selve øvelsen, dels  

 til og fra denne, forudsat de pågældende øvelsesdeltagere er under kommando.
Varevogn, der ikke udelukkende anvendes til afsætning af momspligtig  

 ydelser Momsnævnet har truffet afgørelse om et helsecenters fradragsret for moms  

 ved køb af en varevogn med tilladt totalvægt ikke over 3 tons.
Varevognen benyttes i forbindelse med helsecentrets momspligtige  

 aktiviteter, herunder kørsel mellem forretningsadressen og kontor og  

 vaskefaciliteter, der er beliggende på indehaverens private bopæl.
Vognen  

 bruges yderligere i forbindelse med kørsel for en karateskole, som  

 indehaveren er formand for.
Den pågældende transporterer ikke materiel eller  

 andre personer for karateskolen, men kun sig selv.
 For kørslen for karateskolen blev opkrævet kørselsgodtgørelse efter  

 statens takster, og der blev beregnet udgående moms med 18,03 pct af beløbet.
Toldvæsenet anså ikke varevognen for at være anvendt udelukkende i  

 forbindelse med virksomhedens afsætning af varer og momspligtige ydelser, da  

 man ikke anså kørslen for karateskolen for at være en erhvervsmæssig  

 afsætning af en ydelse omfattet af momslovens bestemmelser.
Der måtte derfor  

 ikke beregnes moms af kørselsgodtgørelsen.
 Momsnævnet traf med henvisning til toldvæsenets begrundelse afgørelse om,  

 at der ikke var fradragsret for momsen ved anskaffelse af varevognen.
Varevognes anvendelse i vagtordning Momsnævnet har truffet afgørelse om et naturgasselskabs fradragsret for  

 moms ved køb af varevogne, der anvendes i forbindelse med selskabets  

 vagtordning.
Selskabet har af hensyn til forsyningssikkerheden og som service over for  

 kunderne etableret en vagtordning, hvorefter medarbejderne kan tilkaldes uden  

 for almindelig arbejdstid.
Denne service er betinget af, at medarbejderen har  

 en fuldt udstyret varevogn med værktøj og kommunikationsmidler til rådighed.
De medarbejdere, der deltager i vagtordningen, skal være til rådighed alle  

 døgnets 24 timer, uanset hvor de opholder sig.
Denne ordning medfører store  

 begrænsninger i det vagthavende personales bevægelsesfrihed.
Selskabet finder, at vognene næsten udelukkende bruges i driften.
Det  

 fremgår af selskabets kørselsreglement, at vognene ikke er til privat brug,  

 herunder transport til og fra arbejdspladsen.
Selskabet mener derfor, at  

 fradragsretten i forbindelse med vognenes anskaffelse ikke bør begrænses.
Nævnet traf afgørelse om, at selskabet har fuld fradragsret for momsen ved  

 anskaffelsen af vognene.
Nævnet fandt ikke, at kørslen under de anførte  

 omstændigheder kan betegnes som en egentlig privat benyttelse af køretøjerne.  

 Der er ikke tale om, at arbejdsgiverens vogne bruges til fx feriekørsel, men  

 om, at medarbejderne kan deltage i familiefester o lign inden for området og  

 som anført med stærke begrænsninger: når medarbejderne har vagt, er de i  

 selskabets tjeneste - uanset hvor de befinder sig.
Leje af parkeringsplads mv Der er ikke fradragsret for moms af lejeudgifter for  

 garager/parkeringspladser, der benyttes til indehaverens og personalets  

 personvogne.
 Der kan også indrømmes registrerede virksomheder fradragsret for momsen af  

 lejeudgifter til de parkeringsarealer, virksomheden lejer til brug for  

 virksomhedens kunder.
Virksomheder, som i forbindelse med et varesalg godtgør de udgifter,  

 kunderne har afholdt til parkering i nærliggende parkeringshuse mv, har ingen  

 fradragsret herfor.
Der er i disse tilfælde tale om en ydelse, der er leveret  

 af den registrerede parkeringsvirksomhed til den pågældende kunde, og fradrag  

 i leverandørvirksomhedens momsregnskab kan derfor ikke finde sted, jf  

 merværdiafgiftslovens § 15, stk 3, og § 18, stk 4.
Lystfartøjer, der anvendes til kapsejlads Registrerede virksomheder kan i nogle tilfælde indrømmes fradrag for  

 indgående moms i forbindelse med køb og drift af en kapsejladsbåd, der  

 anvendes til reklameformål (udlejning af reklameplads).
Det er en betingelse, at båden ikke anvendes til privat brug, og  

 udelukkende sejles med professionel besætning.
Ved vurderingen af  

 fradragsretten tages hensyn til, om reklameindtægten står i rimeligt forhold  

 til købsmomsen.
Eksempelvis er der indrømmet en virksomhed fradragsret i forbindelse med  

 en sponsoraftale, som ville indbringe den pågældende virksomhed en  

 momspligtig indtægt på 1,6 mio kr.
En foreløbig opgørelse af den  

 reklamemæssige værdi af sponsoraftalen viste, at den har betydet nye og  

 større ordrer på det reklamerede produkt og en ekstra rabat på 15 pct fra den  

 udenlandske leverandør.
Omkostninger i forbindelse med inddrivelse af udestående  

 fordringer Momsnævnet har truffet afgørelse om en personlig drevet virksomheds  

 fradragsret for momsen af omkostninger, herunder advokathonorar, som  

 virksomheden har afholdt i forbindelse med inddrivelse af udestående  

 fordringer, der er erhvervet fra et konkursbo.
 I den konkrete sag havde virksomhedens indehaver erhvervet udestående  

 fordringer fra sin ægtefælles konkursbo og drev sin ægtefælles virksomhed  

 videre under et nyt navn.
 Nævnet traf afgørelse om, at der er tale om en almindelig driftsomkostning  

 i forbindelse med den momspligtige virksomhed, og at virksomheden derfor har  

 fradragsret for momsen af de omhandlede omkostninger.
 Nævnet lagde vægt på, at der var tale om videreførelse af en  

 momsregistreret virksomhed.
 Afgørelsen påvirker ikke reglerne for administration af fordringer.
 Den medfører heller ikke ændringer i de retningslinier, som er fastsat for  

 regulering efter momslovens § 13, stk 6, for tab på debitorer, som er  

 erhvervet til underkurs.
Omkostninger ved udlejning af bankbokse Pengeinstitutter, der registreres for boksudlejning, kan til den indgående  

 moms medregne momsen på omkostninger i forbindelse med installering af nye  

 anlæg samt på omkostninger, der direkte kan henføres til drift og  

 vedligeholdelse af anlægget (reparation mv).
 Det er endvidere blevet godkendt, at der for den (ubetydelige) del af  

 momsen på fællesomkostninger (lys, varme, rengøring, telefon o lign), der kan  

 henføres til boksanlægget, fastsættes et standardbeløb pr boks om året.
Dette beløb udgør - fra 1 oktober 1978 1,50 kr pr år - fra 1 juli 1980 1,65 kr pr år - fra 1 januar 1986 2,90 kr pr år.
 Der skal ikke ske nedsættelse af disse beløb, selv om en boks evt ikke har  

 været udlejet hele året.
Omkostninger ved udstykning og salg af landbrugsjord Momsen af landinspektør-, ejendomsmægler- og advokatsalær vil kunne  

 medregnes til den indgående moms i forbindelse med landbrugsvirksomheders  

frasalg af jord, der har været anvendt af den registrerede  

 virksomhed.
Dette gælder, uanset hvorledes den frasolgte jord agtes anvendt.
 Momsen af tilsvarende omkostninger i forbindelse med ekspropriation af  

 landbrugsjord, fx til vejanlæg eller til kommunalt formål, vil ligeledes  

 kunne medregnes til den indgående moms.
 Landbrugsvirksomheder har også fradragsret for de nævnte omkostninger i  

 tilfælde, hvor landbrugsjorden udstykkes i enkelte byggegrunde,  som  

 herefter sælges samlet eller enkeltvis.
 Ved afgørelsen blev der lagt vægt på, at der i ovennævnte tilfælde  

 principielt sker en hel eller delvis afvikling af den momspligtige  

 jordbrugsvirksomhed.
For udstykning og salg af byggegrunde har man set bort fra, at  

 landbrugsvirksomheden i realiteten tillige driver selvstændig virksomhed med  

 salg af fast ejendom, der ikke er omfattet af momspligten.
Afgørelsen må  

 derfor ikke anvendes over for andre end egentlige landbrugsvirksomheder.
Privat velgørenhed Momsnævnet har truffet afgørelse om fradrag for moms på udgifter til  

 dyrlæge og annoncer vedrørende hjemløse katte og hunde, som er taget i pleje  

 og senere bortgivet.
Virksomheden har været momsregistreret for salg af artikler til katte og  

 hunde.
Virksomheden tog også hjemløse katte og hunde i pleje.
Dyrene blev  

 underkastet de nødvendige dyrlægeundersøgelser/-behandlinger og herefter  

 afleveret gratis til folk, der har henvendt sig på annoncer.
 Virksomheden fandt, at der var snæver sammenhæng mellem plejevirksomheden  

 og salget af artikler til katte og hunde, idet virksomheden via  

 plejevirksomheden kom i forbindelse med nye mennesker og fremtidige  

 dyreejere.
 Nævnet traf med henvisning til momslovens § 16, stk 1, afgørelse om, at  

 der ikke er fradrag for momsen på udgifterne til dyrlæge og annoncer  

 vedrørende hjemløse dyr.
 Nævnet lagde ved afgørelsen vægt på, at den omhandlede plejevirksomhed må  

 anses for privat velgørenhed uden direkte tilknytning til den momspligtige  

 virksomhed med salg af artikler til katte og hunde.
Skovejeres indkøb og udlevering af farvet benzin Som en praktisk foranstaltning er tilladt, at farvet benzin, som ansatte  

 skovarbejdere anvender til drift af motorsave, faktureres til og betales af  

 den momsregistrerede skovejer.
 Ifølge særlige overenskomstmæssige forhold, skal skovarbejderne selv  

 afholde udgifter til materiel mv, såsom motorsav og benzin til drift heraf.  

 Det er tilladt, at skovejeren foretager modregning af benzinens indkøbspris i  

 skovarbejderens løn.
Registrerede skovejere m fl er berettiget til at medregne momsen  

 vedrørende indkøb af farvet benzin til den indgående moms efter lovens  

 almindelige regler.
Ved modregning af benzinens indkøbspris i skovarbejderens  

 løn skal der dog betales moms efter momsloven.
Spillerbeklædning og sportsrekvisitter Moms af amatørsportsklubbers indkøb af spillerbeklædning permanent  

 forsynet med sponsormærke, kan medregnes til den indgående moms efter  

 reglerne om delvis fradragsret.
Moms af påsætning af sponsormærket og selve  

 mærket kan medregnes fuldt ud til den indgående moms.
 Moms af spillerbeklædning, som ikke er forsynet med sponsormærke, kan ikke  

 medregnes til amatørsportsklubbens indgående moms.
 Såfremt en momsregistreret virksomhed, der har fuld fradragsret indkøber  

 spillerbeklædning, som i reklamemæssigt øjemed er forsynet med virksomhedens  

 navn eller bomærke og bestemt til gratis udlevering til amatørsportsklubber,  

 kan moms af denne anskaffelse (og eventuel påsætning af reklamen) medregnes  

 til virksomhedens indgående moms.
 Amatørsportsklubber kan ikke til den indgående moms medregne moms af  

 anskaffelse og drift af sportsrekvisitter (fodbolde, vandskibåde etc), selv  

 om sportsrekvisitterne er forsynet med reklamer.
 Såfremt klubben er momsregistreret for udlejning af reklameplads på  

 sportsrekvisitter, kan moms af reklamemærket og dets påsættelse medregnes til  

 indgående moms.
Væddeløbsbane En væddeløbsbane køber et nyt lysanlæg til hele banen, så travløb kan  

 afvikles om aftenen.
Væddeløbsbanen har momsfrit totalisatorspil og  

 momspligtig virksomhed med boksudlejning, udlejning af reklameplads og  

 edb-service.
Banen har delvis fradragsret for momsen af anlægget i forhold til den  

 konkrete anvendelse i den momspligtige del af virksomheden.
I det nævnte  

 tilfælde blev anlægget brugt til at belyse reklamer og staldområder.  

 Indtægter fra reklame og boksudlejning kunne derfor medregnes ved opgørelsen  

 af den delvise fradragsret.
Ædelmetaller og ædelstene Moms vedrørende indkøb af ædelmetaller og ædelstene kan medregnes til den  

 indgående moms - såfremt de indkøbte varer skal anvendes i forbindelse med virksomhedens  

 produktion, eller - såfremt de indkøbte varer er bestemt til videresalg.
Det er dog en  

 betingelse, at virksomheden driver egentlig erhvervsmæssig virksomhed med  

 løbende køb og salg af sådanne varer.
Ved vurdering heraf må der bl a lægges  

 vægt på virksomhedens art, og øvrige forhold, herunder om de pågældende varer  

 søges solgt uanset den aktuelle markedspris, fx ved gennemførelse af  

 salgsfremstød (annoncering mv).
I andre tilfælde vil der som en hovedregel ikke kunne indrømmes  

 fradragsret, idet indkøbet ikke kan anses for at vedrøre den momspligtige  

 virksomhed, men for at være foretaget i investeringsøjemed, jf lovens § 16,  

 stk 1. Dette gælder uanset, at der sker lejlighedsvis salg af indkøbte  

 ædelmetaller mv.
Der skal ikke betales moms ved salg af ædelmetaller mv, for  

 hvilket der ikke er fradragsret ved indkøbet.
Eksempelvis kunne et selskab, som drev virksomhed med opdræt, handel og  

 eksport af fisk (dambrug) samt finansieringsvirksomhed, ikke indrømmes  

 fradragsret i forbindelse med indkøb af ædelmetaller (barrer). Selskabet  

 agtede at videresælge varerne, når markedsprisen var mest gunstig, eller  

 såfremt selskabet manglede likvid kapital.
Selv om der i enkelte tilfælde var  

 sket videresalg af ædelmetalbarrer dels til udenlandske købere og dels ved  

 tilbagesalg til leverandøren, blev selskabets indkøb anset for at være  

 foretaget i investeringsøjemed.
Ægte tæpper Der kan i visse tilfælde indrømmes registrerede virksomheder fradrag for  

 indgående moms i forbindelse med indkøb af ægte tæpper til brug i  

 virksomhedens lokaler.
Det vil normalt være en betingelse for fradragsret, at virksomhedens  

 lokaler ikke står i forbindelse med privat beboelse.
Lokaler, der indgår som  

 en del af boligen, kan ikke anses som virksomhedens lokaler.
Dette gælder,  

 selv om lokalerne tillige anvendes i den pågældendes erhverv.
 Herefter må der ved vurderingen af, om der kan indrømmes fradragsret for  

 indkøb af ægte tæpper, eller om indkøbet må anses for at være sket i  

 investeringsøjemed, for hvilket der ikke er fradragsret, lægges vægt på  

 virksomhedens øvrige forhold (branche, omsætning mv), herunder om  

 ligningsmyndigheden har godkendt skattemæssig afskrivning.
Eksempelvis kunne en edb-service- og konsulentvirksomhed ikke  

  indrømmes fradragsret i forbindelse med indkøb af et ægte tæppe.
Der blev  

 herved lagt vægt på, at tæppet var anbragt i virksomhedens kontor- og  

 mødelokale beliggende i kælderetagen i et parcelhus, hvor virksomhedens  

 indehavere boede.
Tæppets pris var ca 37 000 kr, medens virksomhedens årlige  

 omsætning udgjorde ca 700 000 kr.
Tæppet kunne ikke anses som et  

 driftsmiddel, der udelukkende vedrører virksomhedens omsætning af varer og  

 momspligtige ydelser, jf lovens § 16, stk 1.
En tilsvarende virksomhed kunne heller ikke indrømmes fradragsret ved  

 indkøb af 7 ægte tæpper til en samlet pris af ca 175 000 kr, selv om tæpperne  

 blev anbragt i virksomhedens lokaler, som ikke stod i forbindelse med privat  

 beboelse.
Virksomhedens årlige omsætning udgjorde ca 2,5 mio kr.
Tæpperne  

 kunne på denne baggrund ikke  anses som driftsmidler, der udelukkende  

 vedrører virksomhedens omsætning af varer og momspligtige ydelser, jf lovens  

 § 16, stk 1.
Et apotek fik fradragsret ved indkøb af et ægte tæppe til en pris af ca 44  

 000 kr, heraf moms ca 7 000 kr.
Tæppet var anbragt i apotekets  

chefkontor, der ikke var beliggende i tilknytning til privat beboelse.  

 Apotekets årlige omsætning udgjorde ca 12 mio kr.
Selv om der kunne rejses  

 spørgsmål om, hvorvidt tæppet tjente rent repræsentative formål, blev der ved  

 afgørelsen lagt vægt på, at ligningsmyndigheden i det konkrete tilfælde havde  

 tilladt skattemæssig afskrivning på tæppet.
Som begrundelse herfor angives,  

 at tæpper anses som driftsmidler, der er underkastet værdiforringelse, når  

 m2-prisen ikke overstiger 5 000 kr. (Dette gælder dog ikke tæpper, som er  

 købt med en såkaldt tilbagekøbsgaranti). Der skal betales moms ved salg eller  

 udtagelse af fradragsberettigede ægte tæpper.
Den momspligtige værdi ved  

 udtagelse til fx privat brug fastsættes efter reglerne herom i kap VÆRDI  

 (Driftsmidler, der ikke er undergivet værdiforringelse).
