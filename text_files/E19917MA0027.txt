 Pensionskassers og forsikringsselskabers totaladministration af  

 pensionskasser er som omtalt i Mn.1338 momspligtig i sin helhed, medmindre  

 der kan foretages udskilning af det momsfri element formueforvaltning.
Det har imidlertid vist sig umuligt for pensionskasser at foretage en  

 generel procentuel opsplitning af de momspligtige og momsfri elementer.
Den  

 konkrete aktivitetsopsplitning må derfor foretages på grundlag af drøftelser  

 mellem den enkelte pensionskasse og den pågældende told- og skatteregion.
For forsikringsselskabers afsætning af pensionskasseadministration  

 forsøger styrelsen fortsat sammen med Assurandør-Societetet at foretage en  

 nærmere afgrænsning af, hvilke af forsikringsselskabers opgaver, der kan  

 henføres til henholdsvis momspligtig administrativ service og momsfri  

 formueforvaltning.
Selv om drøftelserne ikke er afsluttet, skal virksomheder,  

 der afsætter momspligtig pensionskasseadministration, momsregistreres.
 Styrelsen vil indtil videre ved fortolkningen af momspligtig  

 pensionskasseadministration henvise til lov af 2. maj 1990 om ændring af lov  

 om ATP og bemærkningerne til lovforslaget (L 201). Det fremgår af  

 lovforslaget bl.a., at den momspligtige administrative bistand forventes at  

 omfatte følgende opgaver:
- tilmelding - indbetaling og indberetning - betalingskontrol - kontering af præmieindbetaling på medlemskonti - betaling af præmier for gruppelivs- og gruppeinvalideforsikring - udstedelse af forsikringsbevis - udsendelse af depotopgørelse til medlemmerne - besvarelse af henvendelser fra medlemmer og arbejdsgivere - behandling af sager om fratrædelse og lign.
- pensionssagsbehandling - udbetaling af alderspension - udbetaling af invalidepension og dødsfaldsdækning - forsikringsmæssige opgaver - budget, årsregnskab og beretning - edb-udvikling og -drift Styrelsen har endvidere informeret om den særskilte angivelse af  

 "afsmitningsmoms", som pensionskasser og forsikringsselskaber skal  

 foretage, når virksomhederne administrerer "fremmede"  

 pensionskasser.
 Beløbet, der som tidligere omtalt ikke skal indbetales, skal ikke angives  

 i den normale momsangivelse, men skal derimod indenfor de normale  

 angivelsesfrister angives i et særskilt brev til den lokale told- og  

 skatteregion.
 Se også TSS.1315 samt Mn.1338.
