 1. Justitsministeriets kontaktgruppe vedrørende  

 uarbejdelsen af ændrede og nye blanketter inden for retsvæsenet har  

 foranlediget udarbejdet en ny protokol og nye blanketter til brug ved  

 fogedretternes behandling af kreditkøbssager.
 Der er udarbejdet følgende protokol/blanketter:
 Der vedlægges til orientering et eksemplar af titelbladet til fogedbogen  

 (C5) samt et eksemplar af udskriften af fogedbogen (C5 a).
 Fogedbog og blanketter, herunder tilsigelses- og meddelelsesblanketter (C2  

 og C26), vil kunne rekvireres hos Direktoratet for Statens Indkøb fra den 1.  

 maj 1985.
2. Ved cirkulæreskrivelse af 9. november 1982 til  

 skifteretterne meddelte justitsministeriet, at justitsministeriets  

 kontaktgruppe vedrørende udarbejdelse af ændrede og nye blanketter inden for  

 retsvæsenet havde udarbejdet standardblanket E 2 a til erstatning for den  

 tidligere anvendte eksekutorbojournal og D-fortegnelse.
Justitsministeriet  

 anmodede skifteretterne om at anvende det nye løsbladssystem fra den 1.  

 januar 1983. Justitsministeriet anmodede endvidere i cirkulæreskrivelsen  

 embederne om efter forløbet af et år fra ibrugtagningen af de nye blanketter  

 at gøre justitsministeriet bekendt med de indhøstede erfaringer ved  

 ordningen.
 Efter at have modtaget embedernes besvarelse over de gjorte erfaringer med  

 ordningen har justitsministeriets kontaktgruppe vedrørende udarbejdelse af  

 ændrede og nye blanketter inden for retsvæsenet udarbejdet en ændret  

 standardblanket E 2, der imødekommer en række af de ønsker embederne er  

 fremkommet med.
 Blanketten giver bl.a. mere plads til noteringer om det enkelte  

 eksekutorbo, idet der alene skal gives oplysninger om eet bo på blanketten.  

 Den hidtil anvendte standardblanket E 2 a vil fortsat kunne anvendes, og vil  

 så længe restoplaget rækker ligeledes kunne rekvireres fra Direktoratet for  

 Statens Indkøb.
 3. Ved begæring om udsættelse med arveafgiftspligtens  

 indtræden efter arveafgiftslovens § 14 A anvendes et blanketsæt (formular  

 VIII), der er udarbejdet af ministeriet for skatter og afgifter.
 Det fremgår af blanketsættets vejledning, at anmeldelse om  

 arveafgiftspligtens indtræden skal indgives på en særlig blanket, der  

 udleveres af skifteretten.
 På baggrund af en henvendelse fra en skifteret har justitsministeriets  

 kontaktgruppe vedrørende udarbejdelse af ændrede og nye blanketter inden for  

 retsvæsenet forespurgt ministeriet for skatter og afgifter, om der er  

 udarbejdet en blanket til brug ved anmeldelse af afgiftspligtens indtræden.
 Ministeriet for skatter og afgifter har meddelt, at der ikke er udarbejdet  

 en særskilt blanket, men at boopgørelse II må anvendes med de nødvendige  

 tillempelser.
 4. Ved cirkulæreskrivelse af 15. marts 1984 meddelte  

 justitsministeriet, at justitsministeriets kontaktgruppe vedrørende  

 udarbejdelse af ændrede og nye blanketter inden for retsvæsenet som følge af  

 ændringen af lov om renter ved forsinket betaling, havde udarbejdet en ændret  

 stempeltekst til domspåtegninger på stævninger i udeblivelsesager.
 I fortsættelse heraf har justitsministeriet anmodet Direktoratet for  

 Statens Indkøb om ved genoptryk at ændre morarentesatsen i blanketterne til  

 udeblivelses- og erkendelsesdomme (A 4, A 4 a, A 4 b, A 5, A 5 a og A 5 b) i  

 overensstemmelse med stempelteksten, jfr. justitsministeriets  

 cirkulæreskrivelse af 15. marts 1985.
5. I anledning af, at en række embeder har forespurgt  

 justitsministeriet om stempeldomme skal indbindes, har spørgsmålet været  

 drøftet i justitsministeriets kontaktgruppe vedrørende udarbejdelse af  

 ændrede og nye blanketter inden for nye blanketter inden for retsvæsenet.
Der  

 var i kontaktgruppen enighed om at der ikke skal foretages indbinding at  

 stempeldomme, idet opbevaring i arkivkasser måtte anses for tilstrækkelig.  

 Justitsministeriet skal i den anledning anmode om, at stempeldomme ikke  

 indbindes, men at der af ressourcemæssige grunde alene anvendes arkivkasser  

 efter behov.
 P.M.V.
 E.B.
