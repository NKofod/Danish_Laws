 Hermed fremsendes til videre foranstaltning i 5 eksemplarer aftale af 5.  

 juli 1989 mellem finansministeriet og Lærernes Centralorganisation om  

 amtskommunens pulje til folkeskolen, den almene voksenundervisning,  

 specialundervisningen for voksne mv.
 Aftalen træder i stedet for aftale af 4. december 1987 mellem  

 Finansministeriet og Lærernes Centralorganisation om lokal amtskommunepulje  

 til øget fleksibilitet i lønfastsættelsen for amtskommunalt ansatte  

 tjenestemænd i folkeskolen, tjenestemænd ved amtskommunale enkeltfagskurser  

 og tjenestemænd ved specialundervisning for voksne m.fl.
 Aftalen er indgået som led i resultatet af forhandlingerne mellem  

 finansministeren og Centralorganisationernes Fællesudvalg om lønninger1.  

 april 1989 - 31. marts 1991.
 Under forhandlingerne blev der opnået enighed om, at den i 1987 for  

 amterne aftale ordning med lokale puljer til øget fleksibilitet i  

 lønfastsættelsen skulle videreføres efter 1. april 1989 med følgende  

 ændringer.
 1. Amtskommunens pulje forhøjes 1. april 1989.
 2. Det er muligt af puljen både at yde engangsvederlag  

 og personlige tillæg.
 3. Fristen for at indgå aftale om anvendelse af de  

 midler, som amtskommunerne ved rammeaftalen af 4. december 1987 fik til  

 rådighed i 1987 og 1988, forlænges til 31. december 1989.
 Det bemærkes, at aftalen omfatter følgende personalegrupper:
- amtskommunalt ansatte tjenestemænd i folkeskolen (lærere/overlærere,  

 skolekonsulenter, skoleledere, amtskonsulenter for folkeskolen,  

 amtsskolepsykologer) - tjenestemænd ved voksenuddannelsescentre bortset fra adjunkter og  

 lektorer - tjenestemænd ved amtskommunale undervisningsinstitutioner med  

 undervisning efter lov om specialundervisning for voksne - tjenestemænd ansat som amtskonsulent for fritidsundervisning og faglig  

 medhjælp for denne (skolekonsulent) - timelærere, vakancevikarer, faste vikarer, årsvikarer, månedslønnede  

 vikarer og timelønnede vikarer ansat efter reglerne i  

 Undervisningsministeriets cirkulære af 1. marts 1984 med senere ændringer.
Puljeforbruget opgøres en gang årligt pr. 31. marts.
Opgørelsen omfatter  

 perioden 1. april - 31. marts.
 Lønforbedringer, der ydes som personlige tillæg, indgår i hvert års  

 puljeforbrug med det antal enheder, som de enkelte tillæg omfatter, fra det  

 år, hvor tillægget ydes, og indtil tillægget bortfalder.
 Lønforbedringer, der er ydet som engangsvederlag, indgår alene i  

 puljeforbruget det år, som aftalen vedrører.
 En vejledning om puljens anvendelse og opgørelse er under udarbejdelse og  

 vil tilgå kommunerne i begyndelsen af det nye skoleår/kursusår.
Med venlig hilsen Bodil Henriksen RAMMEAFTALE MELLEM FINANSMINISTERIET OG LÆRERNES CENTRALORGANISATION OM AMTSKOMMUNENS PULJE TIL FOLKESKOLEN, DEN ALMENE VOKSENUDDANNELSE,  

 SPECIALUNDERVISNINGEN FOR VOKSNE MV.
 I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, aftales  

 følgende:
Indledning § 1.  Med henblik på, at den enkelte amtskommune kan  

 yde individuelle lønforbedringer til amtskommunens tjenestemænd ansat ved  

 amtskommunens skolevæsen og amtskommunal undervisningsvirksomhed mv.,  

 afsættes til hver amtskommune en pulje.
 Stk. 2.  Puljen anvendes ved aftale mellem amtsrådet og  

 Danmarks Lærerforening (den lokale amtskreds), Dansk Aften- og Ungdomsskole  

 Forening (den lokale amtskreds) og Speciallærerforeningen af 1981 (den lokale  

 amtskreds), jf. bilag 1 til aftalen.
 Stk. 3.  I Frederiksberg Kommune varetager  

 kommunalbestyrelsen (kommunen) de beføjelser og opgaver, der i rammeaftalen  

 er henlagt til amtsrådet (amtskommunen).
Personkreds § 2.  Rammeaftalen omfatter amtskommunalt ansatte  

 tjenestemænd i folkeskolen, tjenestemænd ved den almene voksenuddannelse,  

 tjenestemænd ved amtskommunale undervisningsinstitutioner med undervisning  

 efter lov om specialundervisning for voksne, tjenestemænd ansat som  

 amtskonsulent for fritidsundervisning og faglig medhjælp for denne.
Amtskommunens pulje § 3.  Amtskommunens pulje forhøjes pr. 1. april 1989  

 således at amtskommunen fra 1. april 1989 i alt pr. år disponerer over  

 følgende pulje til individuelle lønforbedringer:
Lønforbedringsformer § 4.  Individuelle lønforbedringer kan ydes form af  

 engangsvederlag eller som personlige tillæg, der bortfalder senest ved  

 ledighed stillingen.
 Stk. 2.  Lønforbedringer, ydet efter denne rammeaftale,  

 er ikke-pensionsgivende og fastsættes som et antal enheder a 100 kr. i  

 grundbeløb pr. 1. oktober 1984.
 Stk. 3.  Grundbeløb reguleres som særlige tillæg til  

 tjenestemænd i overensstemmelse med den til enhver tid gældende aftale mellem  

 Finansministeriet og Centralorganisationernes Fællesudvalg om justering af  

 tjenestemandslønninger.
Procedure § 5.  Forslag om anvendelse af puljen kan fremsættes  

 af såvel amtsrådet som af vedkommende lokale amtskreds.
Forslag fremsættes  

 skriftligt.
 Stk. 2.  Forhandlingen af fremsatte forslag gennemføres  

 snarest muligt og senest 6 uger efter, at de er modtaget af den anden part.
 Stk. 3.  Forslag kan kun gennemføres, såfremt der ved  

 aftale er opnået enighed mellem parterne.
Opgørelse af forbruget § 6.  Amtskommunen foretager hvert år pr. 31. marts en  

 opgørelse over årets puljeforbrug.
Opgørelsen omfatter perioden 1. april -  

 31. marts.
 Stk. 2.  Meddelelse om puljeforbruget sendes til  

 Kulturministeriet, Direktoratet for Folkeoplysning, Frie Grundskoler mv.,  

 hvert år pr. 1. april.
 Ikrafttræden mv.
 § 7.  Rammeaftalen har virkning fra 1. april 1989.
 Stk. 2.  Samtidig ophæves aftale af 4. december 1987  

 mellem Finansministeriet og Lærernes Centralorganisation om lokal  

 amtskommunepulje til øget fleksibilitet i lønfastsættelsen for amtskommunalt  

 ansatte tjenestemænd, tjenestemænd ved amtskommunale enkeltfagskurser og  

 tjenestemænd ved specialundervisningen for voksne m.f1.
København, den 5. juli 1989 Lærernes Centralorganisation Martin Rømer Finansministeriet P.M.V.
 E.B.
Bodil Henriksen Bilag 1 Lærernes Centralorganisation har oplyst, at stillingerne er grænsedraget  

 således:
 1. Tjenestemænd i folkeskolen, herunder  

 amtskonsulenter for folkeskolen, amtsskolepsykologer, skolekonsulenter og  

 skolepsykologer:
Danmarks Lærerforening 2. Forstandere og viceforstandere ved den almene voksenuddannelse:
Danmarks Lærerforening 3. Lærere/overlærere ved den almene voksenuddannelse:.
Dansk Aften- og Ungdomsskole Forening 4. Tjenestemænd ved amtskommunale  

 undervisningsinstitutioner med undervisning efter lov om specialundervisning  

 for voksne:
Speciallærerforeningen af 1981 5. Amtskonsulenter for fritidsundervisning og medhjælp  

 for disse (skolekonsulenter):
