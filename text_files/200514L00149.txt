Betænkning afgivet af Kulturudvalget den 8. december 2005 Betænkning over Forslag til lov om ændring af museumsloven (Gratis adgang for børn og unge under 18 år til  

 statsanerkendte museer) [af  

 kulturministeren (Brian Mikkelsen)] 1. Ændringsforslag Socialdemokratiet, Det Radikale Venstre, Socialistisk Folkeparti  

 og Enhedslisten har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 5. oktober 2005 og var til 1.  

 behandling den 29. november 2005. Lovforslaget blev efter 1. behandling  

 henvist  

 til behandling i Kulturudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 29. november 2005 sendte kulturministeren de indkomne høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Foreningen af Specialmuseer i  

 Danmark, Historisk-Arkæologisk  

 Forsøgscenter Lejre og HORESTA.
 Kulturministeren har over for udvalget kommenteret de skriftlige  

 henvendelser til udvalget.
Spørgsmål Udvalget har stillet 9 spørgsmål til kulturministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Venstres, Det Konservative Folkepartis og Dansk Folkepartis  

 medlemmer af udvalget finder, at lovforslaget  

 er et led i ønsket om at sikre bedre adgang til og bedre formidling af den  

 danske kulturarv, så den kommer til at fremstå nærværende og interessant for  

 størstedelen af den danske befolkning, uafhængigt af hvor de er bosat i  

 Danmark.
Lovforslaget er omtalt i regeringsgrundlaget  

 »Nye mål« fra februar 2005 og er blot et af mange initiativer på  

 museumsområdet.
Partierne ønsker særlig at fremhæve formidlingspuljen på 40,5  

 mio. kr., der er afsat på finansloven fra og med 2007, og som skal sikre  

 bedre  

 åbningstider, nytænkning, interessante tiltag og en bedre formidling på de  

 danske museer.
 Partierne hilser det  

 velkomment, at der i forbindelse med den almindelige lovgennemgang om 3 år  

 vil  

 blive foretaget en evaluering af det indførte, herunder den ændrede  

 incitamentsstruktur og museernes erfaringer med den gratis adgang for børn og  

 unge.
 Det er partiernes  

 opfattelse, at lovforslaget netop sikrer en balance mellem gratis adgang for  

 børn og unge og muligheden for, at museerne kan opkræve et gebyr for særlige  

 aktiviteter oprettet til børn og unge, herunder børnehuse, særlige  

 børnetilbud  

 etc., således at museerne fortsat har mulighed for at lave særlige  

 initiativer  

 for den yngre del af befolkningen.
 Det er desuden partiernes  

 opfattelse, at den kompensation, der forekommer i forbindelse med L 28 ikke  

 må  

 forveksles med den pligt, som museerne allerede har i dag til at sikre gratis  

 adgang og formidling til børn og unge, der kommer i forbindelse med skole og  

 uddannelsestilbud.
 På den baggrund kan  

 partierne Venstre, Det Konservative Folkeparti og Dansk Folkeparti støtte op  

 om  

 lovforslaget, som det ligger i sin oprindelige form.
 Et  

  

 mindretal  

  

 i udvalget (S, RV, SF og EL) indstiller lovforslaget til  

  

 vedtagelse  

  

 med det stillede  

 ændringsforslag.
Mindretallet støtter lovforslaget,  

 selv om det efter partiernes opfattelse er alt for planøkonomisk.  

 Efterspørgselssiden sættes ud af kraft.
Uanset hvor mange børn et museum har  

 som besøgende, får det det samme antal kroner år efter år.
Det betyder, at  

 det  

 alene er idealismen, som skal drive værket.
Partierne har stor tiltro til  

 museernes idealisme, men det gør ikke noget, at den understøttes af en  

 hensigtsmæssig økonomisk incitamentsstruktur.
Det gør regeringens lovforslag  

 ikke.
Socialdemokratiets, Det  

 Radikale Venstres, Socialistisk Folkepartis og Enhedslistens medlemmer af  

 udvalget frygter, at den gratis adgang først og fremmest vil komme de  

 velstillede børn og deres forældre til gavn.
Børn, der i forvejen lever i et  

 kulturelt miljø, hvor museumsbesøg er almindelige.
Forudsætningen for at få  

 kontakt til de børn, der ikke er født i et hjem med klaver, er, at der  

 iværksættes en særlig formidlingsindsats (jf. f.eks. initiativerne på Arken  

 og  

 de særlige formidlingsaktiviteter, som har været igangsat af Egmont  

 Fonden).   

 Derfor er det vigtigt, at museerne ser alle børn som også økonomisk  

 interessante.
Mindretallet finder det  

 endvidere urimeligt, at museer, der af egen drift har indført gratis adgang  

 for  

 børn, ikke får del i kompensationen for de tabte billetindtægter.
De straffes  

 for at være på forkant og bliver dermed et eksempel på, hvad  

 kulturinstitutioner skal lade være med at gøre: Være progressive.
Thi den,  

 som  

 tænker en tanke før Folketingets flertal, skal ikke regne med  

 belønning.
 Socialdemokratiets, Det Radikale Venstres,  

 Socialistisk Folkepartis og Enhedslistens medlemmer af udvalget finder det  

 overordentlig vigtigt, at alle børn får adgang til flest mulige  

 kvalitetsoplevelser.  

 Derfor støtter partierne loven og så den gerne vedtaget med det foreslåede  

 ændringsforslag.
Partierne ser loven om  

 gratis museumsbesøg som en begyndelse til en klippekortordning til alle børn.  

 Mindretallets  

 mål er, at alle børn skal have gratis adgang til mange forskellige  

 kulturoplevelser  

  herunder børneteater og musikoplevelser.
Det kan ske ved, at alle  

 børn   

 f.eks. via deres sygesikringskort  sikres gratis adgang til et vist  

 antal  

 årlige kulturoplevelser.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S, RV, SF og EL):
Til § 14 Den  

 under  

  

 nr. 2  

  

 foreslåede  

  

 §  

 14 a  

  

 affattes  

 således:
»§ 14 a.  

  

 Kulturministeren  

 kan yde driftstilskud til statsanerkendte museer som kompensation for kravet  

 om  

 gratis adgang for børn og unge under 18 år, jf. § 14, stk. 1, nr. 15.  

 Kompensationen ydes bagudrettet som refusion for det antal børn og unge under  

 18 år, der har besøgt museet i det forudgående regnskabsår.
Kompensationen  

 skal  

 ikke gives for de børn og unge, der vederlagsfrit har adgang til museet i  

 medfør af § 14, stk. 1, nr. 12.« [Driftstilskud som kompensation for gratis adgang til børn og  

 unge under 18 år] Bemærkninger Til nr. 1 Kompensationsordningen medfører, at der skabes et incitament for  

 museerne til at tiltrække børn og unge.
Den foreslåede kompensationsordning  

 tilgodeser endvidere alle statsanerkendte museer, uanset om museerne allerede  

 frivilligt har indført gratis adgang for børn og unge under 18 år.
Målet er at sikre, at der  

 er et økonomisk incitament for museerne til at øge børnenes brug af museerne.  

 Jo flere børn et museum har som besøgende, jo flere penge vil museet få fra  

 Kulturministeriets pulje til kompensation af tabte billetindtægter.
Samtidig  

 sikrer forslaget, at museer, der for længst har indført gratis adgang for  

 børn,  

 også får del i de økonomiske midler, der kompenserer museerne for tabte  

 billetindtægter.  Med ændringsforslaget gives der en maksimal økonomisk  

 tilskyndelse  

 til, at museerne øger deres indsats for at få flest mulige børn på museum.  

 Museerne belønnes for deres indsats i form af øgede bevillinger.  

 Markedsmekanismen er ikke god eller nødvendig i alle sammenhænge, men anvendt  

 her vil den fremme også de dårligt stillede børns adgang til  

 kulturoplevelser.  

 Det er nemlig ikke nok, at det er gratis at komme på museum.
Der skal gøres  

 en  

 særlig indsats for at få de socialt dårligt stillede børn inddraget.
Det  

 kræver  

 museernes vilje og opmærksomhed.
Kim Andersen (V)  

  

  fmd.  

  

 Flemming Damgaard Larsen (V)   

 Leif Mikkelsen (V)   

 Ellen Trane Nørby (V)   

 Preben Rudiengaard (V)   

 Louise Frevert (DF)  

  

  nfmd.  

  

 Karin Nødgaard (DF)   

 Jakob Axel Nielsen (KF)   

 Carina Christensen (KF)   

 Mogens Jensen (S)   

 Jytte Andersen (S)   

 Troels Ravn (S)   

 Jytte Wittrock (S)   

 Elsebeth Gerner Nielsen (RV)   

 Simon Emil Ammitzbøll (RV)   

 Ole Sohn (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 28 Bilagsnr.
Titel 1 Udkast til tidsplan for udvalgets behandling af  

 lovforslaget 2 Godkendt tidsplan for udvalgets behandling af  

 lovforslaget 3 Henvendelse af 1/11-05 fra Foreningen af Specialmuseer i  

 Danmark 4 Henvendelse af 7/11-05 fra Historisk-Arkæologisk  

 Forsøgscenter Lejre 5 Henvendelse af 16/11-05 fra HORESTA 6 Høringssvar og kommenteret høringsnotat, fra kulturministeren 7 1. udkast til betænkning 8 2. udkast til betænkning Oversigt over spørgsmål og svar vedrørende L 28 Spm.nr.
