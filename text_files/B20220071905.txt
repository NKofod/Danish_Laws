Bekendtgørelse om læreplaner for visse fag og forløb i de gymnasiale uddannelser, hf-enkeltfag og gymnasiale indslusningskurser for flygtninge og indvandrere I medfør af § 23, stk. 3, § 24, stk. 3, § 25, stk. 8, § 37, stk. 7, § 41, stk. 5, § 52 og § 65, stk. 5, i lov om de gymnasiale uddannelser, jf. lovbekendtgørelse nr. 1375 af 24. juni 2021, fastsættes efter bemyndigelse i henhold til § 1, nr. 9, i bekendtgørelse nr. 81 af 20. januar 2022 om delegation til Styrelsen for Undervisning og Kvalitet af adgangen til udstedelse af bekendtgørelser:
 § 1. Bekendtgørelsen gælder for undervisningen i følgende fag og forløb:
 1) Historie A i uddannelsen til almen studentereksamen.
 2) Historie B i uddannelsen til merkantil studentereksamen.
 3) Historie B i gymnasiale indslusningskurser for flygtninge og indvandrere (GIF).
 4) Historie B som hf-enkeltfag.
 5) Historie C i gymnasiale indslusningskurser for flygtninge og indvandrere (GIF).
 6) Idéhistorie B i uddannelsen til teknisk studentereksamen.
 7) Kultur- og samfundsfaggruppen i uddannelsen til hf-eksamen.
 § 2. Institutionen tilrettelægger undervisningen i fagene og forløbene i overensstemmelse med de læreplaner med blandt andet mål og indhold for fagene og forløbene, som er fastsat og offentliggjort samtidigt med bekendtgørelsen på ministeriets hjemmeside www.uvm.dk med virkning fra bekendtgørelsens ikrafttrædelsestidspunkt.
 § 3. De regler om de gymnasiale uddannelser, som er fastsat i medfør af loven, gælder tilsvarende for institutionens undervisning i fagene og forløbene.
Ikrafttræden § 4. Bekendtgørelsen træder i kraft den 1. august 2022 og gælder for hold, der fra og med skoleåret 2022-23 påbegynder undervisning i de fag og forløb, der er nævnt i § 1.
