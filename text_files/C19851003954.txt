Tilsynet med banker og sparekasser den 13. december 1985 Skrivelse til Danske Investeringsforeningers Fællesrepræsentation om  

 årsregnskabet for 1985.
 Man skal anmode fællesrepræsentationen om at meddele  

 investeringsforeningerne følgende:
 I forbindelse med aflæggelse af årsregnskabet for 1985 herunder  

 indsendelse af foreløbig resultatopgørelse og status m.v., skal man henlede  

 opmærksomheden på følgende:
 VEDRØRENDE DET FORELØBIGE ÅRSREGNSKAB.
 Det foreløbige årsregnskab skal være indsendt inden udgangen af februar  

 måned 1986 i to af direktionen eller administrationsselskabet underskrevne  

 eksemplarer.
 Formålet med indsendelse af foreløbig resultatopgørelse og status m.v. er,  

 at give tilsynet mulighed for at gennemse, om opstillingen er i  

 overensstemmelse med de fastsatte fællesformer og god regnskabsskik.
Tilsynet vil, inden 10 hverdage efter at have modtaget det foreløbige  

 årsregnskab, rette henvendelse til investeringsforeningen, såfremt der skal  

 foretages ændringer i regnskabet.
Eventuelle påtalte ændringer skal  

 foretages, uanset om endeligt årsregnskab måtte være offentliggjort.
 Vedlagte følgeskrivelse vedrørende det foreløbige årsregnskab skal  

 vedlægges i udfyldt stand ved indsendelse af regnskabet.
 VEDRØRENDE DET ENDELIGE ÅRSREGNSKAB.
 Alle underskrifter i det endelige årsregnskab skal suppleres med navnet i  

 maskinskrift.
 Det skal bemærkes, at evt. trykte regnskaber skal omfatte hele det  

 endelige regnskab i den af tilsynet foreskrevne form, d.v.s. formular C  

 henholdsvis Z.
 Desuden skal revisionsprotokollatet indsendes sammen med det endelige  

 årsregnskab.
 Vedlagte følgeskrivelse vedrørede det endelige årsregnskab skal vedlægges  

 i udfyldt stand ved indsendelse af regnskabet.
 VEDRØRENDE UDARBEJDELSE AF FORELØBIGT REGNSKAB.
 Ved udarbejdelse af foreløbig resultatopgørelse og status m.v., for  

 akkumulerende foreninger på formular B 1 - B 14 og for udloddende foreninger  

 på formular Y 1 - Y 14, skal tilsynet særligt bemærke følgende:
 1. Årsregnskab med bilag skal udarbejdes for hver  

 enkelt af investeringsforeningens afdelinger.
2. Samtlige formularer skal udfyldes og indsendes til  

 tilsynet.
Såfremt en post er 0, skal dette anføres.
 3. Samtlige formularer skal være påført navn og T.I  

 nr.
 4. I de tilfælde hvor regnskabsbekendtgørelsens  

 formularer er vejledende, og hvor investeringsforeningen selv udarbejder en  

 opstilling, skal formularnummeret være påført opstillingen.
 5. Der må ikke foretages ændringer eller tilføjelser i  

 de af tilsynet udarbejdede formularer, med mindre dette foreskrives af  

 tilsynet.
 6. Ved opgørelse af investeringsforeningens forhold  

 til lovens §§ 20, 21, 22, 24 og 25, stk. 2a forstås investeringsforeningens  

 formue som investeringsforeningens samlede aktiver.
 7. I tilfælde hvor f.eks. et realkreditinstitut er  

 overtaget af et andet realkreditinstitut anses det sammensluttede institut  

 som een udsteder i relation til loven.
 På bilag 1 findes en oversigt over danske realkreditinstitutter med  

 angivelse af, hvilke institutter der er sluttet sammen.
På formular B 10 og Y 10 nederste halvdel skal beholdningen for ALLE  

 realkreditinstitutter samt kreditforeningen af kommuner i Danmark angives  

 uanset beholdningens størrelse.
Danske statspapirer skal ikke medtages.
9. For udloddende foreninger skal et negativt resultat  

 til udlodning i post D side Y 1 videreføres til post 10. Hvis det samlede  

 beløb til disposition er negativt, skal beløbet overføres til post 13 og til  

 siderne Y 6 og Y 9 under posten »overført til udlodning næste år.« I det efterfølgende år skal det forudgående års negative resultat  

 modregnes i foreningens positive resultat til udlodning inden udbytte  

 beregnes.
 10. Når side Y 9 udfyldes skal posten  

 »kapitalkonto - medlemmernes formue, primo« opgøres som det  

 forudgående års ultimo-formue excl. det beløb, der eventuelt er overført fra  

 1984 til udlodning i 1985 (post 1.1 på det forudgående års formular Y 6).
 Bilag 1.
 Fortegnelse over realkreditinstitutter der pr. 1. juli 1985 er omfattet af  

 lovens § 21, stk. 3, jfr. bekendtgørelse om investeringsforeningers placering  

 i realkreditobligationer, statsobligationer m.v. af 23. marts 1984.
1. Byggeriets Realkreditfond Tidligere institutter:
Byggeriets Realkreditfond Kreditkassen for Husejerne i Kjøbenhavn 2. Nykredit - den nye danske kreditforening Tidligere institutter:
Forenede Kreditforeninger Københavns Kreditforening Østifternes Husmandskreditforening Fyens Stifts Kreditforening Creditkassen for Landejendomme i Østifterne Byernes Hypotekforening Københavns Hypotekforening Østifternes Hypotekforening Jyllands Kreditforening Jydsk Realkreditforening for almindelig realkredit Jydsk Realkreditforening for særlig realkredit Jydsk Landkreditforening (Kreditf. af jydske Landejendomsbesiddere) Jydsk Husmandskreditforening (Kreditf. af Ejere af mindre Ejend. paa  

 landet i jylland) Den vest- og sønderjydske Kreditforening Sønderjyllands Kreditforening Købstadshypotekforeningen Jydsk Hypothekforening Aalborg Hypothekforening Landhypotekforeningen for Danmark Ny jydsk Land-Hypotekforening 3. Kreditforeningen Danmark Tidligere institutter:
Østifternes Kreditforening Grundejernes Hypotekforening Provinshypotekforeningen for Danmark Ny jysk Grundejer-Kredit-forening Ny jydske Kjøbstad-Credit-forening Jydfsk Grundejer-Kreditforening Husmandshypotekforeningen for Danmark Østifternes Land-Hypothekforening 4. Industriens Realkreditfond Tidligere institutter:
Kreditforeningen for industrielle Ejendomme Industriens Hypotekfond 5. Dansk Landbrugs Realkreditfond 6. Provinsbankens Reallånefond 7. Landsbankernes Reallånefond.
