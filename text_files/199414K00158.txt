Nr BTL 158 Betænkning over Forslag til lov om ændring af lov om valg til Folketinget  

 (Ændring af gyldighedsperioden for vælgererklæringer)   

 Nr L 158 1994-95, 1. samling Afgivet af Kommunaludvalget Afgivet: 19950509 Udvalget har behandlet lovforslaget i nogle møder.
 Endvidere har udvalget modtaget en skriftlig henvendelse fra  

 Græsrodspartiet Solidarisk Alternativ, som indenrigsministeren har  

 kommenteret.
 Der er af indenrigsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets, Det Radikale Venstres og Enhedslistens  

 medlemmer af udvalget) lovforslaget til vedtagelse med de af  

 indenrigsministeren stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.
 ÆndringsforslagAf indenrigsministeren, tiltrådt af et  

flertal (S, SF, FP, RV og EL):
 Til teksten 1) Den foreslåede ændring affattes således:
»I § 12, stk. 5, nr. 1, ændres »1 år« til: »18  

 måneder«.' Ny paragraf 2) Efter teksten, som bliver § 1, indsættes som ny  

 paragraf:
 »§ 01 Stk. 1. Loven træder i kraft den 15. juni 1995.
Stk. 2. Loven får virkning for de vælgererklæringer, der afgives  

 på dagen for lovens ikrafttræden eller senere.« Bemærkninger Til nr. 1 og 2 Efter den gældende regel i valglovens § 12, stk. 5, nr. 1,  

 medregnes en vælgererklæring ikke, såfremt den er afgivet 1 år eller mere før  

 anmeldelsen af partiet.
En vælgererklæring forældes således efter 1 år,  

 medmindre den forinden er indgået i en (godkendt) partianmeldelse.
 Denne forældelsesregel indebærer set fra partiets side, at det fornødne  

 antal vælgererklæringer til partianmeldelse skal indsamles i løbet af 1 år.
 En vælgererklæring anses for at være afgivet på den dag, den er  

 underskrevet af vælgeren.
 Erfaringerne med de ændringer af reglerne om partianmeldelse, der blev  

 gennemført i 1989, har vist, at det er blevet mere tidkrævende end tidligere  

 at indsamle det fornødne antal vælgererklæringer.
Det foreslås derfor, at forældelsesfristen for en vælger erklæring  

 forlænges fra 1 år til 18 måneder.
Nye partier vil herefter have 18 måneder  

 til rådighed til at indsamle det fornødne antal vælgererklæringer.
 Forlængelsen af forældelsesfristen bør dog ikke tillægges tilbagevirkende  

 kraft i den forstand, at forlængelsen får virkning for de vælgererklæringer,  

 der allerede er afgivet ved lovens ikrafttræden.
Begrundelsen herfor er, at de vælgere, der har afgivet vælgererklæringer  

 efter de gældende regler, kan have gjort det under forudsætning af, at de kun  

 vil være bundet af deres underskrift i 1 år, medmindre vedkommende parti  

 forinden har foretaget partianmeldelse.
Efter forløbet af 1 år har vælgeren  

 således efter de gældende regler kunnet få vished for, om pågældende havde  

 mulighed for at deltage i anmeldelsen af et andet nyt parti.
 Det foreslås derfor, at forlængelsen af forældelsesfristen først får  

 virkning for de vælgererklæringer, der afgives efter lovens ikrafttræden.
Klaus Hækkerup (S) fmd.
Frank Aaen (EL) Poul Erik Dyrlund (S) Holger  

 Graversen (S) Ole Stavad (S) Anne Baastrup (SF) Vibeke Peschardt (RV) Dorte  

 Bennedsen (S) Villy Søvndal (SF) Else Winther Andersen (V) Helge Sander (V)  

 Mariann Fischer Boel (V) Hans Christian Schmidt (V) Torben Rechendorff (KF)  

 Bendt Bendtsen (KF) Henriette Kjær (KF) Poul Nødgaard (FP) nfmd.
 Centrum-Demokraterne havde ikke medlemmer i udvalget.
