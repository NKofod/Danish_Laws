Ejendomsoverdragelse - Omgørelse af hovedaktionærdispositioner.
 Sagens omstændigheder var følgende:
En person var tidligere hovedaktionær i selskabet H ApS, hvor han  

 ejede 91,3 pct. af indskudskapitalen.
Selskabet overdrog ved skøde af  

 30/3 1990 en ejendom T til P.
Købesummen androg 1,3 mio. kr., som blev  

 berigtiget ved modregning i P's tilgodehavende i forbindelse med likvidation  

 af H ApS.
Der var senere opstået enighed mellem den kommunale  

 skatteforvaltning og P om, at ejendommens handelspris på  

 overdragelsestidspunktet var 1,9 mio. kr.
Der var ved denne  

 værdiansættelse henset til, at der var afholdt  

 forbedringsudgifter på ejendommen med ca. 1,6 mio. kr., således  

 at den samlede nominelle anskaffelsessum for ejendommen (oprindelig  

 købesum og forbedringsudgifter) udgjorde ca. 2,8 mio. kr.
 Af revers til skødet af 4/4 1990 fremgik det, at der i forbindelse  

 med handlen var aftalt et skatteforbehold om ejendommens  

 overdragelsessum.
Det var i øvrigt oplyst, at H ApS den 9/4 1992 overdrog sin  

 speditionsvirksomhed til S A/S.
Sidstnævnte selskab ejedes for 95 pct.s  

 vedkommende af P.
Anparterne i H ApS i likvidation blev efterfølgende  

 solgt til en uafhængig tredjemand, der lod selskabet træde i  

 virksomhed igen.
 Af det nævnte overdragelsesdokument af 9/4 1990 fremgik bl.a.  

 følgende:
 1)	Køber overtager den af sælger drevne  

 speditionsvirksomhed med de erhvervsmæssigt benyttede aktiver og  

 passiver, herunder samtlige rettigheder og forpligtelser ...
 Endvidere er køber forpligtet til at indtræde i de aftaler,  

 der forefindes af enhver art, der har med den overdragne virksomhed at  

 gøre.
 2) ...
 3)	Det skal nævnes, at følgende aktiver og passiver ikke  

 overdrages.
 Ejendommen T, ...
 Told- og Skattestyrelsen havde givet følgende begrundelse for at  

 meddele afslag på omgørelse:
 Told- og Skattestyrelsen fandt, at omgørelse kun kunne ske mellem  

 de oprindelige aftaleparter, hvorfor Styrelsen ikke kunne imødekomme  

 anmodningen om omgørelse mellem det senere købte selskab S A/S  

 og hovedaktionæren P.
Revisor havde i sin klageskrivelse bl.a. fremhævet, at  

 værdiansættelsen blev foretaget i god tro.
Den kontante  

 ejendomsværdi udgjorde 710.000 kr. på overdragelsestidspunktet,  

 på hvilket tidspunkt det var almindelig anerkendt praksis, at  

 overdragelsessummer mellem nærtstående ikke kunne anfægtes,  

 når de lå inden for +/- 15 pct. af den senest kendte offentlige  

 ejendomsværdi.
Det kunne heraf ses, at ejendommen ikke blev overdraget  

 til underpris, idet den ydede overdragelsessum udgjorde ejendomsværdien  

 + 83 pct.
Revisor gjorde gældende, at det med H ApS aftalte skatteforbehold  

 var medoverdraget til S A/S.
I den forbindelse henviste han til, at begge  

 selskaber havde/havde haft samme aktionærkreds, ligesom han  

 påpegede, at S A/S i henhold til overdragelsesaftalen af 9/4 1990 var  

 indtrådt i enhver forpligtelse, som selskabet H ApS måtte  

 være part i.
Han fandt det betænkeligt, at man ikke anerkendte,  

 at et skatteforbehold kunne overdrages mellem to  

 hovedaktionærselskaber, idet manglende anerkendelse heraf hæmmede  

 hovedaktionærers dispositioner over deres anpartsbesiddelser.
 Det var herefter revisors synspunkt, at der burde indrømmes  

 omgørelse mellem P og S A/S.
Indledningsvis bemærkedes, at Ligningsrådet efter  

 overdragelsesaftalens ordlyd ikke fandt, at skatteforbeholdet var overdraget  

 til S A/S, idet dette selskab ikke overtog ejendommen, men alene  

 speditionsvirksomheden.
Det var således for denne sag uden betydning,  

 om skatteforbehold juridisk set kunne overdrages eller ej.
Uanset om P vidste eller burde have vidst, at ejendommen blev overdraget  

 til en for lille salgssum og uanset det i øvrigt anførte,  

 måtte Ligningsrådet være enig med Told- og Skat testyrelsen  

 i, at omgørelse ikke kunne gennemføres mellem andre end de  

 oprindelige parter.
Ligningsrådet kunne derfor ikke imødekomme  

 ansøgningen.
 Med hensyn til revisors bemærkning om, at hovedaktionærers  

 dispositioner hæmmedes, kunne Ligningsrådet henlede  

 opmærksomheden på, at der altid forud for en ejendomsoverdragelse  

 kunne indhentes bindende forhåndsbesked om  

 værdiansættelsesspørgsmål.
