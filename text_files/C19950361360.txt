 Denne At-meddelelse oplyser om bestemmelserne om  

 gaffeltruckførercertifikat.
 I kommentarer gives vejledning om bestemmelserne og om Arbejdstilsynets  

 administrative praksis.
 Gaffeltruckførercertifikat kræves til selvkørende gaffeltruck,  

 gaffelstabler og andre redskaber, som har mekanisk løft af byrden langs den  

 ene side af en lodret mast og har mekanisk kørsel.
 Kommentar:
 Foregår gaflernes bevægelse ikke langs siden af en mast, som fx på  

 bulldozere, frontlæssere o.l., der har monteret gafler i stedet for skovl,  

 kræves der ikke certifikat.
Gaffeltruckførercertifikat kræves ikke til gaffeltruck og  

 gaffelstabler 1. hvor løftehøjden højst er 1 meter Kommentar:
Begrænsning af løftehøjden kan ske ved fast stop for gaffelslæden.
Dette  

 stop kan indrettes til frigørelse med nøgle, så en truckfører med certifikat  

 kan benytte trucken til større løftehøjder.
2. hvor trucken altid er styret af skinner eller  

 lignende, under på siderne eller over apparatet, fx sporbundet plukketruck og  

 reolstabler 3. som tilhører et skib og føres af dets besætning.
Gaffeltruckførercertifikat kræves ikke til jordbrugstraktorer med  

 gaffelløfteaggregat eller lignende udstyr, der løfter byrden langs siden af  

 en lodret mast, når løfterens største løftehøjde ikke overstiger 3,3 m, og  

 anvendelse kun sker inden for jordbrug.
Føreren skal dog have  

 traktorførerbevis.
Erhvervsmæssig udlejning med fører må ikke finde sted.
 Gaffeltruckførercertifikat kræves heller ikke til traktormonteret  

 byggelift, murerlift, som består af en traktor med påmonteret  

 løfteaggregat, som igen har en permanent påbygget løfteplatform med rækværk  

 (mindst håndliste og 0,3 m høje fodskærme), nogle også udstyret med  

 trykknapper og yderligere sikkerhedsforanstaltninger, så en person kan køre  

 med på platformen, - sådanne redskaber skal anmeldes til Arbejdstilsynet, se  

 At-anvisning nr. 2.3.0.2 og At-meddelelse nr. 2.02.11.
 Det understreges, at løfteplatformen skal være permanent fastgjort til  

 løfteaggregatet, således at platformen ikke kan fjernes uden brug af værktøj.
 Certifikat vil fortsat blive krævet til egentlige traktormonterede  

 gaffelløftere, som selv kan optage og afsætte gods fx på et stillads, et  

 lastbillad eller på et egnet lagerareal på byggepladsen.
 Kommentar:
 Det er endvidere Arbejdstilsynets praksis ikke at kræve certifikat ved  

 afprøvning af en gaffeltruck efter reparation, når formålet er at  

 kontrollere, at alt fungerer, som det skal.
Gaffeltruckførercertifikat udstedes af specialarbejderskolerne til  

 personer, - der er fyldt 18 år - der har tilfredsstillende lægeattest - der har bestået en teoretisk og praktisk prøve i at føre gaffeltruck  

 og/eller gaffelstabler.
 Prøven aflægges på en specialarbejderskole, normalt som afslutning  

 på et kursus.
 Kommentar:
 Personer, som allerede er rutinerede gaffeltruckførere - fx fordi de har  

 arbejdet som truckførere i udlandet - kan normalt aflægge prøve uden  

 forudgående kursus.
 Personer, som har erhvervet certifikat i udlandet, vil kunne få det  

 ombyttet til dansk certifikat, hvis det med rimelighed kan godtgøres, at de  

 har fået en uddannelse og aflagt en prøve, der svarer til den danske.
 Der er to typer certifikater:
 A: Gaffelstabler, der kan betjenes gående (førerstangsgaffeltruck, evt.  

 med ståplade).
 B: Gaffeltruck, som føreren skal stå eller sidde på.
 Certifikat type B gælder også som type A.
 Et faffeltruckførercertifikat kan inddrages af Arbejdstilsynet,  

 hvis truckføreren på grund af grov forsømmelighed eller af helbredsmæssige  

 grunde må anses for uegnet til at føre gaffeltruck eller gaffelstabler.
H.
Elo Petersen --------------------------------------------------------------------- BAGGRUND:
 - Bekendtgørelse om anvendelse af tekniske hjælpemidler.
 - Bekendtgørelse om gaffeltruckførercertifikat.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
--------------------------------------------------------------------- I At-meddelelse 0.01.1 findes en fortegnelse over gældende At-meddelelser.
