Meddelelser fra Søfartsstyrelsen B.  

 Skibes bygning og udstyr m.v.
Kapitel B XI   Særlige tiltag til  

 højnelse af den maritime sikkerhed, 1. juli 2001 Særlige tiltag til højnelse af den maritime  

 sikkerhed Regel 1	Autorisation af  

 anerkendte organisationer De organisationer, der henvises til i regel I/6, skal  

 opfylde de retningslinier, som blev vedtaget af Organisationen ved resolution  

 A.739(18), der kan ændres af Organisationen, samt de forskrifter, som  

 er vedtaget af Organisationens generalforsamling ved Resolution A.789(19),  

 som kan blive ændret af Organisationen, forudsat at sådanne  

 ændringer er vedtaget, trådt i kraft og bragt til virkning i  

 overensstemmelse med bestemmelserne i Artikel VIII i nærværende  

 konvention vedrørende ændringsprocedurerne, som finder  

 anvendelse på andre tillæg end Kapitel I.
Regel 2	Skærpede  

 syn Denne regel gælder ikke for skibe med en  

 bruttotonnage under 500.
 Bulkskibe, som defineret i regel IX/1.6, og olietankere,  

 som defineret i regel II-1/2.12, skal underkastes et skærpet  

 inspektionsprogram i overensstemmelse med retningslinierne vedtaget på  

 Organisationens generalforsamling ved resolution A.744(18), som kan blive  

 ændret af Organisationen, forudsat at sådanne ændringer er  

 vedtaget, trådt i kraft og bragt til virkning i overensstemmelse med  

 bestemmelserne i Artikel VIII i nærværende konvention  

 vedrørende ændringsprocedurerne, som finder anvendelse på  

 andre tillæg end Kapitel I.
Regel  

 3	Skibsidentifikationsnummer 1	Denne regel gælder for alle passagerskibe med  

 en bruttotonnage på 100 og derover, og for alle lastskibe med en  

 bruttotonnage på 300 og derover.
 2	Ethvert skib skal være forsynet med et  

 identifikationsnummer, som er i overensstemmelse med IMO's  

 skibsidentifikationsnummersystem som vedtaget af Organisationen.
 3	Skibets identifikationsnummer skal indføres i  

 certifikaterne, og i certificerede kopier af disse, udstedt under regel I/12  

 eller regel I/13.
 4	For skibe, som er køllagt før 1. januar  

 1996, får denne regel virkning, når et certifikat fornyes  

 på eller efter 1. januar 1996.
Regel 4	Havnestatskontrol af  

 operationelle krav 1	Et skib, der befinder sig i en anden kontraherende  

 regerings havn, er undergivet kontrol med hensyn til de operationelle krav  

 til skibets sikkerhed af inspektører, bemyndigede af den  

 pågældende regering, når der er åbenbare grunde til  

 at tro, at skibets fører og besætning ikke er fortrolige med de  

 væsentlige procedurer om bord, som relaterer sig til skibes  

 sikkerhed.
 2	Under de omstændigheder, som er defineret i  

 stk. 1 i denne regel, skal den kontraherende regering, som udfører  

 kontrollen, træffe foranstaltninger til at sikre, at skibet ikke  

 sejler, før situationen er bragt på plads i overensstemmelse med  

 kravene i denne Konvention.
 3	Procedurer, som relaterer sig til havnestatskontrol,  

 og som er foreskrevet i regel I/19, finder anvendelse på denne  

 regel.
 4	Intet i denne regel skal udlægges  

 således, at den begrænser den kontraherende regerings rettigheder  

 og forpligtelser ved udførelsen af kontrollen af de operationelle  

 krav, som udtrykkeligt findes i reglerne.
 ) Der henvises til MSC/Circ. 655,  

 vejledning for planlægning af den skærpede inspektion på  

 bulkskibe og olietankskibe samt til MSC/Circ. 686 vejledning om midler til  

 adgang til skroget for inspektion og vedligeholdelse af olietankskibe og  

 bulkskibe.
 ) Der henvises til IMO's  

 skibsidentifikationsnummersystem   vedtaget af Organisationen ved resolution  

 A.600(15).
 ) Der henvises til procedurer til  

 havnestatskontrol, vedtaget af Organisationen ved resolution A.787(19).
