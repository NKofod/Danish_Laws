 Under 14. Januar 1930 har den kongelige Gesandt i Paris og  

 den franske Undervisningsminister undertegnet følgende Overenskomst:
 Overenskomst vedrørende den videnskabelige, litterære og skolemæssige  

 Forbindelse mellem Danmark og Frankrig.
 Artikel 1.
 Nærværende Overenskomst har til Hensigt mellem Danmark og Frankrig paa det  

 intellektuelle Omraade at udvikle den Forbindelse, som hidtil faktisk har  

 bestaaet mellem de to Lande, navnlig ved Udveksling mellem de respektive  

 Universiteter af Forelæsninger og Foredrag, Ansættelse af Lektorer ved disse  

 Universiteter og Udsendelse af Elever og Lærere til franske Gymnasier.
 Artikel 2.
 Med det angivne Formaal for Øje er de to Regeringer blevet enige om  

 følgende Regler vedrørende Eksaminers Ligeberettigelse i de to Lande:
 Enhver dansk Undersaat, som har dansk Studentereksamen, nyder i Frankrig  

 Ligestilling med den, som har »baccalaureeat«, under de  

 Betingelser, som er fastsat i Bekendtgørelse udstedt den 16. November 1915 af  

 Ministeren for Undervisningsvæsenet og de skønne Kunstner.
 Enhver fransk Statsborger, som har fransk »baccalaureeat«, kan  

 lade sig immatrikulere ved Københavns Universitet og indstille efter de til  

 enhver Tid for fremmede Statsborgeres Adgang til Universitetet gældende  

 gunstige Regler.
 Den danske Undervisningsminister forbeholder sig dog Ret til at træffe de  

 regulerende Bestemmelser, som begrænsede Pladsforhold maatte gøre nødvendige.
 Artikel 3.
 Bestemmelserne i denne Overenskomst medfører ingen Forandringer i Love,  

 Bekendtgørelser eller andre Bestemmelser vedrørende Udøvelsen af bestemte  

 Bestillinger eller Adgangen til bestemte Embedsveje.
 Artikel 4.
 Nærværende Overenskomst træder i Kraft den 15. Januar 1930.
 Den kan af hver af de kontraherende Parter opsiges med at Aars Varsel.
 Udfærdiget i Paris, den 14. Januar 1930.
H.A.
Bernhoft.
Dansk Gesandt i Paris Pierre Marraud.
 Minister for Undervisningsvæsenet og de skønne kunster.
 Hvilket herved bringes til almindelig kundskab.
 Udenrigsministeriet, den 20. Marts 1930.
P.
Munch.
