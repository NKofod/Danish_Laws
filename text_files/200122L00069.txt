Fremsat den 29. januar 2002 af  

 beskæftigelsesministeren (Claus Hjort Frederiksen) Forslag til Lov om ophævelse af lov om  

 servicejob § 1 Lov om servicejob, jf. lovbekendtgørelse nr. 36 af 22. januar 2001,  

 ophæves.
§ 2 Stk. 1. Loven træder i kraft den 1. marts 2002.
 Stk. 2. Ansættelsesforhold, hvortil der er afgivet  

 tilsagn om tilskud, eller som er påbegyndt inden lovens  

 ikrafttræden, kan opretholdes og fortsætte efter de hidtil  

 gældende regler.
Bemærkninger til lovforslaget Almindelige bemærkninger 1. Indholdet af og baggrunden for lovforslaget Servicejobordningen blev indført ved lov nr. 1081  

 af 29. december 1999 som en forsøgsordning, som dels skulle fremme  

 beskæftigelsesmulighederne for langtidsledige, der er fyldt 48  

 år, og som dels skulle medvirke til at styrke det offentlige  

 serviceniveau.
Oprindelig blev ordningen etableret som et 2-årigt  

 forsøg med udløb ved udgangen af 2001. Ordningen blev  

 imidlertid forlænget med endnu et år i forbindelse med  

 vedtagelsen af lov nr. 1249 af 20. december 2000, således at  

 forsøgsperioden udløber ved udgangen af 2002.
 Ordningen indebærer, at stat, kommuner og  

 amtskommuner, herunder visse selvejende institutioner, samt humanitære  

 organisationer kan opnå tilskud til at ansætte en i lov om  

 servicejob nærmere angivet målgruppe på ordinære  

 løn- og ansættelsesvilkår.
Målgruppen omfatter personer, der er fyldt 48  

 år, og som har været i aktivperioden i mindst 6 måneder,  

 personer, som er omfattet af retten til forlængede dagpenge, og  

 personer som modtager overgangsydelse.
Tilskuddet udgør årligt  

 100.000 kr. pr. helårsstilling og kan ydes under hele  

 ansættelsesforholdet   også efter udløbet af  

 forsøgsperioden.
 Med lovforslaget lægges der op til at afskaffe  

 servicejobordningen, således at der ikke længere kan opnås  

 tilskud til oprettelse af nye servicejob.
Baggrunden herfor er først og fremmest, at der i  

 den nuværende situation på arbejdsmarkedet med mangel på  

 arbejdskraft ikke skønnes at være behov for en tilskudsordning  

 som servicejobordningen.
Hertil kommer, at ordningen kun er blevet benyttet i  

 begrænset omfang Ved etableringen af servicejobordningen forventedes det,  

 at der i løbet af forsøgsperioden ville blive oprettet op mod  

 10.000 servicejob i den offentlige sektor.
Denne forventning er langt fra  

 blevet indfriet, idet der ved udgangen af december 2001 var oprettet i alt  

 3.528 servicejob, hvoraf de 2.778 var besatte.
De oprettede servicejob er  

 fordelt således, at der er oprettet 2.230 servicejob i kommuner, 501  

 servicejob i amtskommuner og 328 servicejob i staten.
De resterende 469  

 servicejob er oprettet i henholdsvis selvejende institutioner og  

 humanitære organisationer.
Lovforslaget indebærer ingen ændringer, for  

 så vidt angår ansættelsesforhold, der allerede er  

 påbegyndt, eller som har opnået tilsagn om tilskud, inden det  

 foreslåede ikrafttrædelsestidspunkt, idet der lægges op  

 til, at disse kan fortsætte efter de hidtil gældende regler om  

 servicejob.
Der vil således fortsat kunne ydes tilskud til servicejob,  

 som er påbegyndt inden det ikrafttrædelsestidspunkt, som er  

 angivet i forslaget (1. marts 2002).
2. Økonomiske og administrative konsekvenser for det  

 offentlige Servicejobordningen foreslås ophævet med  

 virkning fra den 1. marts 2002 mod som forudsat ved udgangen af 2002. Som  

 følge af ophævelsen vil færre personer blive omfattet af  

 ordningen, og udgifterne hertil vil falde.
Med ophævelsen af  

 servicejobordningen forventes de statslige udgifter hertil at falde med ca.  

 70 mio. kr. i 2002 og i 2005 at være faldet med ca. 120 mio. kr.
Det forudsættes, at ca. halvdelen af de personer,  

 der ville have haft mulighed for at blive ansat i et servicejob, i stedet  

 ansættes i ustøttet beskæftigelse.
De resterende personer  

 forudsættes ligeligt at blive ledige eller at komme i aktivering.  

 På baggrund heraf vurderes der ikke at være udgifter for staten i  

 2002 til 2005.
 Ophævelsen af ordningen vurderes, hverken at betyde  

 udgifter eller indtæger for kommuner og amtskommuner.
 Lovforslaget skønnes således ikke at have  

 økonomiske eller administrative konsekvenser for det offentlige.
 3. Økonomiske og administrative konsekvenser for erhvervslivet  

 m.v.
 Lovforslaget skønnes ikke at have  

 erhvervsøkonomiske konsekvenser.
4. Miljømæssige konsekvenser Lovforslaget skønnes ikke at have  

 miljømæssige konsekvenser.
5. Forholdet til EU-retten Lovforslaget indeholder ikke EU-retlige aspekter.
 6. Hørte myndigheder og organisationer m.v.
 Samtidig med fremsættelsen af lovforslaget er dette  

 sendt til høring i Landsarbejdsrådet og i Økonomi- og  

 Erhvervsministeriets testpanel med henblik på, at såvel  

 rådets som panelets bemærkninger kan indgå i Folketingets  

 behandling af lovforslaget.
7. Sammenfattende oversigt over konsekvenserne af  

 lovforslaget Positive konsekvenser/mindreudgifter Negative Konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen af betydning Ingen Økonomiske konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Det foreslås, at lov om servicejob ophæves.  

 Loven, jf. lovbekendtgørelse nr. 36 af 22. januar 2001, er optrykt som  

 bilag til lovforslaget.
Til § 2 Til stk. 2 I praksis forekommer det, at tidspunktet for oprettelsen  

 eller besættelsen af et servicejob ikke er sammenfaldende med det  

 tidspunkt, hvor den ansatte rent faktisk starter i sin jobfunktion på  

 ansættelsesstedet.
Der er således eksempler på, at der er  

 givet tilsagn om tilskud til et servicejob, som først påbegyndes  

 et par måneder efter, at servicejobbet er blevet besat.
 Det kan således ikke udelukkes, at der er  

 arbejdsgivere, som har indrettet sig i forventning om, at en eller flere  

 personer skal starte i servicejob umiddelbart efter det i stk. 1  

 foreslåede ikrafttrædelsestidspunkt.
 Det foreslås derfor, at ansættelsesforhold,  

 som har opnået tilsagn om tilskud inden det foreslåede  

 ikrafttrædelsestidspunkt, kan opretholdes efter de hidtil  

 gældende regler.
 Det foreslås ligeledes, at ansættelsesforhold,  

 som er påbegyndt inden det foreslåede  

 ikrafttrædelsestidspunkt, kan fortsætte efter de hidtil  

 gældende regler.
Det indebærer bl.a., at der fortsat vil kunne ydes  

 et årligt tilskud på 100.000 kr. pr. helårsstilling, og at  

 ansættelsen fortsat vil være på ordinære løn-  

 og ansættelsesvilkår.
Ansættelsesforholdet kan desuden  

 fortsætte, hvis den ansatte overgår til efterløn.
 Endvidere indebærer det, at arbejdsgiveren straks  

 skal underrette Arbejdsformidlingen, hvis en ansættelse i et servicejob  

 ophører, eller der i øvrigt sker ændringer i  

 ansættelsesforholdet, f.eks. hvis der aftales en nedsættelse af  

 den hidtidige arbejdstid.
 Ligeledes vil ansættelse i et servicejob fortsat  

 kunne danne grundlag for genoptjening af retten til dagpenge.
Bilag Lov om servicejob  

  

 (jf. lovbekendtgørelse nr. 36 af 22. januar 2001) Kapitel 1 Lovens formål og indhold § 1. Loven har til formål at fremme  

 beskæftigelsesmulighederne for langtidsledige, der er fyldt 48  

 år, og at medvirke til at styrke det offentlige serviceniveau samt  

 løsningen af opgaver i humanitære organisationer gennem et  

 årligt tilskud til ansættelse af langtidsledige, der er fyldt 48  

 år, i varige stillinger på ordinære løn- og  

 ansættelsesvilkår (servicejob).
 Stk. 2. Loven finder ikke anvendelse i forhold til offentlige  

 virksomheder, medmindre arbejdsministeren i overensstemmelse med  

 statsstøttereglerne i EF-Traktatens artikel 87 og 88 fastsætter  

 nærmere regler herom.
 § 2. I en forsøgsperiode fra den 1. januar 2000 til og  

 med den 31. december 2002 kan stat, amtskommuner og kommuner søge om  

 tilskud til ansættelse af personer, der er omfattet af § 3, i  

 servicejob, der påbegyndes inden for forsøgsperioden.
 Stk. 2. Bestemmelsen i stk. 1 finder tilsvarende  

 anvendelse i forhold til selvejende institutioner, der udfører  

 offentlige serviceopgaver, og hvis udgifter dækkes med mindst 50 pct.  

 af offentlige tilskud, samt humanitære organisationer.
 Stk. 3. Ansættelsesforhold, der etableres og  

 påbegyndes i forsøgsperioden, kan videreføres med tilskud  

 efter den 31. december 2002, jf. § 5, stk. 3, og § 6,  

 stk. 2. Ansættelsesforholdet kan fortsætte, uanset at den  

 ansatte overgår til efterløn.
Kapitel 2 Målgruppe for ansættelse i servicejob § 3. Målgruppen for ansættelse i servicejob  

 omfatter medlemmer af en arbejdsløshedskasse, som er fyldt 48  

 år, og 1)	som er i aktivperioden, jf. § 55, stk. 2, og § 55,  

 stk. 5, 2. pkt., i lov om arbejdsløshedsforsikring m.v., og som i  

 mindst 6 måneder har modtaget dagpenge eller været i tilbud,  

 eller 2)	som modtager ydelse efter § 55, stk. 4, i lov om  

 arbejdsløshedsforsikring m.v., eller § 3, stk. 3, i lov nr.  

 897 af 16. december 1998 om ændring af lov om  

 arbejdsløshedsforsikring m.v., eller 3)	som modtager overgangsydelse, jf. kapitel 11 c i lov om  

 arbejdsløshedsforsikring m.v.
 Stk. 2. Arbejdsløshedskasserne har pligt til at  

 foretage indberetning til arbejdsformidlingen om medlemmer, der er omfattet  

 af målgruppen efter stk. 1. Direktoratet for  

 Arbejdsløshedsforsikringen kan fastsætte nærmere regler  

 herom efter aftale med Arbejdsmarkedsstyrelsen.
Kapitel 3 Administration og udbetaling af tilskud § 4. Arbejdsformidlingen administrerer servicejobordningen,  

 herunder formidlingen af servicejob til personer, som er omfattet af  

 § 3. Arbejdsmarkedsstyrelsen kan fastsætte nærmere regler  

 herom.
 Stk. 2. Arbejdsformidlingen udarbejder i hvert af  

 forsøgsårene en generel beskrivelse af målgruppen i  

 regionen, herunder om uddannelses- og erhvervsmæssig baggrund og  

 tilhørsforhold til arbejdsløshedskasse m.v., som kan  

 indgå i overvejelserne hos stat, amtskommuner, kommuner samt selvejende  

 institutioner og humanitære organisationer, jf. § 2, stk. 2,  

 om oprettelse af servicejob.
Stk. 3. En ansøgning om tilskud til servicejob skal for  

 hvert enkelt servicejob indeholde oplysninger om, 1)	inden for hvilket jobområde servicejobbet er eller vil blive  

 oprettet, 2)	servicejobbets art, 3)	jobfunktionerne og de konkrete arbejdsopgaver, 4)	de forudsatte kvalifikationer, 5)	den forudsatte arbejdstid, og 6)	at servicejobbet falder inden for ansøgerens nuværende  

 opgavefelt.
 § 5. Arbejdsformidlingen bevilger tilskud til servicejob, i  

 det omfang stillingerne kan formidles til personer, som er omfattet af  

 § 3.
 Stk. 2. Der kan ikke ydes tilskud til servicejob,  

 såfremt der sker afskedigelser i tilknytning hertil.
 Stk. 3. Tilskuddet udgør årligt 100.000 kr. pr.  

 helårsstilling og kan ydes under hele ansættelsesforholdet, jf.  

 § 2, stk. 3. Tilskuddet nedsættes forholdsmæssigt ved  

 ansættelse, der varer mindre end et år, eller hvor der er tale om  

 ansættelse på mindre end fuld tid.
 Stk. 4. Tilskud til et servicejob, der oprettes inden for  

 ældresektoren, kan inden for en samlet pulje på 100 mio. kr.  

 forhøjes med 50.000 kr., der udbetales i det første  

 ansættelsesår, som udgangspunkt til brug for oplæring og  

 uddannelse af den ansatte.
 Stk. 5. Når arbejdsformidlingen har formidlet et  

 servicejob til en person, der er omfattet af § 3, sender  

 arbejdsformidlingen ansøgeren en bekræftelse på, at der er  

 bevilget tilskud til servicejobbet, hvorefter tilskuddet kan udbetales.
 Stk. 6. Arbejdsmarkedsstyrelsen kan fastsætte  

 nærmere regler om udbetalingen af tilskud.
§ 6. Arbejdsgiveren skal straks underrette  

 arbejdsformidlingen, hvis et ansættelsesforhold, der har opnået  

 tilskud efter § 5, ophører, samt om årsagen til  

 ansættelsesforholdets ophør.
Arbejdsgiveren skal samtidig oplyse  

 arbejdsformidlingen om, hvorvidt det konkrete servicejob ønskes  

 genbesat.
 Stk. 2. Ved genbesættelse af servicejob er det en  

 forudsætning for, at der fortsat kan ydes tilskud, at  

 genbesættelsen sker via en fornyet formidling af arbejdsformidlingen  

 til en person, som er omfattet af § 3, og at den fornyede formidling og  

 ansættelse finder sted i perioden fra den 1. januar 2000 til den 31.  

 december 2002.
Stk. 3. Hvis arbejdsgiveren ikke ønsker at  

 genbesætte servicejobbet med en person fra målgruppen eller det  

 ikke er muligt at formidle servicejobbet til en anden, skal det udbetalte  

 tilskud efterreguleres med udgangspunkt i ansættelsesforholdets  

 faktiske varighed i tilskudsåret.
Tilskuddet efterreguleres  

 tilsvarende, i det omfang arbejdstiden nedsættes i et påbegyndt  

 ansættelsesforhold, eller i tilfælde af at arbejdsgiveren  

 opnår en form for lønkompensation i tilknytning til  

 ansættelsesforholdet.
Arbejdsgiveren skal straks underrette  

 arbejdsformidlingen herom.
Arbejdsformidlingen foretager  

 efterreguleringen.
 Stk. 4. Arbejdsmarkedsstyrelsen kan fastsætte  

 nærmere regler om efterreguleringen af tilskuddet og tilbagebetaling i  

 forbindelse hermed.
Kapitel 4 Opkvalificering til servicejob § 7. Arbejdsformidlingen kan efter en konkret og individuel  

 vurdering med udgangspunkt i den lediges uddannelses- og  

 erhvervsmæssige kvalifikationer og det konkrete servicejob i samarbejde  

 med den ledige tilrettelægge et opkvalificerende forløb med  

 henblik på den lediges varetagelse af servicejobbet, jf. lov om en  

 aktiv arbejdsmarkedspolitik.
Kapitel 5 Arbejdsløshedsforsikring § 8. Tidsrum, hvori medlemmet har været ansat i  

 servicejob, medregnes uanset bestemmelsen i § 53, stk. 3, i  

 arbejdsperioderne efter § 53, stk. 2 og 5, i lov om  

 arbejdsløshedsforsikring m.v.
 Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte nærmere regler om anvendelse af  

 stk. 1.
Kapitel 6 Klageadgang § 9. Arbejdsformidlingens afgørelser efter denne lov  

 kan af den, afgørelsen vedrører, indbringes for  

 Arbejdsmarkedsstyrelsen inden 4 uger efter, at afgørelsen er meddelt  

 den pågældende.
Klagen indgives til vedkommende regionschef, der,  

 hvis afgørelsen fastholdes, videresender klagen til  

 Arbejdsmarkedsstyrelsen.
 Stk. 2. Arbejdsmarkedsstyrelsens afgørelser kan ikke  

 indbringes for anden administrativ myndighed.
Kapitel 7 Ikrafttræden m.v.
 § 10. Loven træder i kraft den 1. januar 2000.
 § 11. Loven gælder ikke for Færøerne og  

 Grønland.
 Lov nr. 1249 af 20. december 2000 indeholder i § 2  

 følgende bestemmelse:
§ 2 Stk. 1. Loven træder i kraft den 1. januar 2001 og har  

 virkning for beskæftigelse i servicejob fra denne dato.  

 Ophævelsen af § 8, stk. 2, i § 1, nr. 13, træder  

 dog først i kraft den 1. april 2001.
Stk. 2. Et medlem, der ved lovens ikrafttræden er i  

 servicejob, bevarer retten til at forlænge den periode på 48  

 måneder (referenceperioden), inden for hvilken der kan udbetales ydelse  

 efter § 55, stk. 2, i lov om arbejdsløshedsforsikring m.v.,  

 indtil medlemmet har generhvervet ret til dagpenge, jf. § 53,  

 stk. 5, i lov om arbejdsløshedsforsikring m.v.
Referenceperioden  

 kan dog højst forlænges indtil det tidspunkt, hvor medlemmet kan  

 opnå ret til efterløn, jf. § 74 a i lov om  

 arbejdsløshedsforsikring m.v.
 Stk. 3. § 1, nr. 8, finder anvendelse på  

 ansættelsesforhold, som etableres efter den 5. november 2000.
