Velfærdsforanstaltninger  

 på faste arbejdssteder  

  

 At-vejledning A.1.13  

  

 August 2005  

  

 Erstatter At-meddelelse nr. 1.01.11 af november 1995 1. Baggrund Denne vejledning  

 oplyser om Arbejdsmiljølovgivningens regler om velfærdsforanstaltninger på  

 faste arbejdssteder.
 Reglerne gælder enhver  

 art af virksomhed, herunder virksomheder inden for landbrug, gartneri og  

 skovbrug, hvor der er ansatte beskæftiget.
 For landbrug,  

 gartnerier, skovbrug og andre virksomheder, hvis område er meget udstrakt  

 eller  

 spredt beliggende, gælder reglerne dog kun den del af virksomhedens  

 bedriftsområde, som består i bygninger og bedriftsanlæg samt arealerne i  

 umiddelbar tilknytning hertil (1). Ved arbejde på de fjernere arealer af  

 sådanne virksomheder, skal de ansatte have velfærdsforanstaltninger efter  

 reglerne  

 om skiftende arbejdssteders indretning (2, 3).
2. Generelt Reglerne om  

 velfærdsforanstaltninger omhandler toilet, spiseplads, håndvask, opbevaring  

 af  

 tøj (garderobe eller omklædningsrum), baderum, renseplads, hvileplads,  

 soveplads og telefon.
Nedenfor er nærmere oplyst, i hvilket omfang den  

 enkelte  

 facilitet kræves, og hvorledes den skal indrettes.
 De krævede  

 velfærdsfaciliteter skal findes på selve arbejdsstedet.
Arbejdsgiveren i en  

 virksomhed, hvor der er højst 3 ansatte beskæftiget samtidigt, kan dog  

 henvise  

 de ansatte til at benytte faciliteterne i sin private bolig eller i en  

 tjenestebolig.
Det er en betingelse -  

 	  

 at boligen ligger i  

 nærheden af arbejdsstedet -  

 	  

 at faciliteterne er  

 forsvarligt indrettet i egnede rum, og -  

 	  

 at arbejdet ikke er  

 tilsmudsende eller medfører risiko for forurening med materialer, der er  

 smittefarlige,  

 eller med stoffer og materialer, som det af hensyn til sikkerhed eller  

 sundhed  

 er vigtigt at få fjernet hurtigt fra huden eller hindre spredning af.
 Velfærdsfaciliteter for  

 ansatte må normalt ikke stå til rådighed for andre end dem, der er ansat hos  

 den pågældende arbejdsgiver eller på anden måde er beskæftiget på  

 arbejdsstedet.
Flere virksomheder  

 inden for samme bebyggelse kan også have fælles velfærdsfaciliteter for deres  

 ansatte, hvis de har indgået aftale om, hvem der skal vedligeholde og rengøre  

 faciliteterne.
Dette gælder dog ikke virksomheder, hvor arbejdet er særligt  

 tilsmudsende eller medfører risiko for forurening med materialer, der er  

 smittefarlige, eller med stoffer og materialer, som det af hensyn til  

 sikkerhed  

 eller sundhed er vigtigt at få fjernet hurtigt fra huden eller hindre  

 spredning  

 af.
Faciliteterne skal  

 findes i  

  

 passende  

  

 antal.
Der skal ved  

 vurderingen heraf tages hensyn til arbejdets art og antallet af personer, der  

 i  

 almindelighed benytter faciliteterne.
Midlertidige forøgelser af antallet af  

 beskæftigede, fx under kortvarigt sæsonarbejde, kræves ikke taget i  

 betragtning.
I omtalen af de enkelte faciliteter er angivet det antal, der  

 efter  

 Arbejdstilsynets praksis anses for passende.
 Placeringen af faciliteterne  

  

 skal være hensigtsmæssig i forhold til hinanden, til arbejdspladser og  

 færdselsveje.
 Der skal tages hensyn  

 til eventuelle  

  

 handicappede arbejdstagere.  

  

 Arbejdstilsynet anbefaler, at man ved indretning af velfærdsfaciliteterne på  

 en  

 virksomhed tager højde herfor ved at indrette mindst ét handicapvenligt  

 toilet  

 med håndvask og ét handicapvenligt baderum, hvis der under hensyn til  

 arbejdets  

 art skal være bad.
Faciliteterne skal være  

 beliggende i  

  

 fast bygning  

  

 , medmindre  

 det efter forholdene ikke er muligt eller rimeligt.
Rummene skal være  

 forsvarligt indrettet og herunder have tilstrækkelig tilførsel af frisk luft  

 og  

 kunne opvarmes.
I bygningsreglementet  

 findes nærmere bestemmelser om den bygningsmæssige udformning.
Når en  

 virksomheds velfærdsfaciliteter indrettes i overensstemmelse med  

 bygningsreglementet, vil de bygningsmæssige krav ifølge  

 arbejdsmiljølovgivningen normalt være opfyldt.
Der kan dog efter denne gælde  

 yderligere krav som følge af arbejdets art eller særlige forhold.
For  

 virksomheder, der er indrettet i ældre bygninger, kan der gælde lempeligere  

 bygningsmæssige krav.
 Rummene, hvor  

 velfærdsfaciliteterne er beliggende, skal være forsynet med nødvendigt,  

 hensigtsmæssigt  

 udstyr og inventar og under brugen være opvarmet til en passende temperatur.
De ansatte kan have pligt  

  

 til at benytte faciliteterne.
Det gælder, hvis de under arbejdet har  

 risiko for at blive forurenet med materialer, der kan være smittefarlige,  

 eller  

 at komme i berøring med stoffer eller materialer, som det af sikkerheds-  

 eller  

 sundhedshensyn er vigtigt at få fjernet fra huden.
I så fald skal de ansatte  

 benytte de faciliteter, som tjener til at hindre påvirkning fra eller  

 spredning  

 af de pågældende stoffer eller materialer.
Det vil navnlig være brusebad og  

 særskilt omklædningsrum.
3. De enkelte faciliteter 3.1. Toilet Der skal være et  

 tilstrækkeligt antal toiletter.
 Der skal være mindst 1  

 toilet for hver 15 personer.
 Der skal indrettes  

 særskilte toiletter for mænd og kvinder, medmindre der er fuld adskillelse  

 fra  

 gulv til loft mellem de enkelte toiletrum og mod forrum, og der ikke er  

 urinal  

 i forrummet.
 Hvis der findes 1  

 urinal for hver 20 mænd, kan antallet af toiletter for mænd sættes til mindst  

 1  

 for hver 20.
 Arbejdstilsynet kan  

 påbyde, at der indrettes særskilt toilet for ansatte, der udfører arbejde,  

 der  

 er særligt tilsmudsende eller udsætter dem for forurening, som af  

 sundhedsmæssige grunde ikke må spredes.
Adgang fra arbejdsrum  

 til toilet skal ske gennem et forrum.
Der må ikke være adgang direkte fra  

 spiserum til forrum.
Der skal være håndvask i toiletrummet eller i forrummet.
 Gulvarealet i et  

 toiletrum skal være mindst  

 1 m2  

 og rumhøjden mindst  

 2,2 m  

 i gennemsnit.
 Skal toilettet benyttes  

 af handicappede arbejdstagere, skal det være indrettet hertil.
3.2. Spiseplads Der skal være indrettet  

 spiseplads, hvis der er spisepauser under arbejdet.
Spisepladsen skal  

 findes i et egnet lokale med forsvarlige hygiejniske forhold.
Hvis  

 arbejdsrummet opfylder dette, kan spisepladsen indrettes her.
Dette kan fx  

 være  

 tilfældet på et kontor, mødelokale, lærerværelse e.l.
 Arbejdspladsen  

 (arbejdsbordet mv., hvor den enkelte ansatte udfører arbejde) må dog ikke  

 anvises som spiseplads.
Særlig  

 spiseafdeling skal dog findes, normalt indrettet i et særskilt rum, når -  

 	  

 der i almindelighed er  

 beskæftiget mere end 3 ansatte samtidigt på arbejdsstedet, eller -  

 	  

 de ansatte udfører  

 arbejde, der er tilsmudsende, og der ikke foretages omklædning før  

 spisepauserne.
 Kravet om særlig  

 spiseafdeling gælder dog ikke på virksomheder indrettet inden 1. januar 1993  

 uden spiseafdeling, medmindre arbejdet er af en sådan art, at spisning ikke  

 bør  

 foregå i arbejdsrum.
Spisepladsen skal bestå  

 af et passende antal borde og siddepladser med ryglæn.
Arbejdstilsynet anser  

 mindst  

 60 cm  

 bordplads til hver spiseplads for at være passende.
Spiseafdelingen skal  

 være forsynet med vask og kogeindretning, eventuelt beliggende i et  

 selvstændigt  

 rum i forbindelse med spiseafdelingen.
Der skal være mulighed for at vaske  

 hænder i nærheden af spiseafdelingen.
Køkkenvask kan ikke erstatte en  

 håndvask.
Hvor der er  

 spiseafdeling, skal den være forsvarligt indrettet hertil.
Den skal have et  

 gulvareal på mindst  

 1 m2  

 pr. person, der samtidigt benytter  

 spiseafdelingen, dog mindst 7 m2. Ved skrå lofter medregnes ikke  

 arealer, hvor rumhøjden er under  

 2 m.
 Rumhøjden skal være  

 mindst  

 2,2 m  

 i gennemsnit, for større spiseafdelinger (over 50 spisepladser) dog  

 mindst  

 2,5 m.
Spiseafdelingen eller  

 spiserummet skal have dagslystilgang i fornødent omfang, og vinduerne skal  

 anbringes, så personer i rummet kan se ud på omgivelserne.
Vinduerne skal  

 kunne  

 lukkes op.
Ellers skal spiseafdelingen ventileres effektivt på anden måde.
 Der skal træffes  

 passende foranstaltninger til beskyttelse af ikke-rygere mod gener fra  

 tobaksrøg, fx ved at etablere særlige spisepladser for rygere, eller ved at  

 lade spisepladsen benyttes på skift af rygere og ikke-rygere.
Mad og drikke skal  

 kunne opbevares sundhedsmæssigt forsvarligt, fx i køleskab, og der skal være  

 mulighed for at varme mad, vand til kaffe e.l.
Der skal være adgang til frisk  

 drikkevand.
 Der bør ikke opbevares  

 tøj i spiseafdelingen.
3.3. Håndvask Der skal findes et  

 passende antal håndvaske placeret hensigtsmæssigt i forhold til arbejdsrum,  

 spiseafdeling,  

 toiletter, garderobe og omklædningsrum.
 Følgende antal anses  

 for passende:
-  

 	  

 1 håndvask pr. 5  

 personer ved industri, håndværk, landbrug, gartneri og skovbrug -  

 	  

 1 håndvask pr. 10  

 personer i butik, kontor o.l., dog -  

 	  

 mindst 1 håndvask pr.  

 3 personer, når arbejdet er stærkt tilsmudsende, medfører risiko for  

 forurening  

 med materialer, der kan være smittefarlige, eller medfører fare for at komme  

 i  

 berøring med stoffer eller materialer, som det af sikkerheds- eller  

 sundhedshensyn er vigtigt at få fjernet fra huden eller hindre spredning af.
Ved opgørelse af  

 antallet medregnes ikke håndvaske i toiletrum.
Håndvaske i uaflåseligt forrum  

 til toilet kan dog medregnes.
Håndvaske skal normalt  

 være forsynet med rindende koldt og varmt vand samt sæbe.
Hvis forureningen  

 af  

 huden ikke kan fjernes med almindelig sæbe, skal der også ved håndvasken  

 findes  

 egnede hudrensemidler.
 Håndvaske må ikke have  

 håndbetjente vandhaner, hvis de ansatte udsættes for forurening, som af  

 sundhedsmæssige grunde ikke må spredes, fx ved epoxyarbejde.
 Gulvarealet omkring  

 håndvaske skal normalt mindst have en bredde på  

 0,6 m, og den fri afstand fra håndvasken skal  

 mindst være  

 1,2 m.
3.4. Opbevaring af tøj Gangtøj og arbejdstøj  

 skal kunne opbevares forsvarligt.
Opbevaring kan ske i garderobe eller  

 omklædningsrum.
 Garderobe kan alt efter  

 forholdene være en stanggarderobe, garderobeskab, knager e.l.
Sker opbevaring i  

 arbejdsrum, må det normalt kun ske i garderobeskab.
Der kan dog benyttes  

 stanggarderobe, knager e.l. i arbejdsrum, hvis der kun er få beskæftigede, og  

 der ikke udføres tilsmudsende arbejde.
Dette gælder normalt på kontorer.
 En stanggarderobe skal  

 være indrettet med mindst  

 20 cm  

 stangplads til hver person.
Der skal være mulighed  

 for aflåselig opbevaring af personlige ting.
Hvor der ikke er aflåseligt  

 garderobeskab,  

 kan det være en taskebox (25 x 30 x  

 50 cm  

 ), aflåselig skuffe i eget arbejdsbord e.l.
3.5. Omklædningsrum Hvis der er omklædning  

 fra gangtøj til arbejdstøj, skal der findes omklædningsrum.
Dette gælder fx, hvis -  

 	  

 det er nødvendigt af  

 sikkerheds- eller sundhedshensyn at benytte personlige værnemidler, der  

 kræver  

 omklædning, eller -  

 	  

 arbejdet er  

 tilsmudsende som fx arbejde på autoværksteder, støberier og landbrug, eller -  

 	  

 de ansatte skal  

 foretage omklædning til uniform.
Omklædning skal kunne  

 ske ugenert for hvert køn for sig.
Kvinder og mænd skal derfor enten have  

 adskilte omklædningsrum eller have mulighed for at benytte samme aflåselige  

 omklædningsrum hver for sig.
 Omklædningsrum skal  

 have passende temperaturforhold og have passende tilførsel af frisk luft.
Gulvarealet skal mindst  

 være  

 1 m2  

 pr. person.
Ved beregning af gulvarealet medregnes ikke dele af  

 rummet, hvor rumhøjden er under  

 2 m.
 Rumhøjden skal mindst  

 være  

 2,2 m  

 i gennemsnit.
 Rummene skal være  

 udstyret med et passende antal siddepladser.
 Omklædningsrum skal  

 indeholde et aflåseligt garderobeskab til hver ansat.
Hvor arbejdstøj bliver  

 udsat for forurening, skal det opbevares adskilt fra gangtøjet, fx i et  

 ekstra  

 skab til hver ansat, i en stanggarderobe eller på tørrepladsen.
Dette gælder  

 fx  

 ved arbejde i fiskeindustrien, i slagterier, i autoreparation og arbejde med  

 sprøjtemaling.
Hvis arbejdet medfører  

 særlig risiko for, at arbejdstøjet bliver vådt, skal der findes særskilt  

 tørreplads,  

 hvor det kan tørres på passende tid.
Ved passende tid forstår Arbejdstilsynet  

 den tid, der er nødvendig, for at tøjet er tørt, når det skal bruges igen.
Afstanden mellem  

 modstående garderobeskabe og mellem skabsrække og modstående væg eller  

 vaskeindretninger skal være mindst  

 1,2 m.
Ved lange skabsrækker bør afstanden øges.
De indvendige mål i  

 garderobeskabet skal være mindst 30 x 50 x  

 170 cm.
Målene skal i et opdelt skab være mindst 60  

 x 50 x  

 170 cm.
Skabene skal være forsynet med hylde.
De skal have  

 ventilationsåbninger  

 foroven og forneden og skal være lette at holde rene.
Det anbefales, at  

 garderobeskabe udføres med bund af perforeret plade eller trådnet og med skrå  

 overside.
3.6. To adskilte omklædningsrum Hvis arbejdstøjet  

 udsættes for en forurening, som ikke må spredes, fx visse kræftfremkaldende  

 stoffer,  

 giftige og ætsende stoffer og bly, asbest, smittefarlige organismer,  

 fiskeolie  

 osv., skal der være to adskilte omklædningsrum, et til gangtøj og et til  

 arbejdstøj.
 Omklædningsrummene skal  

 være placeret således, at færdsel imellem dem kun kan ske gennem et baderum,  

 og  

 at færdsel til og fra omklædningsrummet for gangtøj ikke går gennem områder  

 med  

 forurening.
 Omklædningsrummet for  

 arbejdstøj skal være indrettet og udstyret, så der her på forsvarlig måde kan  

 foretages pakning af arbejdstøjet i tæt emballage, inden det fjernes til  

 vask.  

 Benyttes engangsbeklædning eller -udstyr, skal der findes lukkede,  

 hensigtsmæssige affaldsbeholdere hertil.
 Omklædningsrummet for  

 arbejdstøj må ikke benyttes af andre end dem, der er udsat for den pågældende  

 forurening.
3.7. Baderum Der skal findes  

 baderum, hvis arbejdet -  

 	  

 er tilsmudsende -  

 	  

 medfører risiko for  

 forurening med materialer, der kan være smittefarlige -  

 	  

 medfører fare for at  

 komme i berøring med stoffer og materialer, som det af hensyn til sikkerhed  

 eller sundhed er vigtigt at få fjernet fra huden -  

 	  

 medfører fare for at  

 komme i berøring med stoffer og materialer, som af hensyn til sikkerhed eller  

 sundhed ikke må spredes -  

 	  

 er fysisk anstrengende -  

 	  

 er vådt.
 Baderum skal være  

 indrettet med et passende antal håndvaske og brusebade med varmt og koldt  

 vand.
Arbejdstilsynet anser  

 mindst 1 brusebad pr. 10 personer for passende.
Brusebade skal være  

 afskærmede  

 fra omklædningsrum, forrum og andre omgivelser.
 Gulvarealet i brusebad  

 skal normalt mindst have en bredde på  

 0,6 m, og den fri afstand fra bruseren skal mindst  

 være  

 1,2 m.
 Der skal være adgang  

 til baderummet direkte fra omklædningsrummet.
Badning skal kunne ske  

 ugenert for hvert køn for sig.
Det betyder, at der normalt skal indrettes bad  

 for hvert køn for sig, eller at kvinder og mænd benytter samme aflåselige  

 baderum hver for sig.
 Em fra badet må ikke  

 kunne trænge ind i omklædningsrummet.
Medfører arbejdet  

 ildelugt, der ikke kan fjernes fra huden ved brusebad, kan Arbejdstilsynet  

 påbyde,  

 at der indrettes sauna.
Arbejdstilsynet har fx krævet dette ved arbejde med  

 industrifisk.
3.8. Renseplads Hvis personlige  

 værnemidler vaskes, renses, desinficeres eller på anden måde rengøres på  

 arbejdsstedet,  

 skal der findes en renseplads hertil.
Rensepladsen skal  

 placeres på et egnet sted, eventuelt i et særligt rum.
Der skal være  

 nødvendige  

 hjælpemidler, til at rengøringen kan foregå sikkerheds- og sundhedsmæssigt  

 forsvarligt.
3.9. Hvileplads Hvis særlige  

 hvilepauser er nødvendige eller påbudt, og når gravide/ammende skal have  

 mulighed  

 for at hvile sig, skal der findes hvileplads.
Normalt vil en  

 siddeplads opfylde kravene om hvileplads.
Den skal findes i et forsvarligt  

 indrettet rum.
Hvilepladsen må ikke  

 indrettes i arbejdsrum, hvor der er støjgener, foregår tilsmudsende arbejde  

 eller  

 arbejdes med sundhedsskadelige stoffer og materialer.
Spiseafdelingen kan  

 eventuelt anvises som hvilerum.
 Der skal træffes  

 passende foranstaltninger til beskyttelse af ikke-rygere mod gener fra  

 tobaksrøg.
3.10. Soveplads Hvis der på  

 arbejdsstedet udføres tjeneste med tilladelse til at sove, skal der være  

 indrettet soveplads.
Sovepladsen skal være  

 indrettet i et passende rum, der kan låses.
Rummet må ikke bruges til andre  

 formål, når det benyttes som soverum.
 I passende nærhed af  

 soverummet skal der være et toilet med håndvask.
3.11. Telefon Der skal findes et  

 passende antal telefonautomater på arbejdsstedet, medmindre de ansatte på  

 anden  

 måde har adgang til at benytte en telefon.
Arbejdstilsynet, den 1. september  

 2005 Jens Jensen Læs også Arbejdstilsynets  

 vejledninger om:
(1)  

 	  

 Faste arbejdssteders  

 indretning (2)  

 	  

 Indretning af  

 arbejdssteder (3)  

 	  

 Velfærdsforanstaltninger  

 ved skiftende arbejdssteder Læs også  

 branchearbejdsmiljørådenes vejledninger mv.:
