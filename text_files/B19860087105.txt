 I medfør af § 20 i lov nr. 328 af 4. juni 1986 om kød m.m. fastsættes  

 herved følgende bestemmelser.
 1. Erhvervelse af godkendelse.
 1.1. Enhver kommunalbestyrelse, der ønsker at indrette og drive et  

 offentligt slagtehus, og enhver, der ønsker at indrette og drive et privat  

 slagtehus, skal indhente veterinærdirektoratets godkendelse hertil.
1.2. Ansøgningen, der skal sendes til vedkommende veterinærinspektør, skal  

 være ledsaget af en tegning (målestok mindst 1:100) af slagtehuset med nøje  

 beskrivelse af slagtehusets beliggenhed og dets indretning, vandforsyningen  

 samt vandlednings- og afløbssystemets udformning og placering.
Ansøgningen  

 skal tillige være ledsaget af godkendelse af slagtestedets placering og  

 afløbsforhold, efter miljøbeskyttelseslovens kapitel 4 og 5.
 1.3. Veterinærdirektoratets godkendelse fritager ikke for at indhente de  

 fornødne godkendelser fra andre offentlige myndigheder som bygningstilsyn,  

 arbejdstilsyn, brandtilsyn m.m.
1.4. Slagtehuset må kun benyttes af den, for hvem det er godkendt.
Inden  

 for slagtehusets område må der ikke udøves andre funktioner end den, hvortil  

 godkendelsen er meddelt, og de enkelte lokaler må kun benyttes til det  

 formål, hvortil de er godkendt.
1.5. Væsentlige bygningsmæssige ændringer i et godkendt slagtehus må kun  

 ske efter indhentet tilladelse fra vedkommende veterinærinspektør efter  

 forelæggelse af de for ombygningen eller ændringen fornødne tegninger og  

 beskrivelser.
Ansøgning om tilladelse til ændringer skal være ledsaget af  

 godkendelse efter miljøbeskyttelsesloven, jfr. lovens § 35, stk. 1.
 2. Tilbagekaldelse af godkendelse.
 2.1. Den af veterinærdirektoratet meddelte godkendelse bortfalder i  

 tilfælde af ejerskifte (brugerskifte). En godkendelse meddelt i medfør af  

 dette regulativ eller regler udstedt før dette regulativs ikrafttræden kan  

 tages op til fornyet overvejelse, når der er forløbet 5 år siden sidste  

 godkendelse.
 2.2. Veterinærdirektoratet kan tilbagekalde godkendelsen med øjeblikkelig  

 virkning, såfremt de for en godkendelse gældende bestemmelser ikke nøje  

 overholdes.
 2.3. Veterinærdirektoratet er tillige berettiget til at tilbagekalde  

 godkendelsen af et slagtehus, såfremt der inden for et år ikke er foretaget  

 slagtninger deri.
 3. Generelle bestemmelser.
 1. Beliggenhed m.m.
 3.1.1. Slagtehuset skal være placeret således i forhold til omgivelserne,  

 herunder i forhold til andre virksomheder, at der ikke opstår ulemper i  

 hygiejnisk henseende.
3.1.2. Slagtehuset skal være fjernet længst muligt og mindst 10 m. fra de  

 i pkt. 3.3.5. omhandlede møddinger o.lign.
Med hensyn til egentlige møddinger  

 henvises til kapitel 5 i reglement om miljøbeskyttelse.
3.1.3. Bygningerne skal være grundmurede eller for elementbyggeris  

 vedkommende være opstillet på fast sokkel, og lokalerne må ikke ligge dybere  

 end det omliggende terræn.
Uden for samtlige indgange til slagtehuset skal et  

 passende areal (mindst 2 x 2 m) være belagt med beton, asfalt el.lign.  

 materiale.
 2. Indretning m.m.
3.2.1. Et slagtehus skal mindst omfatte a. en stald b. et slagtelokale c. et kølerum d. et destruktionsrum e. nødvendige toiletrum, garderobe, spiseplads m.m. for personalet, jf.  

 reglerne i arbejderbeskyttelseslovgivningen.
Til brug for kontrolpersonalet  

 skal der om nødvendigt være særlig opholdsrum, toiletrum m.v.
Derudover kan veterinærdirektoratet foreskrive, at der skal forefindes  

 særlige rum eller anden egnet plads for tømning og behandling af maver og  

 tarme, for opbevaring af huder, emballage, rengøringsartikler m.v.
Såfremt  

 slagtehuset er en del af en produktionsvirksomhed eller et detailudsalg, kan  

 de i c, d og e nævnte lokaler evt. være fælles for hele virksomheden.
 3.2.2. De i 3.2.1., b og c anførte lokaler må ikke stå i direkte  

 dørforbindelse med beboelsesrum eller private køkkener, toiletrum, garager og  

 vaskerum samt staldrum, destruktionsrum m.v.
 3.2.3. Lokalernes størrelse må rette sig efter det antal slagtninger, der  

 ønskes foretaget.
3.2.4. Der skal være tilstrækkelig naturlig og kunstig belysning.
Ved  

 indretningen af den kunstige belysning skal DS 700 tjene som rettesnor.
Alle  

 lamper, der kan være udsat for overlast, skal være afskærmede, så de ikke ved  

 et uheld kan ituslås med risiko for glassplinter i varerne.
 3.2.5. Lokalerne, med undtagelse af køle- og evt. fryserum, skal være  

 forsynede med hensigtsmæssige indretninger for effektiv ventilation.
 3.2.6. Stationære anlæg til opvarmning af vand, kraftmaskiner eller  

 kølemaskiner, der kan forurene luften, skal have plads i særskilte, effektivt  

 ventilerede rum.
3.2.7. Lokalerne skal være sikret mod skadedyr, specielt insekter, fugle  

 og gnavere.
Hunde og katte må ikke have adgang til lokalerne.
3.2.8. Der skal være nem adgang til vand i rigelig mængde, og vandet skal  

 opfylde kravene til godt drikkevand.
Hidrører vandet fra egen boring eller  

 brønd, skal der ved godkendelsen foreligge tilfredsstillende analyseresultat,  

 der ikke må være ældre end 3 måneder.
 3. Stald.
 3.3.1. Gulvet skal være af stødsikkert materiale, der er  

 uigennemtrængeligt for vand og forsynet med afløb til kloak.
 3.3.2. Væggene skal være pudsede og hvidtede eller behandlet på anden  

 godkendt måde.
3.3.3. Stalden skal være lys.
Vinduer vendt mod mødding, slagtehus m.v.  

 bør være uoplukkelige.
 3.3.4. Der skal i stalden eller i nærheden af denne forefindes  

 vandtilledning til rengøringsformål.
 3.3.5. Til midlertidig henlæggelse af gødning og mave-tarmindhold skal  

 enten forefindes lukkede metalbeholdere eller indrettes en cementeret mødding  

 forsynet med tætsluttende låg.
 4. Slagtelokale.
 3.4.1. Slagtelokalet skal have mindstemål af 3 x 4 m.
 3.4.2. Loftshøjden skal være mindst 3,50 m.
 3.4.3. Gulvet skal være af stød- og skridsikkert materiale, der er  

 uigennemtrængeligt for vand, og være lagt med fornødent fald (mindst 1:100)  

 til afløb.
 3.4.4. Overgangen mellem gulv og vægge skal være udført som hulkehl.
 3.4.5. Væggene skal i en højde af mindst 2 m være beklædt med fliser,  

 klinker eller andet glat, for fugtighed uigennemtrængeligt materiale.
 3.4.6. Overvægge og loft skal være pudsede og hvidtede eller malede eller  

 være beklædt med andet godkendt materiale.
 3.4.7. Vinduesarealet skal udgøre mindst 1/ 10 af lokalets gulvareal.
 3.4.8. Vindueskarme skal have en hældning på mindst 45 grader.
 3.4.9. Vinduerne, der bør kunne åbnes, bør være højtsiddende og så vidt  

 muligt placeret mod nord eller øst.
 3.4.10. Vinduer, der benyttes i ventilationsøjemed skal sikres med  

 fluenet.
3.4.11. Lokalet skal være forsynet med koldt og varmt vand.  

 Vandledningssystemet skal være etableret således, at sekundær forurening,  

 herunder ved tilbagesugning, ikke kan finde sted.
Haner med slangeforskruning  

 skal være udført som stilbare kontraventiler.
3.4.12. I slagtelokalet skal der forefindes håndvask med koldt og varmt  

 vand.
Såfremt der i forbindelse med slagtehuset forefindes et særligt lokale  

 med håndvask, kan håndvask i slagtelokalet undlades.
Ved håndvasken skal  

 forefindes sæbe og rene håndklæder, evt. engangshåndklæder.
3.4.13. Glidestænger til ophængning af slagtekroppe skal være anbragt i en  

 sådan højde, at kroppene ikke kan berøre gulvet.
Glidestænger for oksekroppe  

 og svinekroppe bør have en mindsteafstand til væg på henholdsvis 100 cm og 60  

 cm.
Til slagteaffald skal der forefindes en glidestang opsat i en afstand fra  

 væg på mindst 40 cm.
Hængejern og kødkroge skal være af korrosionsfrit  

 materiale.
Faste kroge må ikke forefindes.
 3.4.14. Slagtespil skal være tilfredsstillende afdækket.
 5. Kølerum.
 3.5.1. Loftshøjden skal afpasses efter de kroppe eller dele deraf, der  

 skal opbevares.
3.5.2. Gulvet skal være af stødsikkert materiale, der er  

 uigennemtrængeligt for vand.
Det skal have fornødent fald mod kølerumsdør til  

 afløb til tilstødende lokale.
Veterinærdirektoratet kan dog kræve, at gulvet  

 i kølerummet forsynes med selvstændigt gulvafløb og lægges med fornødent fald  

 hertil.
 3.5.3. Overgangen mellem gulv og vægge skal være udført som hulkehl.
 3.5.4. Væggene skal i en højde af mindst 2 m være beklædt med fliser,  

 klinker eller andet glat, for fugtighed uigennemtrængeligt materiale.
 3.5.5. Overvægge og loft skal være pudsede og hvidtede eller malede eller  

 være beklædt med andet godkendt materiale.
 3.5.6. Der skal forefindes glidestænger til ophængning af kød og  

 slagteaffald anbragt på en sådan måde, at varerne ikke kan berøre gulv og  

 vægge.
3.5.7. Køleelementerne skal have en sådan kapacitet, at de for opbevaring  

 af kød og slagteaffald gældende temperaturer kan overholdes.
Køleelementerne  

 skal forsynes med drypbakke med afløb til udledning af afrimningsvand i  

 gulvhøjde.
 3.5.8. Der skal i kølerummet forefindes et termometer let tilgængeligt for  

 aflæsning.
 6. Destruktionsrum.
 3.6.1. Gulvet skal være af stødsikkert materiale, der er  

 uigennemtrængeligt for vand, og forsynet med afløb.
 3.6.2. Overgangen mellem gulv og vægge skal være udført som hulkehl.
 3.6.3. Væggene skal i mindst 2 m højde eller, hvis højden i rummet er  

 lavere, i hele højden være beklædt med fliser, klinker eller andet glat, for  

 fugtighed uigennemtrængeligt materiale.
 3.6.4. Loftet skal være pudset og hvidtet eller malet eller være beklædt  

 med andet godkendt materiale.
 3.6.5. Der skal i lokalet eller i dets umiddelbare nærhed forefindes  

 vandtilledning til rengøringsformål.
 3.6.6. Lokalet, der skal kunne aflåses, skal ventileres ved aftræk ovenud.
 7. Inventar.
 3.7.1. Slagtehuset skal være forsynet med det for slagtningen og  

 behandlingen af kød og slagteaffald nødvendige inventar.
3.7.2. Inventaret skal være af en sådan udformning og af et sådant  

 materiale, at det er egnet til formålet og let at rengøre samt være vel  

 vedligeholdt.
De anvendte materialer, f.eks. plast, skal opfylde de til  

 enhver tid gældende regler eller retningslinier for materialer, der kommeri  

 berøring med levnedsmidler eller vand.
3.7.3. Fast inventar skal placeres således, at rengøringen ikke  

 vanskeliggøres.
Skabe og reoler i slagtelokalet må ikke være forsynet med  

 bagvæg, skabs- eller skydedøre.
Hylder skal være aftagelige eller vægfri (3  

 cm). Stationære borde langs væg skal opsættes på bæringer af rustbeskyttet  

 metal og holdes fri af væg eller andet inventar (3 cm). Bordplader skal være  

 af korrosionsfrit metal eller andet godkendt materiale.
 3.7.4. Inventar må ikke være malet på de flader, der kommer i direkte  

 berøring med varen.
 3.7.5. I lokalerne må ikke forefindes inventartil andet formål, end det  

 hvortil lokalerne er godkendt.
 4. Hygiejneforskrifter.
 1. Almindelige bestemmelser.
 4.1.1. Maver og tarme må ikke udtømmes og behandles i slagtelokalet.
 4.1.2. Slagtning og behandling af kød og slagteaffald skal foregå på  

 hygiejnisk, forsvarlig måde.
 4.1.3. Tilbageholdte kroppe og organer må ikke berøre godkendt kød og  

 organer.
 4.1.4. I lokaler, hvor der slagtes eller opbevares kød og slagteaffald, må  

 ikke opbevares huder eller skind eller forefindes ildelugtende eller stærkt  

 lugtende stoffer, stoffer i støvform, der kan forurene luften eller kødet og  

 slagteaffaldet, eller stoffer, der på nogen måde ved direkte eller indirekte  

 berøring kan gøre kødet eller slagteaffaldet uanvendeligt eller blot mindre  

 appetitligt til menneskeføde.
 4.1.5. Tobaksrygning er ikke tilladt i lokaler, hvor kød og slagteaffald  

 behandles eller opbevares.
 2. Rengøring og vedligeholdelse.
 4.2.1. Samtlige lokaler skal holdes i god orden, rene og vel vedligeholdte  

 og vel ventilerede.
4.2.2. Lokaler samt benyttede kar og redskaber, herunder slagtebænke, kar  

 borde, kødkroge o.lign. samt rørledninger skal holdes omhyggeligt rene og vel  

 vedligeholdte.
Rengøring heraf skal foretages så hyppigt, det af hygiejniske  

 grunde er påkrævet, dog mindst efter hver slagtedag, og skal eventuelt  

 afsluttes med en desinfektion.
 4.2.3. Køleaggregater skal afrimes efter behov, som regel en gang  

 ugentlig.
4.2.4. Til rengøring af lokaler og inventar m.v. skal anvendes varmt vand  

 i rigelige mængder samt egnede rengøringsmidler.
Det til rengøring anvendte  

 vand skal opfylde kravene til godt drikkevand.
Veterinærdirektoratet kan  

 forbyde anvendelsen af rengøringsmidler, hvis anvendelse giver anledning til  

 sundhedsmæssige betænkeligheder.
 4.2.5. Til desinfektion, jf. 4.2.2., som først må foretages efter  

 bortskylning af rengøringsmidler, må kun anvendes kogende vand, en  

 kloropløsning (mindst 200 mg aktivt klor pr. liter) eller andet af  

 veterinærdirektoratet godkendt middel.
 4.2.6. Rengørings og desinfektionsmidler må kun forefindes i beholdere,  

 der er forsynet med oplysning om midlernes aktive bestanddele.
 4.2.7. Udenomsarealerne, skal til enhver tid holdes rene og ryddelige.
 4.2.8. Skadedyr skal bekæmpes.
 3. Personalets hygiejne og sundhedstilstand.
4.3.1. Det påhviler enhver, der er beskæftiget med slagtning og behandling  

 af kød og slagteaffald, at udvise personlig hygiejne samt påpasselighed under  

 arbejdet, så kød og slagteaffald ikke forurenes eller på anden måde lider  

 overlast af hygiejnisk art.
Vask af underarme og hænder skal altid foretages  

 forinden arbejdet påbegyndes.
Ved afvaskningen skal anvendes sæbe og varmt  

 vand og om nødvendigt hånddesinfektionsmiddel.
 4.3.2. Den for slagtestedet ansvarlige skal sørge for, at ansatte personer  

 får nødvendige anvisninger på, hvorledes de skal forholde sig i spørgsmål om  

 sundhed, personlig hygiejne og renlighed.
 4.3.3. De på slagtestedet og ved transporten af kød og slagteaffald  

 beskæftigede personer skal være iført passende egnet arbejdstøj, f.eks.  

 kittel, forklæde el.lign., særlige benklæder af vaskbart stof samt under af-  

 og pålæsning tillige hovedbeklædning af passende udformning.
 4.3.4. Det i 4.3.3. nævnte arbejdstøj skal omhyggeligt renholdes.
4.3.5. Personer, der lider af alvorlige smitsomme sygdomme, eller som er  

 smittefarlige bærere af smitstoffer af sådanne sygdomme, må ikke være  

 beskæftiget med slagtning eller behandling af kød og slagteaffald.
Det samme  

 gælder personer med væskende eller inficerede sår, udbredt eksem el.lign.
 4.3.6. Såfremt en smittefarlig person udelukkes fra arbejdet, står det  

 øvrige personale under særligt tilsyn af embedslægen, indtil smitteperioden  

 for den pågældende sygdom er udløbet.
 4.3.7. Personer, der har været udelukket fra beskæftigelse på grund af  

 alvorlige smitsomme sygdomme, eller som er bærere af smitstoffer fra sådanne  

 sygdomme, må ikke påny beskæftiges ved behandling af kød og slagteaffald,  

 forinden embedslægen skriftligt har tilladt dette.
 4.3.8. Den ansvarlige er forpligtet til uopholdeligt at gøre anmeldelse  

 til den kontrollerende dyrlæge eller vedkommende embedslæge, når det kommer  

 til hans kendskab, at der blandt slagtestedets personale forekommer sygdomme,  

 der formodes at henhøre under de i 4.3.5. omhandlede alvorlige smitsomme  

 sygdomme.
 4. Destruktionsaffald.
4.4.1. Fjernelse af kasseret kød og slagteaffald og andet  

 destruktionsaffald fra slagtehuset skal ske snarest muligt.
Opsamlingen af  

 destruktionsaffaldet skal ske i rene, tætte og korrosionsfri beholdere  

 placeret i destruktionsrummet.
Beholderne skal holdes omhyggeligt rene og må  

 ikke anvendes til andre formål.
5. Straffebestemmelser 5.1. Overtrædelse af bestemmelserne i denne bekendtgørelse straffes med  

 bøde.
 6. Ikrafttræden m.v.
 6.1. Dette regulativ træder i kraft 1. januar 1987.
 6.2. Regulativets bestemmelser fritager ikke for opfyldelsen af strengere  

 krav fra anden offentlig myndighed.
 6.3. Landbrugsministeriets bekendtgørelse nr. 491 af 15. september 1975  

 ophæves.
