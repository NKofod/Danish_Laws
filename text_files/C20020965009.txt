Cirkulære om organisationsaftale for slagtere og slagteriarbejdere ved erhvervsskoler Indholdsfortegnelse Cirkulære Bilag 1 Organisationsaftale § 1. Organisationsaftalens område § 2. Ansættelse mv.
§ 3. Løn § 4. Pension § 5. Arbejdstid § 6. 40-timers arbejdsuge § 7. Overarbejde § 8. Arbejdstøj § 9. Timelønnede § 10. Øvrige vilkår § 11. Elever § 12. Ikrafttræden og opsigelse Bilag 1a Protokollat Bilag 1b Protokollat 1. Indledning Finansministeriet og Nærings- og Nydelsesmiddelarbejder Forbundet har den 27. februar 2004 indgået vedlagte organisationsaftale for slagtere og slagteriarbejdere ved erhvervsskoler (tekniske skoler) (bilag 1).
 Organisationsaftalen udgør sammen med StK-fællesoverenskomsten af 2. juli 2002 det samlede overenskomstgrundlag.
2. Bemærkninger til organisationsaftalens enkelte bestemmelser Til § 1. Organisationsaftalens område Ved vejledning af elever forstås instruktion, der ikke forudsætter forberedelse.
Til § 2, stk. 3. Deltid Allerede ansatte fuldtidsbeskæftigede medarbejdere kan komme i betragtning til deltidsstillinger på lige fod med nyansatte.
Til § 3, stk. 3. Løn til elever Elever ansat før 1. oktober 2000 forbliver aflønnet efter de før 1. april 2000 gældende procentsatser.
Til § 3, stk. 5. Egentlig undervisning Ved egentlig undervisning forstås undervisning, hvortil der er knyttet forberedelse, hvori indgår pædagogiske og didaktiske overvejelser, der skaber sammenhæng med den øvrige undervisning, eleverne modtager.
Til § 5. Arbejdstid Arbejdstiden  herunder længden og placeringen af pauser - tilrettelægges efter lokal drøftelse.
Under hensyn til produktionsforholdene tilstræbes arbejdstiden fordelt jævnt over ugen.
Til § 7. Overarbejde Arbejde udover den fastsatte ugentlige arbejdstid for deltidsansatte, som ikke overstiger den for fuldtidsansatte ugentlige arbejdstid, afspadseres time for time eller honoreres med sædvanlig timeløn, dvs. uden tillæg i henhold til § 7.
3. Ikrafttræden Dette cirkulære har virkning fra 1. april 2002. Samtidig ophæves cirkulære af 27. februar 2001 om organisationsaftale for slagtere og slagteriarbejdere ved erhvervsskoler (Perst. nr. 014-01).
Finansministeriet, Personalestyrelsen , den 27. februar 2004 P.M.V.E.B.Torben Møller Bilag 1 Organisationsaftale for slagtere og slagteriarbejdere ved erhvervsskoler Nedennævnte bestemmelser supplerer og/eller fraviger fællesoverenskomsten med Statsansattes Kartel.
Afsnit I.
Fælles bestemmelser for måneds- og timelønnede Organisationsaftalens område § 1. Organisationsaftalen omfatter slagtere og slagteriarbejdere ved erhvervsskoler (tekniske skoler) under Undervisningsministeriet til udførelse af slagteriarbejde mv., herunder vejledning af skolens elever.
 Ansættelse mv.
 §
2. Ansættelse sker som udgangspunkt på fuld tid, jf. §§ 5 og 6.
 Stk. 2. Der kan mellem institutionen og en allerede ansat træffes aftale om overgang til deltidsansættelse.
 Stk. 3. Før der sker nyansættelse på deltid, skal det undersøges, om de pågældende arbejdsfunktioner lige så hensigtsmæssigt kan udføres af allerede ansatte på deltid, der har de krævede kvalifikationer, og som ønsker at overgå til en højere beskæftigelsesgrad.
 Stk. 4. Den gennemsnitlige ugentlige arbejdstid for deltidsansatte skal udgøre mindst 15 timer, og der ydes forholdsmæssig løn.
 Stk. 5. Tillidsrepræsentanten orienteres om indgåede aftaler om deltidsansættelse.
Løn § 3. Månedslønnede slagtere og slagteriarbejdere aflønnes efter statstjenestemændenes skalatrin 21, stedtillæg IV.
 Stk. 2. Timelønnen til timelønnede udgør 1/1924 af årslønnen til månedslønnede.
 Stk. 3. For elever udgør lønnen følgende procentdel af skalalønnen for en udlært:
Stk. 4. Til ansatte, der udfører funktioner, der indtager en sådan særstilling, at de ikke omfattes af de almindelige forudsætninger for overenskomstens lønninger, kan ydes tillæg herfor.
Tillæg bortfalder, når funktionen ophører.
 Stk. 5. Til ansatte, der udfører egentlig undervisning af elever, ydes tillæg efter lokal aftale.
Pension § 4. Der indbetales pensionsbidrag til StK:Pension i overensstemmelse med fællesoverenskomstens bestemmelser, idet dog pensionsbidrag for ansatte, der opfylder betingelserne i fællesoverenskomstens § 5 stk. 2, i alt udgør 6,9 pct. af 100/97,7 af de pensionsgivende løndele på det pågældende skalatrin.
Af det samlede pensionsbidrag betaler den ansatte 1/3 og arbejdsgiveren 2/3.
Med virkning fra 1. april 2003 forhøjes det samlede pensionsbidrag til 12,5 pct. (netto) af de pensionsgivende løndele på det pågældende skalatrin.
Egetbidraget udgør 1/3 af det samlede pensionsbidrag.
Lønspecifikationen skal indeholde oplysning herom.
Arbejdstid § 5. Den normale arbejdstid udgør 37 effektive timer pr. uge, jf. dog § 6.
Stk. 2. Arbejdstiden tilrettelægges normalt på hverdage mellem kl. 6.00 og 17.00 på ugens 5 første dage.
En arbejdsuge på mindre end 5 dage forudsætter lokal enighed.
Stk. 3. Enhver ændring af arbejdstidens begyndelse og ophør kan ske efter drøftelse med de ansatte.
Væsentlige ændringer i arbejdstilrettelæggelsen kan iværksættes med 1 måneds varsel, når dette sker inden for de rammer, der er angivet i stk. 2.
Stk. 4. Arbejdet tilrettelægges således, at den enkelte medarbejder sikres en uforstyrret spisepause (uden løn) af mindst ½ times varighed daglig.
Placeringen af spisepauserne fastlægges lokalt.
40-timers arbejdsuge § 6. Hvor der er lokal enighed derom, kan der etableres 40-timers arbejdsuge med opsparing af overskydende timer.
Stk. 2. De opsparede timer skal afspadseres.
Afspadsering finder sted i hele og halve dage på et for produktionen passende tidspunkt, eventuelt i forbindelse med skæve helligdage.
Begge parter har krav på et varsel på 5 arbejdsdage.
 Stk. 3. Ved fratrædelse skal opsparede timer afvikles inden arbejdsforholdets ophør.
Overarbejde § 7. Overarbejde skal varsles i rimelig tid i forhold til, hvornår behovet for overarbejde kan konstateres.
 Stk. 2. Arbejde, der strækker sig ud over det i § 5, henholdsvis § 6 fastsatte ugentlige arbejdstimetal, er overarbejde.
 Stk. 3. Såfremt overarbejdet ikke er varslet rettidigt eller ikke tidsmæssigt ligger i forlængelse af den normale aftalte arbejdstid, ydes der mindst løn for 3 timers arbejde.
Stk. 4. Ved overarbejde på fridage tilkommer der medarbejderen spisepauser på de tidspunkter, der er gældende på almindelige arbejdsdage.
Afsluttes overarbejdet inden kl. 13.00, afholdes der kun 1 spisepause.
 Stk. 5. Overarbejde skal så vidt muligt godtgøres med frihed af samme varighed som det præsterede overarbejde med tillæg på 50%. Erstatningsfriheden optjent i et kvartal, skal være afviklet i det efterfølgende kvartal.
Stk. 6. Såfremt afspadsering ikke er mulig, honoreres overarbejde med betaling.
Betaling pr. overarbejdstime udgør 1/1924 af den pågældendes årsløn på udbetalingstidspunktet, med tillæg på 50%.
Arbejdstøj § 8. Mellem institutionen og tillidsrepræsentanten indgås lokalt aftale om arbejdstøj.
Aftalen indgås under hensyn til gældende anbefalinger fra Slagteri- og Kødbranchens Bedriftssundhedstjeneste.
Afsnit II.
Særlige bestemmelser for timelønnede Timelønnede § 9
. Overgang til månedslønsansættelse sker normalt efter 1 års ansættelse.
Øvrige vilkår § 10. Organisationsaftalens fællesbestemmelser §§ 1-3 og §§ 5-8 er med de nødvendige tilpasninger gældende for timelønnede.
Afsnit III.
Særlige bestemmelser for elever Elever § 11. Elever over 18 år kan i særlige tilfælde deltage i overarbejde.
Det er en forudsætning, at overarbejdet kun finder sted sammen med voksne medarbejdere.
Andre elever kan ikke deltage i overarbejde.
Ikrafttræden og opsigelse § 12. Organisationsaftalen har virkning fra 1. april 2002. Organisationsaftalen kan af hver af parterne opsiges skriftligt med 3 måneders varsel til en 31. marts, dog tidligst den 31. marts 2005.
Bilag 1a PROTOKOLLAT Protokollatets område § 1. Protokollatet vedrører slagtere og slagteriarbejdere på Slagteriskolen i Roskilde.
Pauser § 2. For hver 3½ times effektivt dagligt arbejde afholdes 15 minutters pause, der betales af arbejdsgiveren.
 Stk. 2. Såfremt der arbejdes på slagte- eller rensebånd, udvides pauserne til 20 minutter.
Bilag 1b PROTOKOLLAT § 1. Slagtere og slagteriarbejdere ved erhvervsskoler, der ved protokollatets underskrift har været ansat og aflønnet efter anden organisationsaftale, hvori Finansministeriet er part, kan som personlig ordning opretholde disse vilkår, så længe de forbliver i samme stilling.
 De pågældende kan vælge at overgå til vilkårene i organisationsaftalen mellem Finansministeriet og Nærings- og Nydelsesmiddelarbejder Forbundet for slagtere og slagteriarbejdere ansat ved erhvervsskoler.
