CIRKULÆRE Kapitel I.
Stillingsstruktur Kapitel II.
Ansættelse som amanuensis Kapitel III.
Faglige bedømmelsesudvalg Dette cirkulære indeholder reglerne om ansættelsesvilkår under  

 stillingsstrukturen, ansættelse som amanuensis og vederlæggelse af faglige  

 bedømmelsesudvalg ved højere uddannelsesinstitutioner under  

 undervisningsministeriet.
Bemærkning til Kapitel I.
Stillingsstruktur Ad § 2, stk. 3.
 Adjunkttillægget i § 2, stk. 3, ydes ikke til adjunkter ansat efter den  

 før 1. august 1984 gældende stillingsstruktur, ligesom tillægget ikke ydes  

 til lærere i ikke videnskabelige stillinger, som f.eks. handelshøjskolernes  

 sprog/økonomilærere, eller til fondslønnede m.fl., der ikke er omfattet af  

 stillingsstrukturreglerne for det videnskabelige personale.
Ad § 3 Der er fortsat adgang til af lokallønsmidler at forhøje det i § 3, stk. 4,  

 nævnte lektortillæg.
For lektorer, der ikke er ansat i en personlig stilling  

 som »lektor med særlige kvalifikationer«, kan det samlede tillæg  

 dog ikke overstige 62.300 kr. årligt.
Forhøjelser af tillægget ydes som et  

 ikke-pensionsgivende tillæg.
Ad § 5 Det fremgår af § 5, stk. 1, i aftalen, at der med Akademikernes  

 Centralorganisation er aftalt et antal personlige stillinger som »lektor  

 med særlige kvalifikationer«.
Det forhold, at der er tale om en  

 personlig stilling, betyder ikke, at der herved sker ændringer i  

 ansættelsesforholdet eller stillingsindholdet i forhold til den  

 lektorstilling, den pågældende er ansat i, ligesom der heller ikke i  

 bevillingsmæssig henseende sker ændringer.
 Eventuel negativ bedømmelse af en lektor ved ansøgning om en personlig  

 stilling som »lektor med særlig kvalifikationer« er således uden  

 konsekvenser for den pågældendes ansættelsesforhold.
Ad § 6 Det i aftalens § 6, stk. 1, nævnte tillæg til »lektorer med særlige  

 kvalifikationer« kan eventuelt forhøjes af lokallønsmidler.
Det samlede  

 tillæg kan dog ikke overstige 95.300 kr. årligt.
Forhøjelser af tillægget  

 ydes som et ikke-pensionsgivende tillæg.
 Lektorer, der ved ordningens ikrafttræden pr. 1. april 1988 oppebar et  

 forhøjet lektortillæg ydet af puljemidler, bevarer det højere tillæg med den  

 ændring, at det pensionsgivende tillæg gøres ikke-pensionsgivende, og det  

 hitidige pensionstilskud på 10 pct. udbetales til den pågældende.
Bemærkninger til Kapitel II.
Ansættelse som amanuensis På særlige områder kan der ansættes akademikere i midlertidige stillinger  

 som amanuensis efter protokollatets regler.
 Pr. 1. april 1991 er der fastsat følgende årsværksrammer for anvendelsenb  

 af protokollatet:
 Vederlag til medlemmer af faglige bedømmelsesudvalg er optaget i  

 cirkulæret som kapitel III.
Finansministeriet, Administrations- og Personaledepartementet, den 9. april 1991 P.M.V.
 E.B.
Allan Hurup Petersen KAPITEL I.
STILLINGSSTRUKTUR PROTOKOLLAT TIL OVERENSKOMST FOR AKADEMIKERE I STATEN STILLINGSSTRUKTUR VED HØJERE UDDANNELSESINSTITUTIONER UNDER UNDERVISNINGSMINISTERIET I tilknytning til overenskomst for akademikere i staten aftales følgende  

 bestemmelser for overenskomstansatte ved højere uddannelsesinstitutioner  

 under Undervisningsministeriet, der er ansat efter reglerne i  

 Undervisningsministeriets notat af 20. december 1983 om  

 stillingsstrukturregler for videnskabeligt personale ved de højere  

 uddannelsesinstitutioner:
I.
Adjunkter og lektorer § 1.  Overenskomstansættelse i videnskabelige  

 heltidsstillinger - bortset fra de i stk. 2 nævnte stillinger - sker som  

 adjunkt eller lektor.
Stk. 2.  Ansættelse i heltidsstillinger med undervisning  

 som hovedopgave kan finde sted, men kun i undtagelsestilfælde og på grundlag  

 af en nøje opgørelse over påtrængende undervisningsbehov.
Ansættelse sker  

 normalt for et år ad gangen og ikke ud over tre år.
 § 2.  Ansættelse i en adjunktstilling sker efter  

 opslag og for en periode af 4 år.
 I tilfælde, hvor det er begrundet i ganske særlige forhold, herunder  

 sygdom eller barsel, kan ansættelsesperioden imidlertid forlænges med indtil  

 1 år efter godkendelse af Undervisningsministeriet.
 Ansættelse som adjunkt kan kun ske for en periode ved samme institution.
 Stk. 2.  Efter udløbet af ansættelsesperioden fratræder  

 adjunkten uden særligt varsel.
 Den anførte ansættelsesperiode er ikke til hinder for, at  

 ansættelsesforholdet bringes til ophør efter de sædvanlige  

 overenskomstmæssige regler.
 Stk. 3.  Til adjunkter, der ansættes i stillinger under  

 stillingsstrukturen, ydes et særligt tillæg på 28.100 kr.
 § 3.  Ansættelse i en lektorstilling sker efter  

 opslag.
 Stk. 2.  Har den pågældende ikke forud for ansættelsen  

 som lektor opnået tilstrækkelig undervisningserfaring, kan lektoransættelse  

 ske på prøve for en periode på indtil 1 år.
 Beslutning om ikke at fastansætte efter prøvetidens udløb kan kun træffes  

 efter fagkyndig bedømmelse.
 Stk. 3.  Lektoren underrettes om iværksættelse af  

 fagkyndig bedømmelse senest 4 måneder for prøveansættelsesperiodens udløb.
 Sker underretning om ansættelsens ophør mindre end tre måneder før  

 prøveansættelsesperiodens udløb, fratræder lektoren med sædvanligt  

 overenskomstmæssigt varsel.
Stk. 4.  Til lektorer ydes et særligt tillæg på 41.800  

 kr. årligt.
Pr. 1. april 1992 forhøjes tillægget til 44.000 kr.
Tillægget er  

 ikke-pensionsgivende.
 § 4.  For ansatte, der inden den 1. august 1984 ved  

 stillingsstrukturens iværksættelse havde opnået ansættelse på adjunktvilkår i  

 en adjunkt-/lektorstilling, opretholdes adgangen til lektoransættelse i  

 overensstemmelse med tidligere gældende regler.
 Stk. 2.  For adjunkter, der er omfattet af den i stk. 1  

 nævnte ordning, opretholdes de hidtidige læreanstaltstillæg, således at der  

 fortsat ydes et særligt tillæg på 19.400 kr. årligt, som efter tre års samlet  

 beskæftigelse ved universiteterne eller andre højere læreanstalter under  

 Undervisningsministeriet forhøjes til 25.000 kr. årligt.
Stk. 3.  Ansatte, der pr. 1. august 1984 ved  

 stillingsstrukturens iværksættelse oppebar større tillæg end efter § 2, stk.  

 3, og § 3, stk. 4, bevarer det større tillæg.
For ansatte, der pr. 1. august  

 1984 midlertidigt var fratrådt en stilling med større tillæg, kan der i  

 forbindelse med deres genindtræden optages forhandling med  

 Undervisningsministeriet om bevarelse af det større tillæg, når forholdene  

 taler derfor.
Eventuelt særligt tillæg, der efter de tidligere bestemmelser  

 ydes for bortfaldet internt lektorat, afkortes fortsat efter disse  

 bestemmelser.
 Stk. 4  Ansatte med stillingsbetegnelserne  

 »afdelingsleder« eller »docent« kan, såfremt de ønsker  

 det, fortsat anvende disse stillingsbetegnelser.
II.
Lektorer med særlige kvalifikationer § 5.  Stillingen er personlig og besættes efter  

 internt opslag inden for vedkommende hovedområde.
 Antallet af personlige stillinger inden for det enkelte hovedområde  

 fremgår af bilag 1.
 Stk. 2.  Stillingen kan søges af lektorer ansat inden  

 for vedkommende hovedområde og besættes efter fagkyndig bedømmelse.
 Stk. 3.  Som grundlag for bedømmelsen ligger indholdet i  

 den stilling, den pågældende lektor er ansat i, idet der skal lægges vægt på,  

 at der er ydet særligt kvalificeret og dokumenteret videnskabelig eller  

 pædagogisk indsats ud over, hvad der normalt kræves af lektorer ansat efter  

 den gældende ordning.
 Stk. 4.  Stillingen tildeles af det organ ved  

 institutionen, der har kompetence til at besætte lektorstillinger, efter  

 forudgående behandling i et fagkyndigt bedømmelsesudvalg.
 § 6.  Til stillingen ydes et ikke pensionsgivende  

 særligt tillæg på 66.100 kr. årligt.
 Stk. 2.  Ved ydelse af det i stk. 1 nævnte tillæg  

 bortfalder tillæg ydet i henhold til § 3, stk. 4 og § 4, stk. 3.
III.
Kandidat- og seniorstipendiater § 7.  Ansættelse  

 sker i henhold til overenskomsten, idet dog følgende overenskomstbestemmelser  

 ikke finder anvendelse:
1. Særlige regler om deltidsbeskæftigelse 2. Afskedigelse 3. Konstitution i tjenestemandsstilling 4. Flyttegodtgørelse 5. Tjenestefrihed 6. Befordringsgodtgørelse samt time- dagpenge 7. Funktionærbolig § 8.  Til kandidatstipendiater ydes et særligt tillæg  

 på 19.400 kr. årligt.
 Til seniorstipendiater ydes et særligt tillæg på 28.100 kr.
Seniorstipendiater, der har tjenestefrihed fra en lektorstilling eller har  

 oppebåret lektortillæg i forbindelse med tidligere ansættelse i  

 lektorstilling, kan dog fortsat oppebære det i § 3, stk. 4 nævnte  

 lektortillæg.
Tilsvarende gælder for seniorstipendiater, der har oppebåret  

 tillæg efter § 6.
 § 9.  Stipendiater fratræder uden særlig opsigelse ved  

 udløbet af stipendieperioden.
Stk. 2.  Enhver opsigelse af stipendieforholdet inden  

 for stipendieperioden skal meddeles skriftligt til såvel stipendiaten som  

 organisationen.
Denne meddelelse skal indeholde begrundelse for opsigelsen.  

 Skønner organisationen, at opsigelsen ikke kan anses for rimeligt begrundet i  

 den pågældendes eller vedkommende institutions forhold, kan den inden for en  

 frist af 1 måned efter opsigelsen kræve spørgsmålet optaget til forhandling.
 § 10.  Der tilkommer stipendiater fridage efter de for  

 tjenestemænd gældende regler.
Stk. 2.  Stipendieforholdet kan efter ansøgning i  

 særlige tilfælde suspenderes inden for de i overenskomsten fastsatte rammer  

 for tjenestefrihed uden løn.
Den pågældende er ved genoptagelse af  

 stidpendieforholdet - og inden for den fastsatte stipendieperiode -  

 berettiget til på ny at oppebære stipendiet.
 Stk. 3.  Ved tjenestefrihed som følge af barsel eller  

 adoption, forlænges ansættelsesperioden svarende til tjenestefrihedsperiodens  

 længde, dog højst 32 uger.
 Stk. 4.  Såfremt det dokumenteres, at  

 adoptionsmyndigheder stiller krav om, at en medarbejder i forbindelse med  

 adoption skal være ude af erhverv, kan stipendieforholdet suspenderes i  

 indtil 32 uger.
IV.
Ikrafttræden mv. § 11.  Protokollatet har virkning  

 fra 1. april 1991.
 Stk. 2.  Samtidig ophæves følgende protokollater:
 - protokollat af 24. juli 1984 mellem Finansministeriet og en række  

 organisationer på akademikerområdet om ændret stillingsstruktur ved højere  

 uddannelsesinstitutioner under undervisningsministeriet.
 - protokollat af 24. juli 1984 mellem Finansministeriet og Dansk  

 Ingeniørforening (Ingeniørforbundet) om ændret stillingsstruktur ved højere  

 uddannelsesinstitutioner under undervisningsministeriet.
 - protokollat af 1. august 1984 mellem Finansministeriet og Foreningen af  

 Yngre Læger og Foreningen af Speciallæger om ændret stillingsstruktur ved  

 højere uddannelsesinstitutioner under undervisningsministeriet.
 - aftale af 26. oktober 1988 mellem Finansministeriet og Akademikernes  

 Centralorganisation indgået i tilslutning til overenskomsterne pr. 1. april  

 1987 med en række organisationer på akademikerområdet, om tilføjelse til  

 protokollater af 24. juli 1984 om ændret stillingsstruktur ved højere  

 uddannelsesinstitutioner under undervisningsministeriet.
 - aftale af 26. oktober 1988 mellem Finansministeriet og Akademikernes  

 Centralorganisation om forhøjelse af lektortillægget ved institutioner  

 omfattet af protokollater af 24. juli 1984 om ændret stillingsstruktur ved  

 højere uddannelsesinstitutioner under undervisningsministeriet.
 Stk. 3  Protokollatet kan af de underskrivende parter  

 hver for deres vedkommende opsiges samtidig med overenskomsten efter de i den  

 herom fastsatte regler.
København, den 9. april 1991 Akademikernes Finansministeriet Centralorganisation P.M.V.
 E.B.
Alex Nielsen Hans C.
Jensen Bilag 1 Oversigt over antal personlige tillæg som lektor med særlige kvalifikationer ved de højere uddannelsesinstitutioner fordelt på hovedområdet KAPITEL II.
ANSÆTTELSE SOM AMANUENSIS PROTOKOLLAT MELLEM AKADEMIKERNES CENTRALORGANISATION OG FINANSMINISTERIET VEDRØRENDE STILLINGER SOM AMANUENSIS VED HØJERE UDDANNELSESINSTITUTIONER OMFATTET AF PROTOKOLLATET OM STILLINGSSTRUKTUR VED HØJERE UDDANNELSESINSTITUTIONER UNDER UNDERVISNINGSMINISTERIET Protokollatet finder anvendelse på særlige områder, hvor der er opstået et  

 ekstraordinært akut og midlertidigt undervisningsbehov på et eller flere  

 fagområder, og som ikke kan løses ved ansættelse af undervisningsassistenter  

 eller lignende.
 For overenskomstansatte amanuenser finder følgende bestemmelser  

 anvendelse.
 § 1.  Ansættelse som amanuensis forudsætter  

 kvalifikationer svarende til det pågældende hovedområdes kandidatniveau.
 § 2.  Ansættelse sker for en periode af mindst 6  

 måneder og højst 2 år.
 Stk. 2.  Ansættelse for en periode på indtil 6 måneder  

 kan ske uden opslag.
Stk. 3.  Efter udløbet af ansættelsesperioden fratræder  

 den pågældende uden yderligere varsel.
Ansættelsesforholdet kan i  

 ansættelsesperioden dog bringes til ophør efter de sædvanlige  

 overenskomstmæssige regler.
Stk. 4.  Genansættelse kan finde sted.
En amanuensis kan  

 dog maksimalt være ansat som amanuensis i 2 år.
 § 3.  Der ydes et særligt tillæg på 27.500 kr. årligt.
 Protokollatet udløber den 31. juli 1993.
København, den 9. april 1991 Akademikernes Finansministeriet Centralorganisation P.M.V.
 E.B.
Alex Nielsen Hans C.
Jensen KAPITEL III.
FAGLIGE BEDØMMELSESUDVALG AFTALE MELLEM FINANSMINISTERIET OG AKADEMIKERNES CENTRALORGANISATION VEDERLAG TIL MEDLEMMER AF FAGLIGE BEDØMMELSESUDVALG VED HØJERE UDDANNELSESINSTITUTIONER UNDER UNDERVISNINGSMINISTERIET I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 681 af 2. oktober 1986 samt i henhold  

 til § 2, stk. 2, i den mellem Ministeriet for Statens Lønnings- og  

 Pensionsvæsen og tjenestemændenes centralorganisationer indgåede hovedaftale  

 af 27. oktober 1969 aftales følgende:
 § 1.  Aftalen finder anvendelse for institutioner, der  

 er omfattet af protokollat om stillingsstruktur ved højere  

 uddannelsesinstitutioner under Undervisningsministeriet.
 § 2.  Til medlemmer af faglige bedømmelsesudvalg ydes  

 betaling efter sats A i Finansministeriets cirkulære om vederlæggelse af  

 censorvirksomhed med følgende antal censortimer:
 § 3.  Der kan ikke ydes vederlag til medlemmer af  

 faglige bedømmelsesudvalg, der er ansat ved samme institution som den, der  

 har nedsat bedømmelsesudvalget.
 § 4.  Ved lektorbedømmelse for adjunkter, der er ansat  

 på adjunktvilkår under den før 1984 gældende stillingsstruktur, jf. § 4 i det  

 i § 1 nævnte protokollat, ydes betaling efter sats A i Finansministeriets  

 cirkulære om vederlæggelse af censorvirksomhed med 8 censortimer.
 § 5.  Aftalen har virkning for bedømmelsesudvalg  

 nedsat efter 1. august 1987 og kan af parterne opsiges med 3 måneders varsel  

 til den 31. marts, dog tidligst til 31. marts 1993.
 Stk. 2.  Samtidig bortfalder aftale af 16. juni 1987  

 mellem Finansministeriet og Akademikernes Centralorganisation  

 (tjenestemandsudvalget) om vederlag til medlemmer af faglige  

 bedømmelsesudvalg ved højere uddannelsesinstitutioner under  

 Undervisningsministeriet.
København, den 9. april 1991 Akademikernes Finansministeriet Centralorganisation E.B.
Alex Nielsen Hans C.
Jensen (* 1) Udsendt som APD. nr. 18/91.
