Landsskatteretskendelse Deltager i tysk kommanditselskab fra 1992 - skattemæssigt resultat ikke medregnet i dansk  

 indkomst frem til   1995 - underskud for 1996 - lempelsesmetode Reference:
LL § 33 D A A/S klagede for indkomståret 1996 over, at told-  

 og skatteregionen havde nægtet lempelse efter ligningslovens § 33 med  

 deraf følgende underskudsbegrænsning i medfør af  

 ligningslovens § 33 D, stk. 3.
Det var oplyst, at selskabet, der primært drev  

 virksomhed med investering og finansiering, siden 1992 havde deltaget som  

 kommanditist i et tysk kommanditselskab, B, med en andel på 33 %.  

 Kommanditselskabet havde drevet erhvervsvirksomhed i Tyskland med salg af  

 fiskeprodukter.
Komplementaren var et tysk GMBH og de øvrige  

 kommanditister var tyske samarbejdspartnere.
Selskabet havde ikke medregnet det skattemæssige  

 resultat af kommanditistanparten i den skattepligtige indkomst for 1992 og  

 frem til 1995, mens der for indkomståret 1996 var fratrukket et  

 underskud på 641.282 kr.
Det var videre oplyst, at selskabets andel af  

 resultatet for de tidligere år havde udgjort henholdsvis -13.392 kr.,  

 75.036 kr., 324.453 kr. og for skatteåret 1996/97 324.453 kr.
Der var  

 erlagt skat i Tyskland af kommanditselskabets resultat.
Selskabets andel af  

 den for skatteåret 1996/97 erlagte tyske skat havde udgjort 63.481  

 kr.
Told- og skatteregionen havde foretaget ansættelse  

 af selskabets skattepligtige indkomst for skatteåret 1996/97  

 (regnskabsåret 1995) og indkomståret 1996 i medfør af  

 skattestyrelseslovens § 35, stk. 1. Ved ansættelsen for  

 skatteåret 1996/97 var selskabet forhøjet med overskud  

 vedrørende det tyske kommanditselskab i henhold til den dansk- tyske  

 dobbeltbeskatningsoverenskomst artikel 4 og artikel 19. Der var endvidere  

 indrømmet eksemptionslempelse af indkomsten.
For indkomståret  

 1996 havde regionen forhøjet den skattepligtige indkomst med 324.453  

 kr., idet der var foretaget begrænsning af fradrag for underskud i  

 medfør af ligningslovens § 33 D, stk. 3. Told- og skatteregionen havde  

 begrundet ansættelsen med, at selskabet havde valgt lempelse efter  

 eksemptionsmetoden i tidligere år, idet resultatet vedrørende  

 kommanditistanparten ikke havde været selvangivet som skattepligtig  

 indkomst til Danmark, og da selskabets revisor over for regionen under sagens  

 behandling havde tilkendegivet dette.
Regionen havde videre anført, at  

 der ikke var særlige bestemmelser i lovgivningen, der gav adgang til  

 efterfølgende at ændre valget af lempelsesmetode, såfremt  

 den valgte metode viste sig uhensigtsmæssig.
Selskabets repræsentant havde over for  

 Landsskatteretten påstået lempelse af den tyske indkomst på  

 324.453 kr. i skatteåret 1996/97 efter ligningslovens § 33, samt gjort  

 gældende, at bestemmelsen i ligningslovens § 33 D, stk. 3, ikke fandt  

 anvendelse for indkomståret 1996. Hun havde til støtte herfor  

 gjort gældende, at da der var valgfrihed med hensyn til lempelse efter  

 § 33 og dobbeltbeskatningsoverenskomsten, jf.
CIR nr. 82 af 29. maj 1997,  

 pkt. 5.5., skulle indkomsten som konsekvens heraf for 1996 nedsættes  

 med 324.453 kr., da reglen i ligningslovens § 33 D, stk. 3, ikke fandt  

 anvendelse, når indkomsten var lempet efter metoden maksimeret credit.  

 Der var videre anført, at selskabets andel af det skattepligtige  

 overskud vedrørende kommanditistanparten ved en fejl ikke blev  

 medtaget ved indkomstopgørelsen for de tidligere år, og der  

 derfor ikke var valgt nogen lempelsesmetode.
Repræsentanten havde videre anført, at da den  

 tyske selskabsskat i mange år havde været højere end den  

 danske selskabsskat, og da beregningsgrundlaget for skattetilsvaret stort set  

 var identiske, ville selskabet havde valgt creditlempelse, såfremt man  

 havde selvangivet den tyske indkomst, således at  

 underskudsbegrænsningsreglen i ligningslovens § 33 D, stk. 3, ikke  

 ville finde anvendelse.
Repræsentanten havde yderligere anført,  

 at det ikke ville ændre på den beregnede danske skat til betaling  

 om lempelse skete efter creditmetoden eller exemptionsmetoden, da den tyske  

 skat var 10% højere end den danske selskabsskat.
Landsskatteretten lagde til grund, at selskabet ikke  

 indtil indkomståret 1996 havde medtaget resultatet af  

 kommanditistanparten ved indkomstopgørelsen uanset, at selskabet som  

 skattepligtig til Danmark var forpligtet til at selvangive al indkomst.
Det  

 var derfor med rette, at told- og skatteregionen havde medtaget den  

 omhandlede indkomst for skatteåret 1996/97.
Landsskatteretten fandt endvidere, at selskabet efter de  

 gældende regler kunne vælge at påberåbe sig  

 lempelsesreglen i ligningslovens § 33 frem for lempelse efter den dans-tyske  

 dobbeltbeskatningsoverenskomst.
Landsskatteretten bemærkede i den  

 anledning, at retten ikke fandt, at selskabet ved at undlade at medtage  

 indkomsten ved indkomstopgørelsen, indirekte havde valgt  

 eksemptionsmetoden efter dobbeltbeskatningsoverenskomsten.
I henhold til ligningslovens § 33 D, stk. 1, om  

 genbeskatning af underskud fandt disse regler ikke anvendelse, hvis Danmarks  

 dobbeltbeskatningsoverenskomst med den pågældende stat  

 medførte, at Danmark skulle lempe dobbeltbeskatning af et fast  

 driftssted efter eksemptionsmetoden.
Det fremgik af cirkulære nr. 183  

 af 11. december 1995, at hvis et selskab havde valgt at påberåbe  

 sig ligningslovens § 33 i stedet for en dobbeltbeskatningsoverenskomst, fandt  

 ligningslovens § 33 D ikke anvendelse.
Med henvisning hertil fandt  

 Landsskatteretten ikke, at bestemmelsen i § 33 D, stk. 3, om  

 begrænsning af fradrag for underskud fandt anvendelse for  

 indkomståret 1996. Ansættelsen blev nedsat i overensstemmelse med  

 selskabets påstand.
