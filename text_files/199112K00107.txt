Nr LSF 107 Forslag til Lov om ændring af lov om Arbejdsmarkedets Tillægspension og  

 lov om Lønmodtagernes Dyrtidsfond Fremsat af Erling Olsen (S) Svend Auken (S) Lykketoft (S) Poul Nielson (S)  

 Kaj Poulsen (S) Henning Rasmussen (S) Nyrup Rasmussen (S) Stavad (S) den 12. november 1991 § 1 I lov om Arbejdsmarkedets Tillægspension, jf. lovbekendtgørelse nr. 3 af  

 5. januar 1988, som ændret ved lov nr. 267 af 2. maj 1990, foretages følgende  

 ændringer:
1. I § 26, stk. 4, ændres »25 pct.« til: »40  

 pct.« 2. I § 26, stk. 4, litra b, ændres »1 pct.« til:  

 »2 pct.« 3. I § 26 indsættes efter stk. 6 som nyt stykke:
»Stk. 7. De i indledningen til stk. 4, i stk. 4, litra b, og  

 i stk. 5, nævnte procentgrænser på henholdsvis 40 pct., 2 pct. og 2 pct. af  

 midlerne fastsættes som midlernes værdi på investeringstidspunktet opgjort  

 til erhvervelseskurs i procent af fondsmidlerne i alt på  

 statustidspunktet.« § 2 I lov om Lønmodtagernes Dyrtidsfond, jf. lovbekendtgørelse nr. 42 af 21.  

 januar 1988, foretages følgende ændringer:
1. I § 6, stk. 3, ændres »25 pct.« til: »40  

 pct.« 2. I § 6, stk. 3, litra b, ændres »1 pct.« til:  

 »2 pct.« 3. I § 6 indsættes efter stk. 5 som nyt stykke:
»Stk. 6. De i indledningen til stk. 3, i stk. 3, litra b, og  

 i stk. 4, nævnte procentgrænser på henholdsvis 40 pct., 2 pct. og 2 pct. af  

 midlerne fastsættes som midlernes værdi på investeringstidspunktet opgjort  

 til erhvervelseskurs i procent af fondsmidlerne i alt på  

 statustidspunktet.« § 3 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Arbejdsmarkedets Tillægspension (ATP) og Lønmodtagernes Dyrtidsfond (LD)  

 har bidraget med en betydelig kapitaltilførsel til danske selskaber ved de  

 seneste års aktieemissioner.
Dette har været fundamentet for en fortsat vækst  

 i eksportindustrien.
 Udvidelsen af investeringsgrænserne vil give ATP og LD mulighed for  

 risikospredning ved i større omfang at sprede aktieinvesteringerne.
 Man må se i øjnene, at det er nødvendigt for dansk industri at blive  

 stadig mere international for at fastholde en høj grad af beskæftigelse og  

 produktion i Danmark.
 Dette kræver strategiske samarbejdspartnere på både afsætnings-,  

 produktions- og udviklingssiden samt kapital til at gennemføre disse  

 omfattende strategiske investeringer i joint ventures og lignende.
 Ligeledes er det nødvendigt med et stærkere kapitalgrundlag for det danske  

 erhvervsliv for at deltage i de kommende års investeringer i Østeuropa.
Bemærkninger til lovforslagets enkelte punkter Til § 1, nr. 1, og § 2, nr. 1 25 pct.s-grænsen Med hensyn til udformningen af placeringsreglerne for ATP og LD skal  

 opmærksomheden henledes på bemærkningerne til ændringsforslaget til  

 lovforslag L 59 fra december 1987. Vedrørende behandlingen af L 59 henvises  

 til Folketingstidende 1987-88 (1. samling), forhandlingerne sp. 1046, 2744,  

 3975 og 4036, tillæg A sp. 1285, tillæg B sp. 297 og tillæg C sp. 185. I  

 bemærkningerne til ændringsforslaget nævnes det, at »hovedsigtet med  

 forslaget er at give ATP og LD mere fleksible rammer for investering i  

 erhvervsvirksomheder uden at rokke ved de grundlæggende principper for  

 forvaltningen af fondsmidlerne, som udtrykt i lov om Lønmodtagernes  

 Dyrtidsfond, § 6, stk. 1, og lov om Arbejdsmarkedets Tillægspension, § 26,  

 stk. 1. Det opnås ved i videst muligt omfang at ligestille fondene med de  

 regler, der gælder for livsforsikringsselskaber og pensionskasser efter lov  

 om forsikringsvirksomhed, som den ser ud efter det forslag til ændringer,  

 industriministeren har forelagt Folketinget«.
 Med vedtagelsen af lov nr. 325 af 24. maj 1989 om ændring af lov om  

 forsikringsvirksomhed vedtog Folketinget at hæve loftet for  

 forsikringsvirksomheders og pensionskassers muligheder for at investere i  

 aktier m.v.
 På den baggrund forslås det, at placeringsreglerne for ATP og LD bringes i  

 overensstemmelse med reglerne for livsforsikringsselskaber og pensionskasser  

 vedrørende placering i aktier m.v., således at grænsen hæves fra 25 pct. til  

 40 pct. af midlerne.
I Storbritannien opererer pensionskasser med et investeringsloft for  

 aktier på 75 pct., og EF-Kommissionens mål er fuldstændig liberalisering for  

 pensionsinvesteringer.
Dette er bl.a. begrundet i ønsket om at skabe  

 identiske muligheder for investering i erhvervslivet, så erhvervslivets  

 kapitaltilførselsmuligheder ikke favoriseres eller blokeres af stramme regler  

 for enkeltlandes pensionskasser.
Til § 1, nr. 2, og § 2, nr. 2 Efterforskning og udvinding Forhøjelsen af 1 pct.'s-grænsen til en 2 pct.'s-grænse for investering i  

 aktiviteter til bl.a. udvinding i den danske undergrund er dels begrundet i  

 det betydelige behov for styrkelse af virksomhedernes forsknings- og  

 udviklingsindsats, dels i sidste års olie- og gasfund på de felter, hvor LD  

 deltager i efterforskningsaktiviteterne.
Til § 1, nr. 3 og § 2, nr. 3 Fastsættelse af midlernes værdi For yderligere at fastholde analogien til lov om forsikringsvirksomhed  

 foreslås en tilpasning af ATP-lovens § 26, stk. 4, og LD-lovens § 6, stk. 3,  

 som gengivet i lovforslaget.
 Der foreslås tilføjet et nyt stk. 6 i § 6 i lov om Lønmodtagernes  

 Dyrtidsfond, hvorefter investeringsgrænserne fastlægges ud fra midlernes  

 værdi på investeringstidspunktet, baseret på erhvervelseskurser, i procent af  

 de bogførte fondsmidler på statustidspunktet.
Opgørelse over procentandelen baseret på aktuelle markedsværdier for de  

 investerede midler under § 6, stk. 3, har tidligere betydet store udsving i  

 procentandelene som følge af udsving i markedskurserne for aktier og  

 indeksobligationer.
Herved er procentgrænsen på 25 blevet nået tidligere end  

 forventet.
 Ved opgørelse af procentandelen baseret på erhvervelseskurser vil denne  

 procentandel blive påvirket ved nettokøb af bl.a. aktier samt ved  

 gevinstrealisering, som sker ved salg af bl.a. aktier.
 Dette er mere operationelt i den langsigtede porteføljepleje.
 Det forekommer absurd, at LD skal tvinges til at sælge ved stigende  

 aktiekurser, mens tab som følge af et selskabs konkurs eller ved kursfald  

 langt under erhvervelseskursen giver mulighed for at øge de investerede beløb  

 i aktier.
 Risikobrøken må afspejle det, man risikerer på investeringstidspunktet sat  

 i forhold til den bogførte værdi af fondsmidlerne.
