 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 2 i lov om udgivelse af en Lovtidende og en  

 Ministerialtidende, jf. lovbekendtgørelse nr. 842 af 16. december 1991,  

 fastsættes:
 § 1.  Bilag 2 til bekendtgørelse om tilskud mv. til  

 lægemidler, der indeholder de af sundhedsministeren fastsatte kronetilskud  

 til visse lægemidler efter sygesikringslovens § 7, stk. 6, optages ikke i  

 Lovtidende.
 Stk. 2.  Bilaget offentliggøres i Specialitetstaksten og  

 kan derudover fås ved henvendelse til Lægemiddelstyrelsen.
 § 2.  Bilag 3 til bekendtgørelse om tilskud mv. til  

 lægemidler, der indeholder de af sundhedsministeren fastsatte faste  

 kronetilskud til visse lægemidler efter sygesikringslovens § 7 a, stk. 2,  

 optages ikke i Lovtidende.
 Stk. 2.  Bilaget offentliggøres i Specialitetstaksten og  

 kan derudover fås ved henvendelse til Lægemiddelstyrelsen.
 § 3.  Anordningen træder i kraft den 1. januar 1998.
 Stk. 2.  Samtidig ophæves anordning nr. 379 af 16. juni  

 1993 om at fastsættelse af faste kronetilskud efter sygesikringslovens § 7,  

 stk. 5, ikke optages i Lovtidende.
Givet på Amalienborg, den 15. december  

 1997 Under Vor Kongelige Hånd og Segl MARGRETHE R.
