Bekendtgørelse om ændring af bekendtgørelse om udmøntning af kompensation for tabt deltagerbetaling til folkehøjskoler, den folkeoplysende voksenundervisning, daghøjskoler og Folkeuniversitetet som følge af Covid-19 § 1 I bekendtgørelse nr. 651 af 18. maj 2020 om udmøntning af kompensation for tabt deltagerbetaling til folkehøjskoler, den folkeoplysende voksenundervisning, daghøjskoler og Folkeuniversitetet som følge af Covid-19, som ændret ved bekendtgørelse nr. 994 af 25. juni 2020, bekendtgørelse nr. 971 af 19. maj 2021 og bekendtgørelse nr. 2472 af 16. december 2021, foretages følgende ændringer:
 1. § 8, stk. 1, affattes således:
»Slots- og Kulturstyrelsens afgørelser i henhold til denne bekendtgørelse kan påklages til Kulturministeriet.« 2. I § 9, stk. 3, ændres »31. december 2022« til: »1. januar 2024«.
§ 2 Bekendtgørelsen træder i kraft den 16. januar 2023.
