 Landbrugsministeriets tilsynsudvalg vedrørende de statsautoriserede  

 laboratorier har med virkning fra 1. december 1975 antaget afdelingsbestyrer,  

 lic.agro Chresten Sørensen, Agrikulturkemisk afdeling, Statens Planteavls-  

 Laboratorium, Lottenborgvej 24, 2800 Lyngby, (telf. (02) 87 06 31) som  

 tilsynsførende med de af landbrugsministeriet autoriserede analytisk-kemiske  

 laboratorier.
 Reglerne for de autoriserede laboratoriers afholdelse af udgifterne ved  

 tilsynet er med virkning fra finansåret 1976-77 fastsat således:
Hvert af de autoriserede laboratorier skal for hvert finansår forud for  

 finansårets begyndelse indbetale en fast afgift på 1.500 kr.
Indbetalingen  

 skal ske til den tilsynsførende under ovennævnte adresse.
 Det til dækning af udgifterne ved tilsynet derudover nødvendige beløb vil  

 ved finansårets slutning blive pålignet laboratorierne i forhold til den  

 omsætning, som hvert enkelt af disse har haft inden for det af autorisationen  

 omfattede område.
 Landbrugsministeriet forbeholder sig ret til at forlange, at der stilles  

 sikkerhed for de laboratorierne påhvilede afgiftsbeløb.
 Landbrugsministeriet, den 30. januar  

 1976.
 P.M.V.
 Sign.
