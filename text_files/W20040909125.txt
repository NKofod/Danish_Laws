Kendelse  

 fra Pressenævnet i sag nr. 2003-6-140 DSB og DSB S-tog A/S har klaget til Pressenævnet over Berlingske  

 Tidendes afslag på at bringe et genmæle i anledning af en artikel den 15.  

 november  

 2003.
I artiklen, der bar overskriften Uegnede S-togførere får lov at  

 køre, hed det i en underrubrik Ukoncentreret.
En S-togsulykke i  

 Holte for  

 godt et år siden får Jernbanetilsynet til at skærpe kravene til de mennesker,  

 der kører S-tog i hovedstaden.
DSB vil forbedre uddannelsen.
I artiklen  

 hed  

 det:
DSB har ikke styr på, om nyuddannede lokomotivførere på den  

 københavnske S-togbane er kompetente nok til deres ansvarsfulde job.
Derfor  

 skal  

 DSB S-tog forbedre uddannelsen og styrke overvågningen af aspiranterne, inden  

 de erklæres egnet til kørsel med passagerer.
 Det forlanger Jernbanetilsynet, der under opklaringen af en tragisk  

 S-togsulykke ved Holte for et år siden har konstateret, at væsentlige  

 indsigelser  

 mod aspiranternes kvalifikationer under deres uddannelse ikke indgår i den  

 samlede bedømmelse af deres evne til at klare jobbet som førere af S-tog.
 Det gælder observationer af aspiranternes korttidshukommelse,  

 stresstolerance, reaktionshastighed og koncentrationsevne.
 Jernbanetilsynets direktør  

  Flemming  

  Lund  

  siger, at det er problematisk, fordi  

 eventuelt lave karakterer for menneskelige egenskaber  

  

 skal  

  

 indgå i vurderingen, når det afgøres om lokoførerne er egnede  

 til at køre S-tog.
»Meget forenklet er der tale om, at informationer fra det ene  

 skrivebord ikke bliver givet videre til det andet.
Vi har derfor bedt DSB  

 S-tog  

 tænke over, hvordan de kan gøre det bedre.
Det er DSBs ansvar, at  

 lokomotivførerne  

 er kompetente, siger  

  Flemming  

  Lund  

  .« Ifølge DSBs egen statistik begår nyuddannede S-togsførere relativt  

 mange fejl, der har betydning for sikkerheden.
Blandt de groveste er kørsel  

 forbi stopsignaler.
 Adm. direktør i DSB S-tog  

  Benny  

  Würtz  

  anerkender kritikken og er  

 indstillet på at forbedre uddannelsen.
»Vi vil fremover koble en køreinstruktør på hver klasse som en  

 slags mentor.
Derudover skal kørelærernes observationer og bedømmelser samles  

 et enkelt sted.
Og så strammer vi minimumskravene til uddannelsen, « siger  

  Benny  

  Würtz  

  ,  

 som dog afviser, at der i dag kører ukvalificerede S-«togførere rundt med  

 passagerer.
Ulykken i Holte, hvor en ung kvinde mistede livet og fem andre  

 passagerer blev kvæstet, skyldtes netop, at en nyuddannet lokomotivfører på  

 grund af manglende koncentration glemte at bremse sit tomme tog under  

 rangering.
Denne fatale fejl førte til en lavine af hændelser, der endte med  

 afsporing og kollision.
Jernbanetilsynet tvivler på, at lokoføreren overhovedet var  

 egnet til sit job.
Under uddannelsen havde han flere gange scoret lave  

 karakterer for sin koncentrationsevne og evne til at bremse tog.
S-togsføreren har ikke kørt tog siden ulykken, men er fortsat  

 ansat i DSB.
Det er uafklaret, om han igen får lov at føre tog.
Det vil i  

 givet  

 fald dog kræve en fornyet sikkerhedsgodkendelse af hans  

 kvalifikationer. Ved e-mail af 18. november 2003 anmodede DSB Berlingske Tidende  

 om et genmæle.
 Ved e-mail samme dag afviste Berlingske Tidende at bringe et  

 genmæle.
DSB S-Tog A/S har anført, at Berlingske Tidende med artiklens overskrift  

 stempler samtlige 530 lokomotivførere i DSB S-tog som uegnede til deres  

 arbejde  

 uden på nogen måde at kunne dokumentere det.
Overskriften er objektiv forkert  

 i  

 forhold til de faktiske forhold og til indholdet af Jernbanetilsynets  

 rapport.  

 Intet sted i rapporten er det anført, at flere af eller alle DSB S-togs 530  

 lokomotivførere er uegnede til deres arbejde.
Der er i rapporten ingen  

 vurdering  heller ikke i de citater, som bladet har henvist til over  

 for  

 Pressenævnet  der kan sammenfattes i overskriften.
Af pressemeddelelse  

 af 15.  

 november 2003 fremgår, at også Jernbanetilsynets direktør,  

  Flemming  

  Lund  

  ,  

 afviser, at rapporten skulle stemple S-toglokomotivførere som generelt  

 uegnede.
Tværtimod karakteriserer  

  Flemming  

  Lund  

  i DSB´s virksomhedsavis, DSB i dag, lokomotivførerne  

 som solide, ansvarsbevidste og veluddannede.
Med overskriften  

 anklages  

 samtidig DSB S-togs ledelse for ligegyldighed med passagernes og  

 medarbejdernes  

 sikkerhed.
Hvis lokomotivførerne virkelig var uegnede til deres arbejde,  

 burde  

 ledelsen naturligvis straks skride ind.
Overskriften fremstår som en faktisk  

 oplysning og ikke et vurderende udsagn.
Den kan kun læses som en oplysning  

 om,  

 at uegnede S-togsførere faktisk kører S-tog, og at det ikke blot er en  

 teoretisk mulighed.
Der er hverken i artiklens underrubrik eller brødtekst  

 dækning for overskriften.
DSB S-tog A/S har videre anført, at det ikke giver Berlingske  

 Tidende ret til at bringe en misvisende overskrift, blot fordi direktøren for  

 DSB S-tog,  

  Benny  

  Würtz, er citeret i artiklen.
Han  

 blev i øvrigt ikke bedt om at kommentere overskriftens ordlyd/indhold.
 DSB S-tog A/S har endelig anført, at det er stærkt skadelig for  

 DSB´s image, at virksomheden hænges ud som en virksomhed, hvor  

 uegnede  

 personer kører tog, og det kan medvirke til, at DSB fravælges som operatør af  

 udbudsmyndigheder, og kunder fravælger toget, fordi de tror, at det er  

 farligt.  

 Artiklen kan således påføre DSB et økonomisk tab herhjemme som i udlandet.
Berlingske Tidende har anført, at DSB ikke i klagen til  

 Pressenævnet har sået tvivl om rigtigheden af udsagnet i overskriften.
DSB  

 har  

 alene anført, at Berlingske Tidende stempler  samtlige 530  

 lokomotivførere i  

 DSB S-tog som uegnede til deres arbejde.
Dette er ikke en nærliggende  

 eller  

 korrekt forståelse af artiklens overskrift.
Den naturlige forståelse af  

 overskriften  også set i sammenhæng med artiklens tekst  er , at  

 i det  

 omfang, der måtte findes uegnede S-togsførere, vil disse ikke være afskåret  

 fra  

 at føre S-tog.
Overskriften eller artiklen siger intet om, hvorvidt der rent  

 faktisk  

 i DSB S-tog findes sådanne uegnede S-togsførere.
Overskriften, der har fuld  

 dækning i artiklens tekst, lægger sig dermed tæt op ad Jernbanetilsynets  

 rapport, hvor det blev anført, at DSB ikke havde fastsat en procedure, der  

 sikrede, at DSB ville få kendskab til, om lokomotivførere var uegnede til at  

 føre S-tog.
Berlingske Tidende har i artiklen og dens overskrift videregivet  

 Jernbanetilsynets vurdering af DSB´s procedurer for efterprøvelse af  

 S-togsføreres egnethed.
Overskriften har derfor karakter af et vurderende  

  og  

 ikke faktisk  udsagn.
Vurderinger kan ikke give anledning til genmæle.
Bladet har videre anført, at direktøren for DSB S-tog i artiklen  

 afviser, at der i dag kører ukvalificerede S-togsførere rundt med  

 passagerer.  

 Der er ikke krav på genmæle over for oplysninger, der allerede er imødegået i  

 bladet, og også af den grund har DSB S-tog ikke krav på genmæle.
Det forhold,  

 at direktørens opfattelse ikke kan ses af artiklens overskrift, kan ikke  

 tillægges betydning, idet overskriften må ses i sammenhæng med resten af  

 artiklen, hvori DSB S-tog er kommet til orde.
I sagens behandling har følgende nævnsmedlemmer deltaget: Lene  

 Pagter Kristensen, Lotte Mejlhede, Kaare R.
Skou og  

  

 Kirsten Dyregaard  

                                                            .
 Pressenævnet udtaler:
 Det fremgår af medieansvarslovens § 36, stk. 1, at en anmodning  

 om genmæle i massemedierne over for oplysninger af faktisk karakter, som er  

 egnet til at påføre nogen økonomisk eller anden skade af betydning, og som er  

 bragt i et massemedie, skal tages til følge, medmindre oplysningernes  

 rigtighed  

 er utvivlsom.
Pressenævnet finder, at overskriften Uegnede S-togsførere får  

 lov at køre alene er Berlingske Tidendes vurdering af konklusionerne i  

 den  

 rapport fra Jernbanetilsynet, som omtales i artiklen, og som blev udarbejdet  

 i  

 anledning af en S-togsulykke i Holte.
Da overskriften således ikke fremstår  

 som  

 oplysninger af faktisk karakter, er bladet ikke forpligtet til at bringe  

 DSB´s  

 genmæle.  

  

 Nævnet  

  

 bemærker i øvrigt i den  

 forbindelse, at direktøren for DSB S-tog i artiklen er kommet til orde i  

 forhold  

 til udsagnet i overskriften.
