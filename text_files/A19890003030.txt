 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om forskellige forbrugsafgifter, jf. lovbekendtgørelse nr. 617 af  

 14. oktober 1988, som ændret ved § 12 i lov nr. 700 af 22. november 1988,  

 foretages følgende ændringer:
 1. Overskriften til afsnit I affattes således:
»Afgift af videooptagere til fjernsyn samt visse farvefjernsyn og  

 husholdningsapparater.« 2. § 1, stk. 1 og 2, affattes således:
»Af videooptagere til fjernsyn og følgende farvefjernsynsmodtagere  

 svares en afgift, der udgør for: pr. stk.« 1. Videooptagere til fjernsyn 500 kr.' 2. Farvefjernsynsmodtagere med en billedskærm på over  

 16 tommer 500 kr.' Stk. 2.  Af følgende apparater til stærkstrøm eller gas  

 svares en afgift, der udgør for: pr. stk.' 1. Vaskemaskiner med en vægt over  

 15 kg og opvaskemaskiner 561 kr.' 2. Fritstående komfurer 424 kr.' 3.  

 Indbygningsovne 424 kr.' § 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Loven finder anvendelse på varer, der efter  

 lovens ikrafttræden udleveres fra anmeldte virksomheder eller angives til  

 fortoldning.
Stk. 3.  De anmeldte virksomheders angivelse for januar  

 1989 skal omfatte tiden fra 1. januar 1989 til og med dagen før lovens  

 ikrafttræden.
Angivelsen for februar 1989 skal tillige omfatte den resterende  

 del af januar 1989.
§ 3 Stk. 1.  Virksomheder, der ved lovens ikrafttræden har  

 lager af varer, som efter lov om forskellige forbrugsafgifter, jf.  

 lovbekendtgørelse nr. 617 af 14. oktober 1988, som ændret ved lov nr. 700 af  

 22. november 1988, er berigtiget med afgiften efter nævnte lov, og som får  

 nedsat afgiften eller bliver afgiftsfri efter § 1, kan få godtgjort  

 afgiftsdifferencen eller afgiften.
Godtgørelsen ydes kun for nye varer, der  

 er bestemt til afsætning.
 Stk. 2.  Det er en betingelse for at opnå  

 afgiftsgodtgørelse efter stk. 1, at en specificeret opgørelse over den  

 godtgørelse, som kræves, er toldvæsenet i hænde senest den 20. februar 1989.  

 Toldvæsenet kan gøre godtgørelsen betinget af, at virksomheden fremlægger  

 dokumentation for, at den afgift, der kræves godtgjort, er betalt af  

 virksomheden.
 Stk. 3.  Virksomheder, der ansøger om  

 afgiftsgodtgørelse, skal give toldvæsenet adgang til at kontrollere de  

 indsendte opgørelser ved eftersyn af lagre, forretningsbøger m.v.  

 Virksomhedernes indehavere og de i virksomhederne beskæftigede personer skal  

 yde toldvæsenet al fornøden vejledning og hjælp.
 Stk. 4.  Den, der forsætligt eller groft uagtsomt  

 afgiver urigtige eller vildledende oplysninger eller fortier oplysninger til  

 brug ved beregning af afgiftsgodtgørelse efter denne paragraf, straffes med  

 bøde. § 22, stk. 3 og 4, og § 22 a i lov om forskellige forbrugsafgifter  

 finder tilsvarende anvendelse.
Givet på Amalienborg, den 20. januar  

 1989 Under Vor Kongelige Hånd og Segl MARGRETHE R.
