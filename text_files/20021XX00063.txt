Skriftlig fremsættelse (7. november  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om ændring af visse afgiftslove  

 (Nedsættelse af afgiften af cigaretter, spiritus og mineralvand).
(Lovforslag nr.
L 79).
 Som led i udmøntningen af dele af finanslovsaftalen  

 for 2003 mellem regeringen (Venstre og Det Konservative Folkeparti) og Dansk  

 Folkeparti forslås det, at nedsætte cigaretafgiften,  

 spiritusafgiften og mineralvandsafgiften.
 I forbindelse med bortfaldet af 24-timers reglen den 31.  

 december 2003, er Danmark forpligtet til at afvikle de resterende  

 rejsegodsrestriktioner for privates indførsel af tobak og spiritus  

 således, at restriktionerne er helt væk ved udgangen af  

  2003.
 De foreslåede afgiftsnedsættelser vil  

 være tilstrækkelige til at forebygge, at grænsehandlen  

 stiger efter ophævelsen af 24-timers reglen.
 Det foreslås således, at en pakke cigaretter  

 med 20 stk., der eksempelvis koster kr. 33,50 kr. falder til 29,50 kr., dvs.  

 et prisfald på 4,00 kr. inkl. moms.
 Det foreslås tillige, at spiritusafgiften  

 nedsættes med 125 kr. pr. liter 100 vol. (ethanolstyrke) alkohol,  

 svarende til 43,75 kr. inkl. moms pr. flaske med et indhold på 70 cl.  

 og 40 pct. vol. alkohol.
Afslutningsvis foreslås det, at sodavandsafgiften  

 nedsættes med 62,50 øre inkl. moms pr. liter.
For en flaske  

 sodavand på 1½ liter vil nedsættelsen svare til 94  

 øre.
 Forslaget skønnes, at være i overensstemmelse  

 med EU-retten.
 Det foreslås, at lovforslaget træder i kraft  

 den 1. marts 2003, og har virkning fra den 1. oktober 2003.
 For finansår 2003 vil lovforslaget medføre et  

 provenutab på 555 mill. kr., heraf 330 mill. kr. af  

 engangskarakter.
 For finansår 2004 og frem, hvor 24-timers reglen er  

 afskaffet, vil forslaget isoleret set medføre en provenugevinst  

 på netto 65 mill. kr., idet der vindes 400 mill. kr. vedrørende  

 spiritus og tabes 125 mill. kr. og 210 mill. kr. vedrørende cigaretter  

 og mineralvand, i forhold til at lade satserne være uændrede.
Det skal dog bemærkes, at provenugevinsten ved  

 satsnedsættelserne skal ses i lyset af, at ophævelsen af  

 24-timers reglen i sig selv giver et provenutab på 1,4 mia. kr., heraf  

 625 mill. kr. vedrørende spiritus og 775 mill. kr. vedrørende  

 cigaretter.
Med nedsættelserne begrænses provenutabet til 1.335  

 mill. kr.
 Med disse bemærkninger skal jeg anbefale forslaget  

 til Folketingets velvillige behandling.
