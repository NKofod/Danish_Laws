Betænkning afgivet af Sundhedsudvalget den 1. juni 2005 Betænkning over Forslag til folketingsbeslutning om etablering  

 af sundhedsrum for stofmisbrugere som et led i den integrerende og  

 skadereducerende indsats på narkotikaområdet [af Lone Møller (S), Charlotte Fischer (RV),  

 Kamal Qureshi (SF) og Jørgen Arbo‑Bæhr&nbsp  

 ;(EL) m.fl.] 1. Udvalgsarbejdet Beslutningsforslaget blev fremsat den 29. marts 2005 og var til  

 1. behandling den 28. april 2005. Beslutningsforslaget blev efter 1.  

 behandling  

 henvist til behandling i Sundhedsudvalget.
Møder Udvalget har behandlet beslutningsforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Foreningen for Narkoløsninger på Vesterbro og  

 Vesterbro  

 Lokalråd.
Indenrigs- og sundhedsministeren har over for udvalget  

 kommenteret de skriftlige henvendelser, med undtagelse af den seneste  

 henvendelse fra Vesterbro Lokalråd.
Denne forventes kommenteret af indenrigs-  

 og sundhedsministeren inden 2. behandling af beslutningsforslaget.
Deputationer Endvidere har Foreningen for Narkoløsninger på Vesterbro og  

 Vesterbro Lokalråd mundtligt over for udvalget redegjort for deres holdning  

 til  

 beslutningsforslaget.
Spørgsmål Udvalget har stillet 3 spørgsmål til indenrigs- og sundhedsministeren  

 til skriftlig besvarelse.
 Indenrigs- og sundhedsministeren har besvaret spørgsmål 1 og 2.  

 Spørgsmål 3 forventes besvaret af indenrigs- og sundhedsministeren inden 2.  

 behandling af beslutningsforslaget.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller beslutningsforslaget til  

  

 forkastelse.
 Dansk Folkepartis medlemmer af udvalget finder, at det  

 omfattende narkoproblem i Danmark er et forhold, som der politisk må ses på  

 med  

 den største alvor.
 De mennesker, der er i den ulykkelige situation at være blevet  

 narkomaner, skal naturligvis hjælpes til at komme ud af et livstruende  

 misbrug.  

 Et sådant forhold er naturligvis i første række en narkomans eget problem,  

 men  

 de mange pårørende og venner er naturligvis også stærkt berørte af det  

 misbrug,  

 der finder sted, og ved ikke, hvilke tiltag der bør tages.
 Derfor er det fra samfundets side naturligvis en vigtig  

 opgave at give al den hjælp, som er mulig, og hvor formålet naturligvis skal  

 være at få narkomanerne til at leve en normal tilværelse.
Dansk Folkeparti har den grundholdning, at de nuværende  

 døgntilbud skal forbedres, hvorimod Dansk Folkeparti ikke finder, at  

 beslutningsforslagets  

 intention om at indrette særlige sundhedsrum er den optimale løsning.  

 Dansk  

 Folkeparti mener, at narkomanerne skal væk fra narkomiljøet.
Her vil en  

 afvænning under kontrollerede former være en bedre løsning for narkomanerne  

 selv, og forhåbentlig vil det også skabe bedrede forhold for de øvrige  

 beboere  

 i de lokale områder.
 Der skal ikke herske tvivl om, at Dansk Folkeparti er indstillet  

 på at gøre sit yderste for at komme det stigende narkomisbrug til livs.  

 Derfor  

 er det eksisterende samfundsproblem en sag, som Dansk Folkeparti vil gå  

 aktivt  

 ind i som et vigtigt led i partiets social- og sundhedspolitik.
 Et  

  

 mindretal  

  

 i  

 udvalget (S, RV, SF og EL) indstiller beslutningsforslaget til  

  

 vedtagelse uændret.
Socialdemokratiets medlemmer af udvalget bemærker, at Københavns  

 Kommune i årevis har ønsket at lave et forsøg med sundhedsrum.
Også beboerne  

 på  

 Vesterbro i København ønsker, at der oprettes sundhedsrum, ligesom  

 Landsforeningen  

 for Human Narkobehandling støtter forsøg med sundhedsrum.
 For Socialdemokratiet er omsorg for narkomaner først og fremmest  

 tilbud om afvænning, men i lige så høj grad tilbud om værdighed, sygepleje og  

 anstændighed til dem, hvis eneste alternativ er at junke på gaden under  

 ekstremt uhygiejniske forhold.
 Socialdemokratiet ønsker at styrke den skadereducerende indsats  

 over for narkomaner og tror på, at sundhedsrum vil kunne fungere som frirum  

 for  

 storbyens narkomaner og dermed som løftestang for på sigt at få motiveret  

 narkomanerne til at gå i behandling og blive afvænnet.
Konsekvenserne af den politik, som er ført i årevis, kender vi.  

 Narkomanerne lever et kummerligt liv.
De får sygdomme som hiv/aids og smitsom  

 leverbetændelse, og de får bylder samt amputeret lemmer.
Samtidig er beboerne  

 i  

 de nærmiljøer, som narkomanerne lever i, utrygge og angste over eksempelvis  

 sprøjter, der efterlades i opgange og på legepladser.
 Alligevel er regeringen ikke indstillet på at gå nye veje, men  

 fastholder den linje, vi kender så godt, og som desværre hverken virker  

 skadereducerende på narkomanerne eller tryg for narkomanernes nærmiljø.
Socialdemokratiet ønsker narkomanerne afvænnet.
Og Socialdemokratiet  

 tror på, at sundhedsrum, en styrket omsorgsindsats over for narkomanerne med  

 tilbud om terapi og et reelt alternativ til livet på stoffer vil få motiveret  

 de fleste af narkomanerne til at gå i behandling.
Gevinsten for narkomanerne  

 ud  

 over bedre sundhedstilstand vil være en øget livskvalitet.
 Socialdemokratiet beklager, at regeringen ikke vil åbne op for  

 et forsøg med sundhedsrum.
Socialdemokratiet mener, at vi skal gå nye veje og være åbne  

 over for en anden politik, end vi har haft i årevis.
Der findes allerede 73  

 sundhedsrum i Europa, ligesom der er sundhedsrum i Australien og Canada.  

 Sågar  

 Norge har i januar åbnet sit første sprøjterum! Socialdemokratiet vil fortsat arbejde for sundhedsrum.
Og Socialdemokratiet  

 vil, når S igen kommer i regering, tillade forsøg med sundhedsrum.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Karen Hækkerup (S)   

 Lone Møller (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 33 Bilagsnr.
Titel 1 Henvendelse af 27/4-05 fra Vesterbro Lokalråd 2 Meddelelse om tidspunkt for betænkningsafgivelse 3 Bilag omdelt på bl.a. tidligere beslutningsforslag om  

 sundhedsrum 4 Henvendelse af 24/5-05 fra Foreningen for Narkoløsninger  

 på Vesterbro 5 1. udkast til betænkning 6 Materiale modtaget af Vesterbro Lokalråd ved foretræde  

 den 25/5-05 Oversigt over spørgsmål og svar vedrørende B 33 Spm.nr.
