 Ved noteveksling i Rabat den 8. og den 24. april 1991 er der indgået en  

 overenskomst mellem Danmark og Marokko, ifølge hvilken den danske regering i  

 årene 1990-94 yder et beløb på 54 millioner kroner til støtte for et  

 mønttelefonprojekt i Marokko.
Projektet har til formål at give en større del af den marokkanske  

 befolkning adgang til kommunikation gennem opstilling af mønttelefoner i en  

 række provinsbyer.
Bevillingen omfatter leverance af 2.900 mønttelefoner samt  

 reservedele til 1.000 stk. apparater, som tidligere er leveret fra Danmark.  

 Endvidere vil den danske leverandør yde teknisk bistand og træning til  

 modtagerorganisationen i Marokko.
