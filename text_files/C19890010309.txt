(Til lokale og regionale  

 arbejdsmarkeds- og uddannelsesmyndigheder) I henhold til §§ 6, stk. 1 og 13 i lov om arbejdstilbud til ledige, jf.  

 lovbekendtgørelse nr. 122 af 24. februar 1989 og § 8, stk. 3 i lov om  

 arbejdsløshedsforsikring og arbejdsformidling m.v., jf. lovbekendtgørelse nr.  

 480 af 8. august 1988 fastsættes følgende om den regionale administration af  

 uddannelsestilbud.
Regionale utb-udvalg § 1.  For at skabe det bedst mulige samspil mellem  

 udbud og efterspørgsel af uddannelser til langtidsledige nedsættes der i  

 tilknytning til arbejdsmarkedsnævnene regionale utb-udvalg.
 Stk. 2.  Udvalget har rådgivende status og afgiver  

 indstilling til regionschefen for arbejdsformidlingen (AF) med henblik på at  

 sikre at følgende formål og opgaver varetages:
Information, vejledning og introduktion § 2.  De ledige skal modtage en sammenhængende  

 information og vejledning om såvel relevante vejlednings-, introduktions- og  

 uddannelsesforløb som beskæftigelsesmuligheder.
Stk. 2.  Der skal herunder tilvejebringes den nødvendige  

 information til de ledige om de konkrete uddannelsesmuligheder bl.a. gennem  

 uddannelseskataloger.
I samarbejde med de regionale organer til samordning af  

 vejledningsindsatsen skal det sikres, at der foreligger oplysninger om  

 uddannelsesmuligheder uden for regionen.
 Stk. 3.  Udover disse informationsforpligtelser skal de  

 ledige kunne tilbydes sammenhængende og hensigtsmæssige vejlednings- og  

 introduktionsaktiviteter.
Uddannelsernes indhold § 3.  Sigtet med uddannelsestilbuddene er at forbedre  

 de lediges muligheder for at opnå beskæftigelse.
Uddannelsestilbuddene skal  

 derfor ses i sammenhæng med arbejdstilbuddene, således at disse supplerer og  

 understøtter hinanden.
Uddannelsestilbuddene skal gives med udgangspunkt i de  

 lediges ønsker og forudsætninger samt arbejdsmarkedsnævnenes vurdering af  

 arbejdsmarkedets behov.
 Stk. 2.  De konkrete uddannelsestilbud vil typisk være  

 erhvervsrettede uddannelser og vil i de fleste tilfælde være uddannelser af  

 3-6 måneders varighed, men kan også omfatte uddannelser af indtil 2 1/2 års  

 varighed.
Stk. 3.  Der skal være en bred vifte af  

 uddannelsesmuligheder.
Uddannelser under Direktoratet for  

 Arbejdsmarkedsuddannelserne, Direktoratet for Erhvervsuddannelser og  

 Direktoratet for Folkeoplysning, Frie Grundskoler m.v. vil udgøre en vigtig  

 del heraf.
 Stk. 4.  Det forventes endvidere, at der bliver  

 etableret kombinationsuddannelser med inddragelse af flere typer af  

 uddannelsesinstitutioner.
Stk. 5.  Endelig forventes det, at der - på baggrund af  

 de regionale behov og i overensstemmelse med reglerne om godkendelse i de  

 respektive centrale udvalg - udvikles og etableres nye uddannelsestilbud.
Der  

 skal til dette formål tilskyndes til et samarbejde mellem de forskellige  

 uddannelsesinstitutioner for at få etableret tværgående og  

 sektoroverskridende uddannelsesforløb.
Uddannelseskapacitet § 4.  Lokalt og regionalt skal der udbydes det  

 nødvendige antal uddannelsespladser med en tilstrækkelig geografisk og  

 branchemæssig spredning.
De enkelte uddannelsesinstitutioners udbud af  

 uddannelsestilbud skal derfor koordineres og institutionerne kan opfordres  

 til at iværksætte uddannelsestilbud.
Prioritering § 5.  Inden for en udmeldt økonomisk rammebevilling  

 til regionen og centralt fastsatte afregningstakster fordeles pengene i  

 henhold til den fastlagte planlægning, idet der sker refusion til  

 uddannelsesinstitutionerne.
Til brug for prioriteringen kan der - på baggrund  

 af centrale retningslinier herfor - fastsættes nærmere kriterier og  

 vejledende regler for oprettelse af nye undervisningshold, uddannelsernes  

 længde og de lediges valg af uddannelse.
Koordinering § 6.  Der skal - under hensyn til allerede etablerede  

 styringssystemer på arbejdsmarkeds- og uddannelsesområdet - tilstræbes en høj  

 grad af koordinering og samarbejde i den samlede indsats med  

 uddannelsestilbud.
Det skal herunder særlig sikres Planlægning § 7.  Der skal tilvejebringes og formidles  

 oplysninger, der har betydning for de enkelte uddannelsesinstitutioners  

 planlægningsgrundlag.
Disse oplysninger tilvejebringes gennem redegørelse fra  

 arbejdsformidlingen/arbejdsmarkedsnævnet om de samlede uddannelsesbehov på  

 baggrund af oplysninger om de lediges forudsætninger og ønsker og om  

 arbejdsmarkedets behov.
Endvidere modtager udvalget oplysninger fra  

 uddannelsesinstitutionerne om planlagte mulige uddannelsesinitiativer.
 Stk. 2.  Med udgangspunkt i disse oplysninger og  

 uddannelsesinstitutionernes tilbagemeldinger om planlagte/mulige  

 uddannelsesinitiativer skal der - i samarbejde med uddannelsesinstitutionerne  

 - etableres en rullende helårsplanlægning, således at planerne fremstår som  

 bindende for det første halve år og af skitsemæssig karakter for det følgende  

 halve år.
Rapportering § 8.  For at få et overblik over udviklingen i  

 arbejdet med uddannelsestilbud og for at tilvejebringe en sammenhæng mellem  

 den centrale koordination og den lokale/regionale indsats skal der ske en  

 rapportering efter nærmere centrale retningslinier.
 Stk. 2.  Rapporteringen skal bl.a. vise i hvilket omfang  

 AF-regionschefen har truffet afgørelser, som ikke er i overensstemmelse med  

 indstillinger fra udvalget, herunder også de tilforordnedes tilkendegivelser.
Sammensætning af utb-udvalget § 9.  Utb-udvalget består af en formand og 18 andre  

 medlemmer.
Formanden for arbejdsmarkedsnævnet er også formand for  

 utb-udvalget med mindre arbejdsmarkedsnævnet træffer anden beslutning.
Stk. 2.  Som repræsentanter for områdets  

 lønmodtagerorganisationer udpeger Landsorganisationen i Danmark 3 medlemmer  

 og FTF/AC udpeger i fællesskab 1 medlem.
Som repræsentanter for områdets  

 arbejdsgivere udpeger Dansk Arbejdsgiverforening 4 medlemmer.
Amtsrådet  

 udpeger 2 medlemmer og kommunalbestyrelserne inden for amtet udpeger i  

 fællesskab 2 medlemmer.
I Københavnsområdet udpeger Københavns Amtsråd,  

 Københavns Borgerrepræsentantion, Frederiksberg kommunalbestyrelse og  

 Foreningen af Kommuner i Københavns Amt i stedet hver 1 medlem.
Stk. 3.  Endvidere udpeges som medlemmer 2  

 repræsentanter for skolebestyrelserne for henholdsvis de  

 arbejdsmarkedsuddannelsescentre (AMU-centre), tekniske skoler og  

 handelsskoler, der ligger i regionen.
Sammensætningen af de 6 medlemmer skal  

 koordineres således, at der er to arbejdstagerrepræsentanter, to  

 arbejdsgiverrepræsentanter og to (amts)kommunale repræsentanter.
Såfremt der  

 ikke er (amts)kommunale bestyrelsesrepræsentanter, skal arbejdsmarkedets  

 parter være ligeligt repræsenteret.
Stk. 4.  Samtidig udpeges på tilsvarende vis suppleanter  

 for hvert enkelt medlem.
Bortset fra formanden udpeges medlemmer og  

 suppleanter for en periode indtil 31. december 1990.
 Stk. 5.  Som tilforordnede udpeges en repræsentant for  

 henholdsvis specialarbejderskoler, handelsskoler, tekniske skoler, det  

 vejledningsfaglige udvalg samt en repræsentant fælles for  

 voksenuddannelsescentre (VUC), daghøjskoler, folkehøjskoler,  

 produktionsskoler m.v.
 Stk. 6.  De tilforordnede har taleret på lige fod med  

 egentlige medlemmer.
 Stk. 7.  De af organisationerne udpegede medlemmer og  

 tilforordnede forudsættes at have en regional tilknytning gennem  

 beskæftigelse eller bopæl.
 Stk. 8.  Da det er ønskeligt, at så mange som muligt af  

 regionens uddannelsesesudbydere inddrages i arbejdet, kan utb-udvalget  

 herudover som særligt sagkyndige uden stemmeret efter behov indkalde  

 yderligere uddannelsessagkyndige.
Stk. 9  AF-regionschefen er også tilforordnet  

 utb-udvalget og varetager udvalgets sekretariatsopgaver, således at oplæg til  

 udvalgets stillingtagen udformes af denne.
AF-regionschefen kan efter aftale  

 med de berørte uddannelsesinteresser inddrage supplerende sekretatiatshjælp  

 fra disse, f.eks. særlige uddannelseskyndige evt. i form af udstationering i  

 AF-regionens sekretariat for kortere eller længere tid.
Udvalgets og regionschefens ansvar § 10.  Det forudsættes, at AF-regionschefen følger  

 udvalgets råd og indstillinger medmindre disse råd og indstillinger efter  

 regionschefens principielle vurdering fører til en administation, der Stk. 2.  Tvivlsspørgsmål af mere principiel karakter  

 forudsættes afklaret af Arbejdsministeriet i tilknytning til bekendtgørelser,  

 cirkulærer og vejledende retningslinier m.v.
Ikrafttrædelse § 11.  Udvalgene nedsættes hurtigst muligt, dog  

 således at udvalgenes opgaver afpasses efter den gældende situation, hvor  

 bevillingskompetencen til de forskellige uddannelsesesforanstaltninger m.m.  

 ligger hos de centrale uddannelsesmyndigheder.
 Stk. 2.  Indtil der pr. 1. januar 1990 delegeres  

 kompetence til de enkelte AF-regioner inddrages udvalgene i den centrale  

 planlægning i videst muligt omfang.
 Stk. 3.  Ordningen med de regionale utb-udvalg tages op  

 til fornyet vurdering på baggrund af de indhøstede erfaringer efter det  

 første års funktionsperiode.
