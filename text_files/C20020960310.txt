 Cirkulæreskrivelse  

 om ændring af ægteskabsloven m.v.
 Denne cirkulæreskrivelse  

 indeholder følgende afsnit:
1. Indledning 2. Lovligt ophold 3. Prøvelsesattestens  

 gyldighedsperiode 4. Erklæring om kendskab  

 til udlændingelovens regler om ægtefællesammenføring 5. Indberetning af  

 proformaægteskaber 6. Registreret  

 partnerskab 7. Overgangsbestemmelser  

 m.v.
8. Civilstandsattester 9. Ægteskabsattester 10. Stedlig kompetence  

 til at udstede prøvelsesattest 11. Navneregistre 1. Indledning Den 1. juli 2002 træder  

 lov nr. 365 af 6. juni 2002 om ændring af udlændingeloven og ægteskabsloven  

 med  

 flere love i kraft.
Ved denne lovændring er  

 der i ægteskabsloven bl.a. indført nye ægteskabsbetingelser for udenlandske  

 statsborgeres adgang til at indgå ægteskab i Danmark.
Dette er nærmere omtalt  

 i  

 pkt. 2 - 7.
 På baggrund af  

 lovændringen har Civilretsdirektoratet ved bekendtgørelse nr. 461 af 14. juni  

 2002 ændret bekendtgørelse nr. 662 af 1. august 1995 om ægteskabs indgåelse  

 med  

 senere ændringer (indgåelsesbekendtgørelsen) og har samtidig ved cirkulære  

 nr.  

 53 af 14. juni 2002 ændret cirkulære nr. 134 af 25. september 1989 om  

 ægteskabs  

 indgåelse (indgåelsescirkulæret). Begge ændringer vedlægges.
Udover de ændringer, der  

 følger af loven, er der foretaget forskellige andre ændringer og  

 moderniseringer  

 i bekendtgørelsen og cirkulæret.
Dette er nærmere beskrevet i pkt. 8 - 11.
2. Lovligt  

 ophold Ved lovændringen indføres  

 der en ny ægteskabsbetingelse i lovens §  

 11 a.
Efter denne bestemmelse må ægteskab kun  

 indgås, når begge parter har dansk indfødsret eller lovligt  

 ophold her i  

 landet.
Kravene til lovligt  

 ophold er beskrevet i vedlagte Vejledning om lovligt ophold som  

 betingelse  

 for indgåelse af ægteskab, der er udarbejdet af Ministeriet for  

 Flygtninge,  

 Indvandrere og Integration.
Vejledningen vil ikke blive trykt, men vil blive  

 lagt ud på direktoratets hjemmeside  

 www.civildir.dk.
 Lovændringen indebærer en  

 skærpelse af kravet til lovligt ophold i relation til indgåelse af ægteskab i  

 forhold til det krav, der i dag findes i indgåelsesbekendtgørelsens § 18,  

 stk.  

 2. Denne bestemmelse ophæves pr. 1. juli 2002.
Efter lovændringen vil  

 udlændinge med processuelle ophold ikke længere kunne indgå  

 ægteskab her i  

 landet.
Dette gælder bl.a. asylansøgere og andre udlændinge, der alene kan  

 opholde sig i Danmark, mens f.eks. deres ansøgning om opholdstilladelse  

 behandles.
 Det bemærkes i den  

 forbindelse, at heller ikke processuelt ophold i andre  

 Schengenlande  f.eks.  

 på grundlag af en ansøgning om asyl i det pågældende land  giver  

 lovligt  

 ophold efter den nye bestemmelse.
 Samtidig vil klage over et afslag på opholdstilladelse ikke  

 længere kunne danne grundlag for indgåelse af ægteskab, heller ikke selvom  

 klagen tillægges opsættende virkning. Ægteskab vil heller ikke kunne indgås,  

 selvom  

 en eventuel udrejsefrist endnu ikke er udløbet.
 Tvivlsspørgsmål om, hvorvidt en part har lovligt ophold,  

 forelægges for Udlændingestyrelsen.
Statsamterne kan efter §  

 11  

 a, stk. 2, i loven give tilladelse til indgåelse af  

 ægteskab, selvom en udlænding ikke har lovligt ophold, hvis der  

 foreligger  

 ganske særlige omstændigheder.
Dette er nærmere beskrevet i vedlagte  

 cirkulæreskrivelse  

 af d.d. til statsamterne.
Det bemærkes, at de nye regler ikke har betydning, hvis begge  

 parter er danske statsborgere eller opholder sig i Danmark på grundlag af en  

 opholdstilladelse, et turistvisum eller lignende.
Dette gælder bl.a.  

 asylansøgere, der har fået asyl eller anden form for opholdstilladelse.  

 Endvidere har de nye regler normalt ikke betydning for andre nordiske  

 statsborgere  

 og statsborgere fra EU/EØS-lande og Schweiz.
3. Prøvelsesattestens gyldighedsperiode Efter den nye § 19, stk. 1, i loven (§ 13, stk. 2, i  

 indgåelsesbekendtgørelsen) er prøvelsesattesten som udgangspunkt fortsat  

 gyldig  

 i 4 måneder, men hvis en udlænding kun har lovligt ophold i et  

 kortere  

 tidsrum end 4 måneder, skal attestens gyldighedsperiode begrænses  

 tilsvarende.
 Dette sker ved i prøvelsesattestens anmærkningsrubrik at anføre  

 udløbsdatoen for det lovlige ophold med bemærkning om, at attesten kun er  

 gyldig  

 til denne dato, f.eks. således: Denne attest er kun gyldig til og med  

 den 1.  

 august  

 2002.
Det bemærkes i den forbindelse, at en vielse aldrig må  

 foretages, hvis det er vielsesmyndigheden bekendt, at ægteskabsbetingelserne  

 ikke er opfyldt, jf. § 32 i indgåelsesbekendtgørelsen.
Dette gælder også,  

 selvom der er udstedt en prøvelsesattest, der fortsat er gyldig efter sin  

 ordlyd.
Vielsen må således ikke foretages, hvis en part ikke har  

 lovligt ophold på vielsestidspunktet.
Denne situation kan f.eks.  

 opstå, hvis  

 en opholdstilladelse inddrages, eller hvis udstrækningen af det lovlige  

 ophold  

 ikke er blevet undersøgt ved udstedelsen af prøvelsesattesten.
 Hvis prøvelsesattesten er udstedt før den 1. juli 2002, gælder dog de  

 overgangs-regler, der er beskrevet i pkt. 7.
4. Erklæring om  

 kendskab til udlændingelovens regler om ægtefællesammenføring Ved lovændringen indføres  

 endvidere en ny ægteskabsbetingelse i lovens § 11 b (§  

 3 a  

 i indgåelsesbekendtgørelsen). Efter denne  

 bestemmelse skal parterne erklære at være bekendt med udlændingelovens regler  

 om ægtefællesammenføring, hvis en af parterne ikke har dansk indfødsret,  

 statsborgerskab i et af de andre nordiske lande eller opholdstilladelse efter  

 udlændingelovens §§ 6-9 e, mens den anden part har et sådant opholdsgrundlag  

 i  

 Danmark.
Bestemmelsen finder  

 således anvendelse, hvis en person, der har eller må tage bopæl i Danmark,  

 ønsker at gifte sig med en person, der ikke må tage bopæl i Danmark.
Dette  

 betyder, at der er tale om de tilfælde, hvor familiesammenføringsreglerne kan  

 finde anvendelse.
 Bestemmelsen finder ikke  

 anvendelse, hvis to personer, der har lovligt ophold i Danmark, men ikke må  

 tage bopæl hér, ønsker at indgå ægteskab med hinanden, f.eks. hvis begge  

 parter  

 opholder sig i Danmark på turistvisum.
 Erklæringen afgives som  

 udgangspunkt ved, at parterne underskriver vedlagte erklæring, der er  

 udarbejdet  

 af Ministeriet for Flygtninge, Indvandrere og Integration.
En ikke-skriftlig  

 erklæring vil dog efter omstændighederne kunne opfylde betingelsen.
Dette kan  

 f.eks. være tilfældet, hvis afgivelse af skriftlig erklæring ikke er mulig på  

 grund af fysisk handicap, eller hvis forholdene i øvrigt taler for, at en  

 ikke-skriftlig erklæring er tilstrækkelig.
 Prøvelsesmyndigheden skal  

 i disse situationer endvidere udlevere vedlagte Vej-ledning i  

 forbindelse med  

 indgåelse af ægteskab og registreret partnerskab om opholdstilladelse i  

 Danmark  

 på grundlag af ægteskab eller registreret partnerskab med en person, der bor  

 i  

 Danmark (ægtefællesammenføring) til parterne.
 Hverken erklæringen eller  

 vejledningen vil blive trykt, men de vil blive lagt ud på direktoratets  

 hjemmeside  

 www.civildir.dk.
5. Indberetning  

 af formodede proformaægteskaber Den nye §  

 22 a  

 i loven giver de borgerlige vielsesmyndigheder  

 mulighed for at indberette tilfælde, hvor der kan være grund til at antage,  

 at  

 det afgørende formål med ægteskabets indgåelse er at opnå opholdstilladelse.  

 Indberetningen sker til Udlændingestyrelsen.
 Efter forarbejderne til  

 loven kan der være grund til at foretage indberetning, f.eks. hvis parterne  

 ikke kan tale hinandens sprog, eller hvis den, som foretager vielsen, får  

 indtryk af, at parterne ikke har set hinanden før.
 Vielsesmyndigheden er dog  

 ikke forpligtet til at indberette sådanne tilfælde.
Vielsen skal forrettes  

 uden udsættelse, selvom vielsesmyndigheden finder grundlag for at foretage  

 indberetning.
Indberetningen bør først foretages efter vielsen, og vielsen må  

 ikke udsættes på en eventuel tilbagemelding fra udlændingemyndighederne.
 Muligheden for at  

 foretage indberetninger gælder ikke for prøvelsesmyndigheden og heller ikke  

 for  

 de kirkelige vielsesmyndigheder, men kun for de borgerlige  

 vielsesmyndigheder.
 Det er dog ikke til  

 hinder for, at den borgerlige vielsesmyndighed foretager indberetning på  

 baggrund  

 af omstændigheder, som er fremkommet under prøvelsen, når prøvelse og vielse  

 foretages af samme kommune.
6. Registreret  

 partnerskab De nye regler finder også  

 anvendelse ved indgåelse af registreret partnerskab.
 I relation til  

 tilknytning til Danmark bemærkes, at registrerede partnere skal opfylde både  

 de  

 nye regler om lovligt ophold i ægteskabslovens §  

 11 a  

 (se pkt. 2) og partnerskabslovens § 2, stk. 2,  

 jf. direktoratets cirkulæreskrivelse af 9. august 1999.
 7.  

 Overgangsbestemmelser m.v.
Fra og med den 1. juli  

 2002 skal prøvelse ske efter de nye regler.
Dette gælder også ansøgninger,  

 som  

 er indgivet før den 1. juli 2002.
 En prøvelsesattest  

 udstedt inden den 1. juli 2002 kan danne grundlag for indgåelse af ægteskab  

 efter denne dato, selvom udlændingen på vielsestidspunktet ikke opfylder de  

 nye  

 krav, herunder det skærpede krav til lovligt ophold i lovens §  

 11 a.
 Er der ikke udstedt  

 prøvelsesattest, fordi prøvelsesmyndigheden og vielsesmyndigheden er den  

 samme,  

 er datoen i prøvelsesbogen afgørende for, hvornår prøvelsen er afsluttet.
 Hvis prøvelsen er  

 afsluttet inden den 1. juli 2002, og vielsen først foretages efter dette  

 tidspunkt, skal begge parter på vielsestidspunktet have lovligt ophold efter  

 de  

 tidligere regler.
8.  

 Civilstandsattester Civilretsdirektoratet har  

 endvidere ændret bestemmelsen om indhentelse af oplysninger fra udenlandske  

 myndigheder til dokumentation for, at ægteskabsbetingelserne er opfyldt, jf.  

 indgåelsesbekendtgørelsens § 18, stk. 3 (tidligere § 18, stk. 4).
 Formålet med at indhente  

 oplysninger fra udlandet er først og fremmest at få bekræftet parternes  

 ægteskabelige status (ugift, fraskilt, enke/enkemand).
 Oplysninger kan også  

 indhentes for at bekræfte parternes navne, fødselsdato m.v.
 En erklæring om sådanne  

 forhold kaldes ofte civilstandsattest.
 Prøvelsesmyndighederne  

 får med den nye regel mulighed for at indhente oplysninger ikke bare fra det  

 land, hvor en part i en ægteskabssag bor eller har stats-borgerskab, men også  

 fra et land, hvor parten opholder sig eller har opholdt sig.
 Dette kan illustreres ved  

 følgende eksempel:
P ønsker at indgå  

 ægteskab i Danmark.
Han er statsborger i land A, men han har opholdt sig i  

 længere  

 tid i land B, f.eks. i kraft af en midlertidig opholdstilladelse.
Kommunen  

 kan  

 som hidtil pålægge ham at fremlægge en civilstandsattest fra land A.
Som  

 noget  

 nyt kan kommunen endvidere pålægge ham at fremlægge civilstandsattest eller  

 anden bekræftelse fra myndighederne i land B på de personlige oplysninger  

 (identitet m.v.) og oplysninger om ægteskabelige status, han har afgivet i  

 ægteskabserklæringen.
Det bemærkes, at nogle lande formentlig ikke vil kunne udstede  

 civilstandsattester for personer, der kun opholder sig midlertidigt i det  

 pågældende land.
I så fald kan partens oplysninger søges bekræftet hos  

 eksempelvis udlændingemyndighederne i det pågældende land.
Den nye regel giver også prøvelsesmyndighederne mulighed for at  

 pålægge personer, der bor i Danmark, at fremlægge tilsvarende oplysninger fra  

 lande, hvor de tidligere har boet eller opholdt sig i længere tid.
Dette  

 gælder  

 også for danske statsborgere.
9. Ægteskabsattester Det nye krav i ægteskabslovens §  

 11 a  

 om lovligt ophold (se pkt. 2)  

 gælder ikke ved udstedelse af ægteskabsattest til brug for indgåelse af  

 ægteskab i udlandet.
Dette fremgår af § 22 i indgåelsesbekendtgørelsen.
 Hvis en part ikke har lovligt ophold, noteres dette i  

 anmærkningsrubrikken i prøvelsesbogen, jf. § 9, stk. 4, i  

 indgåelsescirkulæret.
 Derimod skal de parter, for hvem der foretages prøvelse af  

 ægteskabsbetingelserne, erklære at være bekendt med udlændingelovens regler  

 om  

 ægtefællesammenføring, jf. pkt. 4, hvis betingelserne herfor i øvrigt er  

 opfyldt.
Det bemærkes i den forbindelse, at § 21 i  

 indgåelsesbekendtgørelsen er blevet ændret.
Herefter kan ægteskabsattester  

 udstedes af alle kommuner efter reglerne i bekendtgørelsens § 21, også selvom  

 ansøgeren ikke er dansk statsborger.
10. Stedlig kompetence til at udstede prøvelsesattest Direktoratet har endvidere ændret bestemmelsen om kompetencen  

 til at foretage prøvelse af ægteskabsbetingelserne i § 1, stk. 2, i  

 indgåelsesbekendtgørelsen.
Herefter kan en kommune acceptere at foretage  

 prøvelsen, selvom ingen af parterne bor eller opholder sig i kommunen.
 Der er alene tale om en præcisering af, hvad der efter  

 direktoratets opfattelse hidtil har været gældende.
11. Navneregistre Endelig har direktoratet ændret bestemmelserne om førelse af  

 navneregistre i indgåelsescirkulærets § 9, stk. 3, og 14, stk. 5.
 Ændringerne medfører, at indførelser inden for hvert bogstav  

 kan ske alfabetisk  og ikke kun kronologisk  hvis navneregistret  

 føres  

 elektronisk.
* * * Følgende bilag vedlægges:
   

 	  

   Uddrag af lov nr.  

 365 af 6. juni 2002 om ændring af udlændingeloven og ægteskabsloven med flere  

 love.
   

 	  

   Bekendtgørelse nr.  

 461 af 14. juni 2002 om ændring af bekendtgørelse om ægteskabs indgåelse.
   

 	  

   Cirkulære nr. 53 af  

 14. juni 2002 om ændring af cirkulære om ægteskabs indgåelse.
   

 	  

   Cirkulæreskrivelse  

 af dags dato til statsamterne om dispensationsadgangen i §  

 11 a.
   

 	  

   Vejledning om  

 lovligt ophold som betingelse for indgåelse af ægteskab.
   

 	  

   Erklæring efter  

 ægteskabslovens § 11 b om kendskab til udlændingelovens regler om  

 ægtefællesammenføring.
   

 	  

   Vejledning i  

 forbindelse med indgåelse af ægteskab og registreret partnerskab om  

 opholdstilladelse  

 i Danmark på grundlag af ægteskab eller registreret partnerskab med en  

 person,  

 der bor i Danmark (ægtefællesammenføring).
