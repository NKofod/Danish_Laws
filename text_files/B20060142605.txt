Bekendtgørelse  

 om kredsråd vedrørende politiets virksomhed I medfør af retsplejelovens § 112, stk. 6, jf.  

 lovbekendtgørelse nr. 1001 af 5. oktober 2006, fastsættes:
 § 1.  

  

 Efter retsplejelovens § 111, stk. 1, etableres der i hver  

 politikreds  

 et kredsråd vedrørende politiets virksomhed.
 Stk. 2.  

  

 Kredsrådet  

 varetager de opgaver, der følger af retsplejelovens § 112,  

 stk. 1-5.
 § 2.  

  

 Politidirektøren  

 er formand for kredsrådet og etablerer et sekretariat, der har ansvaret for  

 sekretariatsbetjeningen af rådet.
 Stk. 2.  

  

 Repræsentanter  

 for kommunerne kan bistå sekretariatet med planlægning og forberedelse af  

 rådets  

 møder.
§ 3.  

  

 Politidirektøren  

 indkalder kredsrådet til møde mindst 4 gange årligt.
Et eller flere af  

 kredsrådets  

 kommunale medlemmer kan anmode politidirektøren om at indkalde kredsrådet til  

 yderligere møder.
 Stk. 2.  

  

 Andre end  

 rådets medlemmer kan deltage i kredsrådets møder, når der er behov herfor på  

 grund af den pågældendes særlige indsigt i forhold, som skal drøftes på  

 mødet.
Stk. 3.  

  

 Kredsrådet  

 kan beslutte, at offentligheden har adgang til at overvære et rådsmøde helt  

 eller delvist.
Beslutning herom forudsætter, at der blandt rådets medlemmer  

 er  

 flertal herfor, og at beslutningen tiltrædes af rådets formand.
 § 4.  

  

 Politidirektøren  

 kan afvise at give kredsrådet oplysninger, hvis adgangen til oplysninger bør  

 vige for væsentlige hensyn til statens sikkerhed, landets forsvar, forholdet  

 til fremmede magter eller mellemfolkelige institutioner, forebyggelse,  

 opklaring og forfølgning af lovovertrædelser eller enkeltpersoners personlige  

 og økonomiske forhold.
§ 5.  

  

 Har  

 kredsrådet fremsat en henstilling til politidirektøren, jf. retsplejelovens  

 § 112,  

 stk. 4, 2. pkt., skal politidirektøren underrette rådet om de  

 forholdsregler, som træffes med henblik på at efterkomme henstillingen.
Hvis  

 politidirektøren ikke anser det for muligt at følge kredsrådets henstilling,  

 skal rådet snarest muligt og senest på næste møde orienteres om baggrunden  

 herfor.
 § 6.  

  

 Kredsrådets  

 medlemmer har tavshedspligt om fortrolige oplysninger, jf. forvaltningslovens  

 § 27. Det samme gælder de personer, der deltager i rådets møder i medfør  

 af § 3, stk. 2.
 § 7.  

  

 Kredsrådet  

 fastsætter i øvrigt selv sin forretningsorden.
 § 8.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Samtidig  

 ophæves bekendtgørelse nr. 1182 af 21. december 1995 om lokalnævn vedrørende  

 politiets virksomhed.
