Bekendtgørelse om ændring af bekendtgørelse om krav til fyrværkeri og andre pyrotekniske artikler1) (Ændring af de væsentlige sikkerhedskrav for artikler i kategori 4(F4), P1, P2 og T2) § 1 I bekendtgørelse nr. 1423 af den 16. december 2009 om krav til fyrværkeri og andre pyrotekniske artikler foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2007/23/EF af 23. maj 2007 om markedsføring af pyrotekniske artikler, EU-Tidende 2007 nr.
L 154, s. 1, og dele af Europa-Parlamentets og Rådets direktiv 2013/29/EU af 12. juni 2013 om harmonisering af medlemsstaternes love om tilgængeliggørelse af pyrotekniske artikler på markedet, EU-Tidende 2013 nr.
L 178, s. 27.« 2. Som fodnote 2 til bekendtgørelsens titel indsættes:
»2) Bekendtgørelsen uden ændringer har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet), som ændret ved direktiv 98/48/EF.« 3. Indledningen affattes således:
»I medfør af § 3, nr. 2, 3, 6, 7, 8, 9 og 13, § 3 a, stk. 4, § 5 og § 7, stk. 2, i lov om fyrværkeri og andre pyrotekniske artikler, jf. lovbekendtgørelse nr. 363 af 9. april 2013, fastsættes:« 4. Bilag I, punkt 4, affattes således:
 »4) Pyrotekniske artikler må ikke indeholde andre detonerende eksplosiver end sortkrudt og blitzlyspulver, bortset fra artikler i kategori P1, P2, T2 og fyrværkeri i kategori 4(F4), der opfylder følgende betingelser:
a) detonerende eksplosiver kan ikke uden videre udvindes af den pyrotekniske artikel b) for så vidt angår kategori P1: den pyrotekniske artikel kan ikke fungere på detonerende vis eller er ikke konstrueret eller fremstillet til at kunne initiere sekundære eksplosiver c) for så vidt angår kategori 4(F4), T2 og P2: Artiklen er konstrueret og beregnet til ikke at fungere på detonerende vis eller, hvis den er konstrueret til at detonere, er den ikke konstrueret eller fremstillet til at kunne initiere sekundære eksplosiver.« § 2 Bekendtgørelsen træder i kraft den 4. juli 2013.
Sikkerhedsstyrelsen, den 1. juli 2013 Lizzi Krarup Jakobsen / Majken Toft Larsen 1) Bekendtgørelsen gennemfører Europa-Parlamentets og Rådets direktiv 2013/29/EU af 12. juni 2013 om harmonisering af medlemsstaternes love om tilgængeliggørelse af pyrotekniske artikler på markedet, EU-Tidende 2013 nr.
L 178, s. 27.
