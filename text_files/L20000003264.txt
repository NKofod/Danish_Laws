Bekendtgørelse om andre landes  

 tiltrædelse m.v. af den internationale konvention af 18. december 1979  

 om afskaffelse af alle former for diskrimination mod kvinder I tilslutning til Udenrigsministeriets bekendtgørelse nr. 83 af 9.  

 september 1983 og efterfølgende bekendtgørelser, senest nr. 94  

 af 9. oktober 1997, Lovtidende C, meddeles det, at yderligere følgende  

 lande med virkning fra de anførte datoer har ratificeret eller  

 tiltrådt den internationale konvention af 18. december 1979 om  

 afskaffelse af alle former for diskrimination imod kvinder:
Argentina 14. august 1985 Myanmar 21. august 1997 Kazakhstan 25. september 1998 Djibouti 1. januar 1999 Tuvalu 5. november 1999 Niger 7. november 1999 Der er ved ratifikationen eller tiltrædelsen taget  

 forbehold eller afgivet erklæringer som følger:
 Argentina:
 Har ved ratifikationen meddelt, at Argentina ikke anser  

 sig for bundet af artikel 29, stk. 1.
 Myanmar:
 Forbehold til art. 29, som landet ikke anser sig for  

 bundet af.
 Niger.
 Ved ratifikationen har Niger taget forbehold over for  

 artikel 2, litra (d) og (f), artikel 5 litra (a) og (b), artikel 15,  

 stk. 4, artikel 16, stk. 1 (c), (e) og (g) samt over for artikel  

 29, stk. 1.
 Desuden har Niger afgivet erklæring  

 vedrørende undervisning i familiekundskab, jf. artikel 5 litra (b),  

 som af Niger fortolkes som refererende til offentlig undervisning om  

 familien, og at denne artikel skal anvendes i overensstemmelse med artikel 17  

 i den internationale konvention om borgerlige og politiske rettigheder.
 Følgende lande har trukket tidligere afgivne  

 forbehold tilbage eller ændret forbehold:
 Bangladesh har meddelt, at forbehold afgivet ved  

 ratifikationen er trukket tilbage med virkning fra 23. juli 1997.
 Belgien har den 14. september 1998 meddelt, at  

 Belgiens forbehold over for artikel 7 er tilbagetrukket.
 Mauritius har den 5. maj 1998 meddelt, at forbehold  

 over for artikel 11, stk. 1 (b) og (d) og artikel 16, stk. 1 (g),  

 er trukket tilbage.
Malaysia Den 6. februar 1998 har Malaysia meddelt, at man har  

 besluttet af ændre dets forbehold som følger:
 Artikel 5 (a) er underlagt Shariah lovgivning med hensyn  

 til arv.
 Artikel 7 (b) vil få indflydelse på  

 udnævnelsen til visse offentlige poster såsom dommere til Mufti  

 Shariah domstolen og Imam, hvilket er i overensstemmelse med bestemmelserne i  

 den islamiske Shariah lovgivning.
 Forbehold over for artikel 9, stk. 2, vil blive  

 genovervejet, såfremt regeringen ændrer den relevante lov.
 Med hensyn til artikel 16, stk. 1 (a) og stk. 2,  

 har Malaysia meddelt, at i henhold til Shariah lov og den nationale  

 forfatning er aldersgrænsen for indgåelse i ægteskab  

 minimum 16 år for kvinder og 18 år for mænd.
Maldiverne har den 29. januar 1999 meddelt, at man  

 har ændret det forbehold, Maldiverne tog ved ratifikationen.
Det nye  

 forbehold er som følger:
Maldiverne vil opfylde konventionens bestemmelser,  

 såfremt disse ikke strider mod Islamisk Shariah, som Maldivernes  

 lovgivning bygger på.
Endvidere anser Maldiverne sig ikke bundet af  

 bestemmelser i konventionen, som forpligter Maldiverne til at ændre sin  

 forfatning og nationale love.
