Skriftlig fremsættelse (24. februar 2005) Forsvarsministeren  

  

 (Søren Gade):
 Herved tillader jeg mig for Folketinget at fremsætte:
 Forslag til lov om  

 ændring af beredskabsloven. (Konsekvensrettelser i forbindelse med  

 kommunalreformen).
(Lovforslag nr.
L 58).
 Lovforslaget er en del af den lovgivningsmæssige  

 gennemførelse af kommunalreformen.
 Regeringen har den 24. juni 2004 indgået en aftale med Dansk  

 Folkeparti om en strukturreform, der bl.a. indebærer en nedlæggelse af  

 amtskommunerne og etablering af 5 nye regioner.
 Beredskabsloven bygger på et sektoransvarsprincip og  

 pålægger offentlige myndigheder på alle niveauer en pligt til  inden  

 for eget  

 område  at gennemføre en beredskabsplanlægning, dvs. en planlægning,  

 der  

 tilsigter at opretholde og videreføre samfundets funktioner i tilfælde af  

 ulykker og katastrofer, herunder krigshandlinger, samt for at kunne yde  

 støtte  

 til forsvaret.
 De foreslåede ændringer i beredskabsloven er en konsekvens  

 af kommunalreformen, idet nedlæggelsen af amtskommunerne og etableringen af  

 fem  

 regioner nødvendiggør en konsekvensændring af beredskabslovens § 25, stk. 2  

 og 3 samt § 27.
 Lovforslaget indebærer således, at amtskommunerne udgår af  

 lovteksten, mens regionerne indskrives.
