 Overskuddet ved arrangementer (6-7 loppemarkeder om året), der afholdes  

 efter en samarbejdsaftale mellem en kommune og en forening, vil blive fordelt  

 mellem kommunen og foreningen.
 Den del af overskuddet, der tilfalder foreningen, agtes anvendt til  

 u-landshjælp og ungdomsformål, medens kommunens andel vil indgå i kommunens  

 midler til beskæftigelsesfremmende foranstaltninger.
 Der kunne ikke indrømmes afgiftsfritagelse for arrangementerne i medfør af  

 bekendtgørelsen om fritagelse for afgiftspligt i henhold til  

 merværdiafgiftsloven for velgørende arrangementer.
 Da de pågældende arrangementer indgår som et led i kommunens  

 arbejdsløshedsbekæmpende foranstaltninger, og da kommunens andel af et  

 eventuelt overskud indgår i kommunens beskæftigelsesmidler, fandt ministeriet  

 ikke, at betingelserne for afgiftsfritagelse i bekendtgørelsen var opfyldt.
