 Om kontrolkort ved udlændinges indrejse  

 i Danmark.
 Vejledning til samtlige  

 politikredse om afkrævning af kontrolkort ved udlændinges  

 indrejse i landet.
I.
Indrejsekontrolkort.
 Ifølge kapitel VII, pkt. 54 i kundgørelse V  

 nr. 1, instruktion om indrejse- og udrejsekontrollen ved Danmarks  

 grænser, skal der afkræves udlændinge indrejsekontrolkort i  

 følgende tilfælde:
 a)	Udlændinge, der som følge af deres  

 nationalitet er viseringspligtige i Danmark.
 b)	Udlændinge, som er udvist med tilhold af  

 et nordisk land, men som har fået særlig tilladelse til at  

 indrejse.
 c)	Indehavere af fremmedpas eller rejsedokumenter for  

 flygtninge.
 d)		Viseringsfrie udlændinge, som er  

 viseringspligtige, fordi de indenfor de sidste 6 måneder før  

 indrejsen har opholdt sig i længere tid end 3 måneder i  

 Norden.
 e)	Udlændinge, der har en dansk opholds- (og  

 arbejds-)tilladelse indført i deres pas.
 f)	Ledere af rejseselskaber, der er optaget i  

 fællespas.
 g)	Søfolk, der legitimeret ved  

 søfartsbøger indrejser for at gå ombord i skib i nordisk  

 havn.
 h)	Viseringsfrie udlændinge, når den  

 indrejsekontrollerende af særlige grunde skønne, at der er  

 anledning til at have opmærksomheden henledt på, at de  

 pågældende udrejser rettidigt.
 Fra 1. oktober 1974 skal indrejsekontrolkort kun  

 afkræves udlændinge i følgende tilfælde, hvor det er  

 foreskrevet i den nordiske paskontroloverenskomst:
 a)	Udlændinge, der som følge af deres  

 nationalitet er visumpligtige i Danmark.
 b)	Indehavere af fremmedpas eller rejsedokumenter for  

 flygtninge for så vidt indehaverne er visumpligtige i Danmark.
 c)	Udlændinge, som er udvist med tilhold af et  

 nordisk land, men som har fået særlig tilladelse til at  

 indrejse.
Når den indrejsekontrollerende af særlige  

 grunde skønner, at der er anledning til at have opmærksomheden  

 henvendt på bestemte udlændinge, såvel visumpligtige som  

 visumfri, bør særlig notits udfærdiges og indsendes til  

 Tilsynet med Udlændinge.
Dette gælder f.eks. zigeunere og  

 søfolk fra ikke europæiske lande.
II.
Udrejsekontrolkort.
Ved forhandling mellem de nordiske landes  

 udlændingsmyndigheder er der opnået enighed om at afskaffe  

 udrejsekontrolkortene.
Indtil nyt optryk af kontrolkort foreligger, bedes  

 udrejsekontrolkortet afrevet inden indrejsekontrolkort udleveres til  

 udlændingen.
III.
Udfærdigelse og indsendelse af  

 indrejsekontrolkort.
 Indrejsekontrolkortet udfærdiges af  

 udlændingen selv.
 Paskontrollanten skal undersøge, om kontrolkortet  

 er udfyldt tydeligt og korrekt, og om oplysningerne på kortet svarer  

 til oplysningerne i passet.
 Paskontrollanten skal endvidere på kontrolkortet  

 anføre, hvilke gyldige viseringer til et andet nordisk land, der  

 findes i passet.
Alle indrejsekortene indsendes daglig til Tilsynet med  

 Udlændinge.
Pligten til i visse tilfælde at sende indrejsekort  

 til et andet nordisk land er ophævet.
 Pkt. 54-56 i kundgørelse V, nr. 1 ophæves  

 herved.
 P.r.v.
