ORIENTERING OM SOCIALE YDELSER TIL PARTER I REGISTRERET PARTNERSKAB *Lov nr. 272 af 7. juni 1989 om registreret partnerskab.
*Lov nr. 373 af 7. juni 1989 om ændring af ægteskabsloven, arveloven, straffeloven og lov om afgift og gave.
Lovene træder i kraft den 1. oktober 1989 og vedlægges som bilag til denne  

 orientering.
Der henvises til kapitel 7 i Justitsministeriets bekendtgørelse  

 om ægteskabs indgåelse, kapitel 6 i Justitsministeriets bekendtgørelse om  

 ægteskabs opløsning samt til kapitel 3 i Justitsministeriets cirkulære om  

 prøvelse af ægteskabsbetingelserne.
Socialstyrelsen henleder opmærksomheden på, at registrering af partnerskab  

 ifølge lovens § 3 har samme retsvirkninger som indgåelse af ægteskab med de i  

 § 4 anførte undtagelser.
Ifølge § 3, stk. 2, skal endvidere bestemmelser i  

 dansk lovgivning, som omhandler ægteskab og ægtefæller, anvendes tilsvarende  

 på registreret partnerskab og registrerede parter.
Endelig skal bestemmelser  

 i dansk lovgivning, der indeholder særlige regler om den ene part i et  

 ægteskab bestemt ved dennes køn, ikke finde anvendelse på det registrerede  

 partnerskab, jf. lovens § 4, stk. 3.
På lovområderne: * Lov om social bistand * Lov om børnetilskud og  

 forskudsvis udbetaling af børnebidrag * Lov om dagpenge ved sygdom eller  

 fødsel * Lov om delpension * Lov om social pension * Lov om  

 arbejdsskadeforsikring er virkningen af lov om registreret partnerskab, at  

 indgåelse af registreret partnerskab har samme virkning som indgåelse af  

 ægteskab.
Det vil sige, at de allerede eksisterende bestemmelser om  

 ægtefællers rettigheder og pligter i medfør af de nævnte love skal anvendes  

 analogt ved registreret partnerskab.
Det samme gælder de administrative  

 retsforskrifter og den praksis, der knytter sig til lovene.
 Nedenfor nævnes nogle eksempler på virkninger lov om registreret  

 partnerskab har på de enkelte lovområder.
1. Lov om social bistand På bistandslovens område betyder lov om registreret partnerskab, at  

 parterne i det registrerede partnerskab har gensidig forsørgelsespligt, jf.  

 bistandslovens § 6.
 Loven betyder, at parterne bliver stillet som ægtefæller, hvilket fx har  

 betydning ved beregning af kontanthjælp, jf. bistandslovens §§ 37-40,  

 betaling for ophold i plejehjem, jf. §§ 85 og 85a og ved beregning af  

 betaling af midlertidig hjemmehjælp, jf. § 54.
 Godkendelse af personer i registreret patnerskab som plejefamilie til børn  

 anbragt udenfor hjemmet efter § 66, stk.1 og 2 afgøres efter en konkret  

 vurdering af den enkelte kommune/amtskommune.
 Registreret partnerskab har ingen betydning ved fastsættelse af betaling  

 for døgnophold for børn og unge (døgninstitutioner og familiepleje).  

 Betalingen er her alene knyttet sammen med biologi ske forældres  

 forsørgerforpligtigelse.
 I Socialministeriets bekendtgørelse nr. 848 af 11. december 1986, som  

 ændret ved bekendtgørelse nr. 199 af 16. marts 1989, er der fastsat regler om  

 betaling for ophold i daginstitutioner mv. for børn.
 Virkningen af et registreret partnerskab vil være, at begge parters  

 indtægt anvendes ved beregningen af den konkrete daginstitutionsbetaling, jf.  

 bekendtgørelsens § 4, stk.4.
 Vedrørende personer, der lever i et partnerskab, som ikke er registreret,  

 henvises til pkt. 2 om børnetilskud og forskudsvis udbetaling af børnebidrag.
2. Lov om børnetilskud og forskudsvis udbetaling af  

 børnebidrag Lov om registreret partnerskab har betydning for fortolkningen af  

 bestemmelserne i børnetilskudslovens § 2, nr. 1) og 2), § 3 og § 4, stk. 3,  

 nr. 3). Disse bestemmelser vedrører retten til ordinært og ekstra  

 børnetilskud til enlige forsørgere og retten til særligt børnetilskud i de  

 tilfælde, hvor barnet, efter at forældremyndighedens indehaver er død,  

 adopteres af dennes ægtefælle eller af en enlig person.
Loven om registreret partnerskab vil medføre, at to personer af samme køn,  

 der lever i et registreret partnerskab ikke længere anses som enlige.
Der vil  

 således ikke længere være ret til de ydelser efter børnetilskudsloven, der  

 forudsætter, at modtageren er reelt enlig.
 En person, der er registreret i et partnerskab, kan kun anses for enlig  

 forsørger, når den pågældende er separeret eller lever adskilt fra parten på  

 grund af uoverenstemmelse.
 Personer, der lever i et partnerskab, som ikke er registreret, ligestilles  

 med registrerede parter, hvis partnerskabet kunne registreres og parterne  

 gennem kontante bidrag, arbejde i hjemmet eller på anden måde bidrager til  

 den fælles husførelse, se vejledning om børnetilskud og forskudsvis  

 udbetaling af børnebidrag, pkt. 8.
 3. Lov om dagpenge ved sygdom eller fødsel.
 Retten til sygedagpenge er uafhængig af ægteskabelig stilling og hviler på  

 sikredes egne indtægtsforhold.
 En part i et registreret partnerskab, der er omfattet af  

 skattelovgivningens regler om medarbejdende ægtefæller, vil være omfattet af  

 de bestemmelser i dagpengereglerne, der vedrører medarbejdende ægtefæller. §  

 6, stk 1, nr. 2 i Socialministeriets bekendtgørelse nr. 166 af 23. marts 1988  

 om dagpengegivende indtægter, der omhandler beregningen af den  

 dagpengegivende anden erhvervsindtægt for en medarbejdende ægtefælle kan  

 derfor også omfatte en person i et registreret partnerskab.
4. Lov om delpension Retten til delpension er uafhængig af ægteskabelig stilling og hviler på  

 pågældendes egne forhold.
 En part i et registreret partnerskab, der er omfattet af  

 skattelovgivningens regler om medarbejdende ægtefæller, vil være omfattet af  

 de bestemmelser i delpensionsreglerne, der vedrører medarbejdende ægtefæller,  

 se Socialministeriets bekendtgørelse nr. 715 af 25. november 1988 om  

 delpension til personer med anden erhvervsindtægt end lønindtægt og § 9 i  

 Sikringsstyrelsens bekendtgørelse nr. 710 af 25. november 1988 om delpension.
5. Lov om social pension Pensionsberegningen En pensionist i et registreret partnerskab skal ligestilles med en gift  

 pensionist ved pensionsberegningen.
 Det har bl.a. betydning for:
 - pensionssatserne for grundbeløb, invaliditetsbløb og  

 erhvervsudygtighedsbeløb.
 - opgørelse af indtægtsgrundlaget for indtægtsregulering af pensionstillæg  

 og personligt tillæg.
 - fradragsbeløb ved indtægtsregulering af pensionsydelserne.
 I den øvrige del af pensionsloven vil lov om registreret partnerskab også  

 få indflydelse, det gælder fx efterlevelsespension.
Tilkendelse af førtidspension Behovsbestemt førtidspension Ved tilkendelse af pension p.g.a. varigt behov for forsørgelse medregnes  

 ved opgørelse af forsørgelsesgrundlaget for gifte både ansøgerens egen og  

 ægtefællens indtægt, jf. §§ 7 og 8 i Socialministeriets bekendtgørelse om  

 social pension.
Ved ansøgning om behovsbestemt pension fra personer, der lever i  

 registreret partnerskab, skal den registrerede parts indtægt også medregnes i  

 forsørgelsesgrundlaget.
Ved afgørelse af om indtægten ligger over  

 udelukkelsesgrænsen anvendes udelukkelsesgrænsen for gifte.
Førtidspension på grund af nedsat erhvervsevne Bedømmelse af erhvervsevnenedsættelsen sker på baggrund af den måde,  

 hvorpå ansøgeren hidtil har anvendt sin erhvervsevne.
For gifte eller  

 samlevende af forskelligt køn, der hidtil helt eller delvist er blevet  

 forsørget af ægtefællen/samleveren, betyder det, at bedømmelsen af  

 erhvervsevnen helt eller delvist sker i forhold til husligt arbejde i eget  

 hjem.
Samme fremgangsmåde skal anvendes for personer i registreret  

 partnerskab, der helt eller delvist bliver forsørget af den anden part.  

 Personer, der lever i et partnerskab, som ikke er registreret, ligestilles  

 med registrerede parter, hvis partnerskabet kunne registreres og der  

 foreligger fælles husførelse, se vejledning om social pension, pkt. 69.
Bistands- eller plejetillæg Ved vurdering af retten til tillæg efter pensionslovens § 16 skal den  

 gældende praksis for gifte fremover også anvendes for personer i registreret  

 partnerskab.
6. Lov om arbejdsskadeforsikring Efter arbejdsskadeforsikringslovens § 1, stk. 1, 2. pkt. omfatter  

 arbejdsgiverens lovpligtige arbejdsskadeforsikring ikke pågældendes  

 (medhjælpende) ægtefælle.
En registreret part, som udfører arbejde i den  

 anden parts virksomhed, vil derfor ikke være omfattet af sidstnævntes  

 arbejdsskadeforsikring.
 En efterladt part i et registreret partnerskab vil, ligesom en efterladt  

 ægtefælle, have ret til overgangsbeløb efter § 30, stk. 1 og 2 og  

 forsørgertabserstatning efter § 31.
 Retten til overgangsbeløb og forsørgertabserstatning gælder også hvor den  

 anden parts dødsfald skyldes tilskadekomst under værnepligt eller visse  

 vaccinationer, jf. lov om erstatning til skadelidte værnepligtige m. fl. og  

 lov om erstatning for vaccinationsskader.
7. Internationale traktater og overenskomster I medfør af § 4, stk. 4 i lov om registreret partnerskab, finder  

 bestemmelser i internationale traktater ikke anvendelse på det registrerede  

 partnerskab, med mindre medkontrahenterne tilslutter sig dette.
 Loven vil derfor indtil videre ikke finde anvendelse på EF- forordningerne  

 (der hviler på traktat), de bilaterale overenskomster om social sikring og  

 nordisk konvention om social sikring.
 I de situationer, hvor det følger af konventionsbestemmelserne, at dansk  

 lovgivning finder anvendelse, anvendes bestemmelser, som omhandler ægteskab  

 og ægtefæller tilsvarende på registreret partnerskab og registrerede parter.
