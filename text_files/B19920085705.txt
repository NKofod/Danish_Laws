 I medfør af § 10, stk. 1 og 2, § 13, § 14, stk. 3 og 4, § 15, stk. 2, §  

 24, stk. 4, § 27, § 33, stk. 2, § 34, stk. 3 samt § 35, stk. 2, i lov nr. 337  

 af 14. maj 1992 om offentlige arkiver m.v. fastsættes:
Varetagelse af arkivmæssige hensyn § 1.  Det påhviler enhver myndighed at sikre sig, at  

 arkivmæssige hensyn varetages.
Stk. 2.  Ved varetagelse af arkivmæssige hensyn forstås § 2.  Såfremt en myndighed nedlægges, påhviler  

 varetagelsen af de arkivmæssige hensyn den eller de myndigheder, som  

 overtager sagsområdet.
Hvis ingen overtager sagsområdet, afleveres statslige  

 arkivalier straks til vedkommende statslige arkiv, medmindre andet fastsættes  

 af en overordnet myndighed i samråd med vedkommende statslige arkiv.
Stk. 2.  Ved overførelse af sagsområder inden for den  

 offentlige forvaltning træffer de berørte myndigheder aftale om fordelingen  

 af arkivalier vedrørende sagsområdet.
Overførte arkivalier skal holdes  

 adskilt og må ikke indgå i den overtagende myndigheds journal- og arkivsystem  

 uden samtykke fra vedkommende statslige arkiv.
 Stk. 3.  Ved overførelse af sagsområder fra myndigheder  

 til institutioner uden for den offentlige forvaltning kan arkivalier m.v.  

 overføres, jf. stk. 2, for så vidt den modtagende institution i medfør af § 8  

 i lov om offentlige arkiver m.v. inddrages under lovens område.
 § 3.  Statens arkiver fører tilsyn med overholdelsen  

 af de regler, der er fastsat til varetagelse af arkivmæssige hensyn.
 Stk. 2.  Rigsarkivaren fastsætter regler om tilsynets  

 tilrettelæggelse, herunder om myndighedernes afgivelse af sådanne oplysninger  

 til Statens arkiver, som er af betydning for udførelsen af tilsynet.
 Stk. 3.  Hvor en kommune har oprettet en  

 arkivinstitution jf., lov om offentlige arkiver m.v. § 4, stk. 1,  

 tilrettelægger rigsarkivaren tilsynet i samråd med vedkommende kommunale  

 arkiv.
 Stk. 4.  Statens arkiver kan i tilfælde af, at der hos  

 myndigheder konstateres tilsidesættelse af arkivmæssige hensyn, foreskrive  

 myndigheden foranstaltninger til varetagelse af de arkivmæssige hensyn.
 Stk. 5.  Statens arkiver indberetter væsentlig  

 tilsidesættelse af arkivmæssige hensyn til vedkommende overordnede myndighed  

 eller tilsynsmyndighed, eller, hvis tilsidesættelsen skyldes et ministerium,  

 til kulturministeren.
Behandling af statslige arkivalier § 4.  Rigsarkivaren kan fastsætte regler om  

 arkivaliernes opbevaringsforhold hos myndighederne.
Planer for nye  

 arkivlokaler skal forelægges statens arkiver til udtalelse.
 § 5.  Rigsarkivaren kan fastsætte regler om tekniske  

 krav til arkivmedier og foreskrive, at visse materialekvaliteter ikke må  

 indgå i arkivalierne.
Stk. 2.  Myndigheders edb-systemer skal være således  

 indrettet, at der kan foretages arkivering af data fra systemerne samt  

 konvertering til systemuafhængige arkiveringsversioner.
Rigsarkivaren kan  

 fastsætte nærmere regler herom.
 § 6.  Rigsarkivaren kan fastsætte regler om  

 arkivdannelsen, herunder om etablering, indretning, afgrænsning og drift af  

 journal- og arkivsystemer.
Stk. 2.  Myndighederne skal forelægge vedkommende  

 statslige arkiv nye journal- og arkivsystemer, herunder journal- og  

 arkivplaner med tilhørende vejledninger og instrukser om forretningsgange,  

 til godkendelse, inden de tages i brug.
For nye edb-baserede journal- og  

 arkivsystemer gælder endvidere, at arkiveringsprocedurer og konvertering til  

 arkiveringsversioner skal forelægges vedkommende statslige arkiv til  

 godkendelse, inden systemerne tages i brug.
 Stk. 3.  I tilfælde, hvor en myndigheds journal- eller  

 arkivsystem ikke opfylder betingelserne for varetagelse af arkivmæssige  

 hensyn, kan vedkommende statslige arkiv foreskrive myndigheden at udarbejde  

 nyt journal- og arkivsystem.
Bevaring og kassation § 7.  Myndighedernes journal- og arkivsystemer skal  

 indrettes således, at det er muligt at sikre bevaring samt foretage effektiv  

 kassation.
 Stk. 2.  Myndighederne skal sikre, at arkivalier, der  

 efter de derom fastsatte regler er bestemt til kassation, destrueres på  

 betryggende måde.
 § 8.  Kassation af statslige arkivalier må kun finde  

 sted efter bemyndigelse fra statens arkiver.
 Stk. 2.  Rigsarkivaren fastsætter nærmere bestemmelser  

 om statslige myndigheders bevaring og kassation af arkivalier.
Aflevering § 9  Statslige myndigheder skal, medmindre modstående  

 hensyn gør sig gældende, aflevere deres arkivalier til Rigsarkivet eller  

 landsarkiverne, når de er 30 år gamle, jf. stk. 2-6 samt § 2, stk. 1, § 11,  

 stk. 4 og § 14.
 Stk. 2.  Rigsarkivaren kan bestemme, at arkivalier, som  

 er en del af en myndigheds videnskabelige samlinger, ikke skal afleveres.
 Stk. 3.  Arkivalier, der efter 30 år stadig er i  

 administrativ brug, kan med vedkommende statslige arkivs samtykke afleveres  

 senere.
 Stk. 4.  Den afleverende myndighed kan i samråd med  

 vedkommende statslige arkiv fastsætte en længere afleveringsfrist for  

 arkivalier, der i henhold til særlige bestemmelser er klassificeret  

 »fortroligt« eller højere.
 Stk. 5.  Statens arkiver kan til sikring af bevaring  

 henstille til en myndighed, at nærmere angivne arkivalier skal afleveres, før  

 de er 30 år gamle.
 Stk. 6.  Statens arkiver kan give samtykke til  

 aflevering af arkivalier, der endnu ikke er 30 år gamle.
§ 10.  Rigsarkivaren fastsætter regler om, hvorledes  

 aflevering til statens arkiver skal ske.
Myndighederne skal sikre, at  

 arkivalier afleveres i forskriftsmæssig stand.
 Stk. 2.  Den praktiske gennemførelse af afleveringer  

 sker efter aftale mellem den afleverende myndighed og det modtagende arkiv.
Stk. 3.  Omkostninger i forbindelse med aflevering  

 afholdes af den afleverende myndighed.
Hvor det drejer sig om arkivalier fra  

 ophævede myndigheder, jf. § 2, stk. 1, afholdes omkostningerne af den  

 afleverende myndighed eller vedkommende ministerium.
 Stk. 4.  Rigsarkivaren fastsætter nærmere vilkår for  

 aflevering af kommunale arkivalier til statens arkiver.
§ 11.  Statslige registre, der er omfattet af lov om  

 offentlige myndigheders registre, afleveres til opbevaring i Rigsarkivet,  

 hvis det findes nødvendigt for udførelsen af videnskabelige eller statistiske  

 undersøgelser af væsentlig samfundsmæssig interesse.
Registertilsynet træffer  

 efter indhentet udtalelse fra rigsarkivaren afgørelse om aflevering, herunder  

 om vilkår for afleveringen.
Stk. 2.  Vurdering af, om et register indeholder  

 oplysninger, der tilsiger, at registret skal afleveres, jf. stk. 1, bør i  

 alle tilfælde finde sted.
Denne vurdering bør foretages snarest muligt efter  

 registrets oprettelse ved drøftelse mellem den oprettende myndighed og  

 vedkommende statslige arkiv.
Inden der træffes afgørelse om sletning af et  

 statsligt register, bortset fra journalregistre, skal spørgsmålet om  

 aflevering til opbevaring i Rigsarkivet efter stk. 1 forelægges for  

 Registertilsynet med en indstilling fra myndigheden og rigsarkivaren.
 Stk. 3.  Rigsarkivaren fastsætter efter indhentet  

 udtalelse fra Registertilsynet sikkerhedsforskrifter for opbevaring og  

 behandling af edb-registre, der er omfattet af lov om offentlige myndigheders  

 registre, og som er afleveret til opbevaring i Rigsarkivet.
 Stk. 4.  Rigsarkivaren kan efter indhentet udtalelse fra  

 Registertilsynet fastsætte regler om formen for aflevering af edb-arkivalier  

 til statens arkiver, herunder om konvertering til arkiveringsversion samt om  

 tidspunktet for aflevering.
 Stk. 5.  Statslige registre, der efter Registertilsynets  

 afgørelse skal afleveres til opbevaring i Rigsarkivet, er omfattet af de for  

 statslige arkivalier i øvrigt gældende regler.
 § 12.  Efter lov om offentlige myndigheders registre §  

 9, stk. 4, kan Registertilsynet tillade, at registre, der føres for kommunale  

 myndigheder, overføres til opbevaring i arkiv på nærmere angivne vilkår.
 Stk. 2.  Rigsarkivaren fastsætter efter indhentet  

 udtalelse fra Registertilsynet nærmere regler om aflevering af kommunale  

 registre til statens arkiver.
 § 13  Rigsarkivaren kan fastsætte nærmere regler for  

 udlån af arkivalier, der er afleveret til statens arkiver.
Særlige forvaltningsenheder § 14.  For så vidt angår administrative arkivalier fra  

 særlige forvaltningsenheder fastsætter rigsarkivaren, efter forhandling med  

 den pågældende forvaltningsenhed, nærmere regler for behandling, bevaring,  

 kassation og aflevering.
Det kan herunder fastsættes, at aflevering ikke skal  

 finde sted efter reglerne i § 9.
Tilgængelighed § 15.  De i lov om offentlige arkiver m.v. §§ 20-23  

 samt § 25 fastsatte regler om tilgængelighed gælder også for offentlige  

 arkivalier i kommunale arkiver.
 Stk. 2.  Kommunalbestyrelsen kan i konkrete tilfælde  

 meddele tilladelse til benyttelse af en arkivenhed eller grupper af  

 arkivenheder inden udløbet af tilgængelighedsfristen efter reglerne i lov om  

 offentlige arkiver m.v. § 24, stk. 1-3.
 § 16.  Rigsarkivaren kan fastsætte nærmere vilkår for  

 benyttelse af ikke almindelig tilgængeligt arkivmateriale, der er afleveret  

 til statens arkiver, herunder om brug af og videregivelse af oplysninger  

 m.v., jf. dog lov om offentlige arkiver m.v. § 24, stk. 3, om tilgængelighed  

 til registre, omfattet af lov om offentlige myndigheders registre.
§ 17.  Den, der får tilladelse til benyttelse af ikke  

 almindelig tilgængeligt arkivmateriale, bortset fra edb-registre, kan lade  

 materialet kopiere, medmindre det i det konkrete tilfælde fastsættes, at  

 kopiering ikke må finde sted.
Kopier af ikke almindelig tilgængeligt  

 arkivmateriale må ikke videregives uden særlig tilladelse.
 § 18.  Tilgængelighedsfristerne i lov om offentlige  

 arkiver m.v. § 20 og § 22, stk. 1, gælder også for arkivalier, der er  

 afleveret til offentlige arkiver før lovens ikrafttræden, medmindre anden  

 frist er fastsat ved særlig bestemmelse eller aftales med ressortmyndigheden.
 Straffe- og ikrafttrædelsesbestemmelser  

 m.v.
 § 19.  Afgørelser truffet af rigsarkivaren i henhold  

 til § 2, stk. 2, § 5, stk. 1, § 6, stk. 2-3, samt § 9, stk. 3, kan ikke  

 indbringes for anden administrativ myndighed.
 § 20.  Med bøde straffes den, der overtræder vilkår  

 fastsat i medfør af § 16 samt bestemmelserne i § 17.
 § 21  Bekendtgørelsen træder i kraft den 1. november  

 1992.
 Stk. 2.  Bekendtgørelse nr. 91 af 20. februar 1976 om  

 statsinstitutioners arkiver og deres forhold til Rigsarkivet og  

 landsarkiverne ophæves.
