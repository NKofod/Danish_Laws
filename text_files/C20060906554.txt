Skrivelse om afgivelse af  

 grundtakstredegørelse i 2006 efter lov om social service (Samtlige kommuner og De Regionale Udviklingsråd) Ved lov nr. 1445 af 22. december 2004 forlængede Folketinget  

 overvågningen af finansieringsreformen for tilbud efter lov om social service  

 til og med 2006.
 I bekendtgørelse nr. 1472 af 14. december 2004 er på den  

 baggrund fastsat, at kommunerne inden den 1. marts i årene 2005 og 2006 skal  

 indsende en redegørelse til det regionale udviklingsråd i amtet om  

 udviklingen  

 i kommunen i det forudgående kalenderår på det område efter lov om social  

 service, der er omfattet af finansieringsreformen.
 De regionale udviklingsråd sender inden den 1. maj i årene 2005  

 og 2006 en redegørelse til Socialministeriet.
 I forbindelse med kommunernes aktuelle udarbejdelse af  

 redegørelserne for udviklingen i 2005 skal Socialministeriet henlede  

 opmærksomheden på, at de berørte brugerorganisationer i kommunen efter  

 bekendtgørelsen skal have mulighed for at give en udtalelse til redegørelsen  

 inden den afgives til det regionale udviklingsråd.
 Af udviklingsrådenes redegørelser i 2005 fremgik, at enkelte  

 kommuner ikke havde indsendt redegørelser om udviklingen i 2004.  

 Socialministeriet skal derfor samtidig indskærpe pligten for kommunerne til  

 at  

 udarbejde og indsende en redegørelse om udviklingen i 2005 i overensstemmelse  

 med reglerne herom.
