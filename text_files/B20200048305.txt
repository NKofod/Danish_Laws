Bekendtgørelse om ændring af bekendtgørelse om tilladelse til at drive jernbanevirksomhed § 1 I bekendtgørelse nr. 854 af 7. juli 2015 om tilladelse til at drive jernbanevirksomhed, foretages følgende ændringer:
 1. Overalt i bekendtgørelsen ændres »Trafik- og Byggestyrelsen« til: »Trafik-, Bygge- og Boligstyrelsen«.
 2. Efter § 6 indsættes:
»§ 6a.
Trafik-, Bygge- og Boligstyrelsen træffer afgørelse om tilladelse til at drive jernbanevirksomhed snarest muligt og senest 3 måneder efter, at oplysningerne i §§ 3-6 er indgivet.
Afgørelsen meddeles straks.« 3. Overskriften før § 8 affattes således:
»Oplysningspligt, underretningspligt og tilbagekaldelse.« 4. Efter § 11 indsættes:
»§ 11a.
Hvis Trafik-, Bygge- og Boligstyrelsen konstaterer, at der er alvorlig tvivl om, hvorvidt en jernbanevirksomhed, der har fået udstedt tilladelse til at drive jernbanevirksomhed af en myndighed i en anden medlemsstat, jf. § 2, stk. 1, opfylder EU-kravene til tilladelse, underretter den straks denne myndighed herom.« § 2 Bekendtgørelsen træder i kraft den 1. maj 2020.
