For at forholdet kan anses for en licitation, må det kræves, at mindst  

 to virksomheder er blevet indbudt til at deltage.
Derimod bliver en  

 licitation ikke efterfølgende ugyldig, hvis kun een af flere indbudte afgiver  

 noget tilbud.
En kommune afholdt i februar 1982 bunden licitation over en række  

 fagentrepriser i forbindelse med opførelsen af et nyt rådhus.
Licitationen  

 over betonentreprisen blev imidlertid annulleret ved skrivelse fra kommunen  

 af 2. marts 1982 til de bydende.
Den 3. marts 1982 blev et murer- og entreprenørfirma som det eneste  

 indbudt til en ny bunden licitation på samme entreprise.
Dette firma afgav  

 tilbud ved licitationen den 4. marts 1982, og entreprisen belv overdraget til  

 firmaet på grundlag af det afgivne tilbud.
 Hovedorganisationen af Mesterforeninger i Byggefagene i Danmark  

 forespurgte monoopltilsynet, om den anvendte fremgangsmåde var i  

 overensstemmelse med licitationsloven.
Tilsynet gav i skrivelse til kommunen udtryk for, at det i anden omgang  

 indhentede/modtagne bud måtte anses som et underhåndsbud, idet alene een var  

 anmodet om at afgive tilbud.
I skrivelsen anførtes bl.a.: ...For at et tilbud  

 kan betragtes som indhentet ved licitation, kræves efter lovens § 2, stk. 1,  

 at arbejdet eller leverancen udbydes således, at flere opfordres til inden  

 samme bestemte tidspunkt og på samme udbudsgrundlag at give skriftlige og  

 bindende bud, idet det ved opfordringen tilkendegives, at også andre er  

 opfordret til at byde ... .
 Ifølge licitationslovens § 5, stk. 1, er det ikke tilladt at modtage  

 underhåndsbud, såfremt der tidligere på samme arbejde er modtaget  

 licitationsbud, og der ikke er forløbet enten mindst 6 måneder fra  

 licitationsdagen eller 3 måneder efter annulleringen af licitationen.
 Tilsynet anmodede anklagemyndigheden om at rejse tiltale mod kommunen for  

 overtrædelse af licitationsloven, idet den i loven givne frist på 3 måneder  

 ikke var overholdt.
 Kommunen erkendte, at den anvendte fremgangsmåde var stridende mod  

 licitationsloven og vedtog en bøde på 2.000 kr.
