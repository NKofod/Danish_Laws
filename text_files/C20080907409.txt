Kapitel 1   Formål Kapitel 2   Bedømmelsesråd Kapitel 3   Bedømmelsesrådenes opgaver Kapitel 4   Bedømmelsesrådenes sammensætning Kapitel 5   Bedømmelsesrådenes virke Kapitel 6   Ikrafttræden Cirkulære om bedømmelsesråd inden for forsvarschefens og hjemmeværnsledelsens område I tilslutning til Forsvarsministeriets cirkulære om kriterier for udnævnelse af militært personel i det militære forsvar, jf.
Kundgørelse for Forsvaret B.4-26 af 11/8 1994, og efter forhandling med berørte personelorganisationer fastsættes:
Kapitel 1 Formål § 1. Med det formål at bedømme egnetheden til udnævnelse til højere grader for officerspersonel af oberstløjtnant/kommandørkaptajn og lavere grader oprettes bedømmelsesråd, jf. § 2.
Kapitel 2 Bedømmelsesråd § 2. For officerer henført til lederniveauets højere funktionsniveau oprettes følgende bedømmelsesråd:
 Stk. 2. Inden for Forsvarskommandoens område oprettes endvidere et værnsfælles bedømmelsesråd for majorer/orlogskaptajner henført til højeste funktionsniveau samt for oberstløjtnanter/kommandørkaptajner.
 Stk. 3. Majorer/orlogskaptajner, der i kraft af erhvervede kvalifikationer ønskes vurderet med henblik på oprykning til chefniveau, behandles i det værnsfælles råd.
 Stk. 4. Bedømmelsesrådet for hjemmeværnet behandler alle officerer i hjemmeværnet, uanset funktionsniveau.
Kapitel 3 Bedømmelsesrådenes opgaver § 3. Rådene afgiver udtalelse til forsvarschefen og hjemmeværnsledelsen om udnævnelser.
 § 4. Rådene skal vurdere personellets egnethed til udnævnelse til højere grader.
 Stk. 2. Rådene må ved behandling af de foreliggende personelbedømmelser ikke være bekendt med forsvarschefens hhv. hjemmeværnsledelsens stillingtagen til disse.
Kapitel 4 Bedømmelsesrådenes sammensætning § 5. De under forsvarschefen henhørende værnsvise bedømmelsesråd, jf. § 2, stk. 1, består af 3 medlemmer.
Formændene og disses suppleanter udpeges af Forsvarsministeriet og er normalt oberster eller kommandører.
Herudover udpeger forsvarschefen en ledelsesrepræsentant for hvert af rådene, ligeledes af graden oberst/kommandør eller oberstløjtnant/kommandørkaptajn.
Endvidere indgår næstformanden for Hovedorganisationen af Officerer i Danmark i de værnsvise bedømmelsesråd.
Stk. 2. Det værnsfælles bedømmelsesråd, jf. § 2, stk. 2, består af 4 medlemmer, der repræsenterer de tre værn og den berørte personelorganisation.
Formanden og dennes suppleant udpeges af Forsvarsministeriet og er normalt oberst eller kommandører.
Herudover udpeger forsvarschefen 2 oberster/kommandører.
Endvidere indgår formanden for Hovedorganisationen af Officerer i Danmark i det værnsfælles bedømmelsesråd.
 Stk. 3. Der udpeges en suppleant for hvert medlem.
§ 6. Hjemmeværnskommandoens bedømmelsesråd består af 4 medlemmer.
Formanden og dennes suppleant udpeges af Forsvarsministeriet og er normalt oberst eller kommandør.
Herudover udpeger hjemmeværnsledelsen 2 medlemmer af graden oberst/kommandør eller oberstløjtnant/kommandørkaptajn.
Endvidere indgår næstformand/hjemmeværnet for Hovedorganisationen af Officerer i Danmark.
 Stk. 2. Der udpeges en suppleant for hvert medlem.
 § 7. Medlemmer af bedømmelsesrådene og disses suppleanter bør udpeges blandt officerer, der ikke selv udfærdiger eller påtegner bedømmelser for et større antal personel, der senere skal bedømmes i rådene.
 Stk. 2. Udpegning gælder som hovedregel for en periode på 4 år.
 Stk. 3. Suppleanten indtræder i de tilfælde, hvor det egentlige medlem har udfærdiget eller påtegnet den senest foreliggende bedømmelse for den, der skal bedømmes, samt ved forfald.
 § 8. Intet medlem af rådet kan deltage i rådets forhandlinger, når den pågældende er gift, samlever, beslægtet eller besvogret med den, hvis bedømmelser behandles, i op- eller nedstigende linje eller i sidelinje så nær som søskendebørn, eller er vedkommendes værge, adoptiv- eller plejefar/-mor.
Kapitel 5 Bedømmelsesrådenes virke § 9. Rådene sammentræder efter anmodning fra Forsvarsministeriet eller efter forsvarschefens hhv. hjemmeværnsledelsens nærmere bestemmelse og vurderer det personel, der af forsvarschefen hhv. hjemmeværnsledelsen ønskes behandlet i rådene.
 Stk. 2. Forsvarschefen hhv. hjemmeværnsledelsen fastsætter forretningsorden for bedømmelsesrådenes virksomhed efter drøftelse med berørte personelorganisationer.
 § 10. Følgende personel behandles normalt ikke i rådene:
 1) Elever på skoler, der afsluttes med en tjenestemandsansættelse.
 2) Premierløjtnanter af linjen.
 3) Kaptajner/kaptajnløjtnanter af linjen med mindre end 1 års tjeneste i graden.
 4) Officerer, der er fyldt 58 år.
 § 11. Egnetheden til udnævnelse til nærmeste højere grad udtrykkes ved en af følgende betegnelser:
Stk. 2. Kaptajner/kaptajnløjtnanter, majorer/orlogskaptajner på højeste funktionsniveau og oberstløjtnanter/kommandørkaptajner, hvis parathed til udnævnelse til nærmeste højere grad vurderes som værende meget stor eller stor, skal tillige vurderes to grader frem.
Egnetheden hertil udtrykkes ved af en af følgende betegnelser:
§ 12. Der foretages ikke afstemninger i rådene.
I tilfælde af dissens anføres enkeltstandpunkter særskilt i den afgivne udtalelse.
§ 13. Bedømmelsesrådenes medlemmer har tavshedspligt for så vidt angår rådenes forhandlinger og disses resultater.
Tavshedspligten ophører ikke ved udtræden af rådet.
Kapitel 6 Ikrafttræden § 14. Dette cirkulære træder i kraft 1. april 2008.
 Stk. 2. Kundgørelse for Forsvaret B. 4-28 af 3/5 2004 (Cirkulære om bedømmelsesråd inden for forsvarschefens område) samt Kundgørelse for Forsvaret B. 4-30 af 6/9 2001 (Cirkulære om bedømmelsesråd inden for Hjemmeværnskomandoens område) ophæves.
