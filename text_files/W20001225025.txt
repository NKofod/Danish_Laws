Moders klage over mangelfuld aktindsigt i hele  

 den afdøde søns journal Patientklagenævnet oplyste, at aktindsigten ifølge den  

 dagældende lovgivning tilkom den, om hvis helbredsforhold, der er  

 udarbejdet patientjournaler m.v.
Efter en almindelig ulovbestemt  

 retsgrundsætning kunne en nær pårørende imidlertid  

 også få aktindsigt i afdødes journal.
Nævnet fandt, at sygehuset burde have givet patientens moder  

 aktindsigt i samtlige journalens dokumenter, umiddelbart efter at hun havde  

 anmodet herom.
Nævnet lagde vægt på, at patientens moder i  

 sin anmodning om aktindsigt havde skrevet, at hun ønskede "ALLE akter,  

 journaler og papirer", og det var nævnets opfattelse, at der  

 således ikke kunne være tvivl om, at hun ønskede  

 aktindsigt i hele journalen, og ikke kun i notatarkene.
