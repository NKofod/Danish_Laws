Bekendtgørelse om ændring af bekendtgørelse om forretningsorden for Indsamlingsnævnet § 1 I bekendtgørelse nr. 895 af 18. juli 2014 om forretningsorden for Indsamlingsnævnet, som ændret ved bekendtgørelse nr. 162 af 26. februar 2020, foretages følgende ændringer:
 1. I § 2 ændres »Justitsministeriet« til: »Civilstyrelsen«.
 2. I § 9, stk. 1, udgår »under sekretariatschefens ledelse og«.
 3. § 9, stk. 4, affattes således:
»Stk. 4. Nævnet kan bemyndige sekretariatet til at varetage de i §§ 3-5 nævnte opgaver.
Nævnet kan endvidere bemyndige sekretariatet til at træffe afgørelse i sager efter § 6, nr. 1, 2 og 5, medmindre der er tale om en sag af større eller principiel karakter.« 4. I § 10, stk. 1, ændres »sekretariatschefen« til: »sekretariatet«.
 5. I § 14 og § 15, stk. 2, ændres »Sekretariatschefen, eller den sekretariatschefen bemyndiger hertil,« til: »Sekretariatet«.
§ 2 Bekendtgørelsen træder i kraft den 1. november 2020.
