Skriftlig fremsættelse (26. januar 2000) Indenrigsministeren (Thorkild Simonsen):
 Herved tillader jeg mig for Folketinget at  

 fremsætte:
 Forslag til lov om ændring af lov om kommunal  

 indkomstskat og lov om amtskommunal indkomstskat (Ændret afregning  

 vedr. tidligere år af den udbetalte kommuneskat af  

 10-mandsprojekter).
(Lovforslag nr.
L 173).
 Lovforslaget er et led i udmøntningen af  

 regeringens aftale af 11. juni 1999 med Kommunernes Landsforening og  

 vedrører statens afregning af indkomstskat med kommunerne.  

 Lovforslaget indebærer, at staten undlader at afregne uerholdelige  

 restancer i forbindelse med de såkaldte 10-mandsprojekter med  

 kommunerne samt at staten undlader at kræve den udbetalte skatteandel  

 vedrørende disse sager tilbagebetalt fra kommunerne.
 Baggrunden for lovforslaget er, at der for  

 øjeblikket verserer en række sager ved domstolene om, hvorvidt  

 skattemyndighederne har været berettiget til at underkende  

 skattefradrag i forbindelse med de såkaldte 10-mandsprojekter for  

 indkomstårene 1989-94.
Afslutningen af disse sager vil efter de gældende  

 regler kunne medføre, at kommunerne helt eller delvist skal  

 tilbagebetale den udbetalte kommuneskatteandel til staten.
Det vil ske, hvis  

 de henstandsbelagte beløb ikke kan inddrives, eller hvis staten taber  

 de verserende sager.
Kommunerne har derimod ikke mulighed for at få  

 tilbagebetalt de udligningsbeløb, der er betalt for de  

 pågældende år som følge af disse  

 skatteansættelser.
 Under hensyn til, at disse skatteindtægter har  

 været meget skævt fordelt på kommuner og det forhold, at  

 indtægten er blevet udlignet, hvorved de pågældende  

 kommuners nettoprovenu af den ekstra skatteindtægt har været  

 begrænset, foreslås det, at staten for disse sager undlader at  

 kræve uerholdelige restancer afregnet med kommunerne eller undlader at  

 kræve den udbetalte skatteandel tilbagebetalt.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i det høje Ting.
