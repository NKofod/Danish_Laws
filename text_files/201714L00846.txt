Betænkning afgivet af Erhvervs-, Vækst- og Eksportudvalget den 24. april 2018 Betænkning over Forslag til lov om net- og informationssikkerhed for domænenavnssystemer og visse digitale tjenester [af erhvervsministeren (Brian Mikkelsen)]:
1. Udvalgsarbejdet Lovforslaget blev fremsat den 7. februar 2018 og var til 1. behandling den 1. marts 2018. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Sammenhæng med andre lovforslag Lovforslaget skal ses i sammenhæng med L 155, Forslag til lov om ændring af lov om Center for Cybersikkerhed, og L 139, Forslag til lov om sikkerhed i net- og informationssystemer for operatører af væsentlige internetudvekslingspunkter m.v., som er behandlet i Forsvarsudvalget, L 135, Forslag til lov om sikkerhed i net- og informationssystemer i transportsektoren, som er behandlet i Transport-, Bygnings- og Boligudvalget, og L 143, Forslag til lov om krav til sikkerhed for net- og informationssystemer inden for sundhedssektoren, som er behandlet i Sundheds- og Ældreudvalget.
Høring Et udkast til lovforslaget har inden fremsættelsen været sendt i høring, og erhvervsministeren sendte den 1. november 2017 dette udkast til udvalget, jf.
ERU alm. del  bilag 32. Den 7. februar 2018 sendte erhvervsministeren de indkomne høringssvar og et notat herom til udvalget.
Teknisk gennemgang Udvalget fik den 14. marts 2018 en teknisk gennemgang af Center for Cybersikkerheds rolle i implementeringen af NIS-direktivet ved forsvarministeren og embedsmænd.
Spørgsmål Udvalget har stillet 10 spørgsmål til erhvervsministeren til skriftlig besvarelse, som denne har besvaret.
 1 af udvalgets spørgsmål til erhvervsministeren og dennes svar herpå er optrykt som bilag 2 til betænkningen.
2. Indstillinger og politiske bemærkninger Et flertal i udvalget (S, DF, V, LA, RV og KF) indstiller lovforslaget til vedtagelse uændret.
 Radikale Venstres medlem af udvalget udtaler, at Radikale Venstre havde ønsket, at Center for Cybersikkerhed var blevet placeret som en civil myndighed under Forsvarets Efterretningstjeneste, hvorved der bl.a. havde været en bedre mulighed for aktindsigt, men desuagtet stemmer for lovforslaget, der har til formål at implementere et vigtigt direktiv fra EU til sikring af oplysninger også på erhvervsområdet.
 Et mindretal i udvalget (EL, SF og ALT) vil stemme hverken for eller imod lovforslaget ved 3. behandling.
Mindretallet bemærker, at det er vigtigt, at vi styrker beskyttelsen af vores vitale infrastruktur mod cyberangreb, og etablering af nationale kontaktpunkter er derfor et fornuftig tiltag.
Imidlertid er mindretallet bekymret over, at CSIRTen og det nationale kontaktpunkt, som skal oprettes i medfør af NIS-direktivet, placeres under Center for Cybersikkerhed under Forsvarets Efterretningstjeneste og dermed ikke omfattes af relevante love for bl.a. persondatabeskyttelse.
Mindretallet mener, at Center for Cybersikkerheds aktiviteter i medfør af NIS-direktivet bør omfattes af databeskyttelsesloven og databeskyttelsesforordningen.
Det fremgår også tydeligt af NIS direktivet, at det er hensigten.
Og derfor har mindretallet stillet et ændringsforslag til L155, der skal sikre dette.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Hans Kristian Skibby (DF) Mette Hjermind Dencker (DF) Jan Rytkjær Callesen (DF) Per Nørhave (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Eva Kjer Hansen (V) Hans Christian Schmidt (V) Erling Bonnesen (V) Jane Heitmann (V) Villum Christensen (LA) Joachim B.
Olsen (LA) nfmd.
Anders Johansson (KF) Erik Christensen (S) Karin Gaardsted (S) Peter Hummelgaard Thomsen (S) Kaare Dybvad (S) Morten Bødskov (S) fmd.
Kasper Roug (S) Thomas Jensen (S) Henrik Sass Larsen (S) Pelle Dragsted (EL) Henning Hyllested (EL) René Gade (ALT) Ida Auken (RV) Lisbeth Bech Poulsen (SF) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 144 Oversigt over spørgsmål og svar vedrørende L 144 Bilag 2 Et af udvalgets spørgsmål til erhvervsministeren og dennes svar herpå Spørgsmål og svar er optrykt efter ønske fra udvalget.
 Spørgsmål:
 Ministeren bedes tilsende udvalget en skematisk oversigt over samtlige bemyndigelsesbestemmelser i lovforslaget med oplysninger om, hvordan og med hvilket indhold de enkelte bemyndigelser vil blive udmøntet.
 Svar:
 Nedenstående skema indeholder en oversigt over bemyndigelsesbestemmelser i lovforslaget.
