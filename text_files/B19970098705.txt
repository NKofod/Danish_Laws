 I medfør af § 2b, stk. 2, i lov nr. 467 af 12. juni 1996 om  

 konkurrenceforhold og samtrafik i telesektoren, som ændret ved lov nr. 391 af  

 10. juni 1997, fastsættes:
 § 1.  Udbydere af offentlige telenet eller  

 teletjenester, der har en stærk markedsposition på det samlede marked for  

 fastnet- og mobilkommunikation, på markedet for lejede kredsløb eller på  

 fastnetmarkedet, skal udarbejde og offentliggøre standardtilbud på samtrafik,  

 jf. § 2b, stk. 1, i lov om konkurrenceforhold og samtrafik i telesektoren.  

 Samtidig med offentliggørelsen indsendes standardtilbudene til Telestyrelsen.
 Stk. 2.  Standardtilbud som nævnt i stk. 1 skal omfatte:
 Stk. 3.  Standardtilbud som nævnt i stk. 2 skal være  

 offentliggjort senest 1. februar 1998.
 § 2.  Telestyrelsen fører tilsyn med standardtilbud  

 som nævnt i § 1 og kontrollerer i den forbindelse, at disse er i  

 overensstemmelse med reglerne i § 2, stk. 9, § 2a og § 2b, i lov om  

 konkurrenceforhold og samtrafik i telesektoren, jf. § 5, stk. 1 i lov om  

 konkurrenceforhold og samtrafik i telesektoren.
 Stk. 2.  Telestyrelsen kan kræve at der foretages  

 ændringer i standardtilbud, der ikke overholder kravene i lov om  

 konkurrenceforhold og samtrafik i telesektoren med tilhørende  

 bekendtgørelser, jf. § 5, stk. 4 i lov om konkurrenceforhold og samtrafik i  

 telesektoren.
 § 3.  Bekendtgørelsen træder i kraft den 31. december  

 1997.
Forskningsministeriet, den 11. december  

 1997 Jytte Hilden /Jane Eis Larsen (* 1) Bekendtgørelsen gennemfører dele af Kommissionens direktiv 96/19/EF,  

 EFT nr.
L 74 af 22.3.1996, s. 13 og dele af Europa-Parlamentets og Rådets  

 direktiv 97/33/EF af 30. juni 1997, EFT nr.
L 199 af 26.7.1997, s. 32.
