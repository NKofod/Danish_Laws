 I medfør af § 2 i lov nr. 196 af 26. maj 1965 om undervisningen på de  

 godkendte handelsskoler fastsættes herved følgende bestemmelser om  

 handelsskolernes statskontrollerede enkeltfagsprøver:
 Almindelige forhold.
 § 1.  Statsunderstøttede handelsskoler kan efter  

 retningslinier, der fastsættes af direktoratet for erhvervsuddannelserne,  

 afholde kursus til statskontrollerede enkeltfagsprøver i:
 1. Samtlige fag, hvori der meddeles undervisning og  

 afholdes prøver ved normalkurser til handelsmedhjælpereksamen, handelseksamen  

 og højere handelseksamen og ved kurser under erhvervsfaglige grunduddannelser  

 og edb-assistentuddannelse på godkendte handelsskoler.
 2. Andre fag, derefter indstilling af uddannelsesrådet  

 for handels- og kontorfagene godkendes af direktoratet for  

 erhvervsuddannelserne.
 § 2.  Skolernes undervisningsplaner skal affattes  

 efter nærmere af direktoratet for erhvervsuddannelserne fastsatte  

 retningslinier.
 Optagelsesbetingelser.
 § 3.  Elever, der er undervisningspligtige, jfr.  

 folkeskolens § 34, kan ikke deltage i undervisningen eller indstille sig til  

 statskontrollerede enkeltfagsprøve.
 Stk. 2.  For at deltage i undervisningen i et givet fag  

 er det en betingelse, at de særlige adgangsbetingelser, der måtte være  

 fastsat for faget i bestemmelserne for (normal-)kurserne, er opfyldt.  

 Skolerne kan dog til undervisning i alle fag optage elever med anden  

 forudgående uddannelse, når det efter skolens skøn må anses for sandsynligt,  

 at den pågældende vil kunne følge undervisningen på tilfredsstillende måde.  

 Optagelsen kan betinges af en på handelsskolen aflagt særlig prøve.
 Undervisningen og prøverne i de enkelte fag.
 § 4.  Undervisningen og prøverne tilrettelægges i  

 overensstemmelse med bestemmelserne for de pågældende fag på  

 (normal-)kurserne.
 § 5.  De nærmere bestemmelser om undervisningens  

 indhold fastsættes af direktoratet for erhvervsuddannelserne.
 Almindelige regler om prøverne.
 § 6.  De statskontrollerede enkeltfagsprøver afholdes  

 normalt 2 gange årligt.
 Stk. 2.  Elever, der ønsker at indstille sig til de i  

 stk. 1 nævnte prøver, skal tilmelde sig til prøverne efter nærmere af  

 direktoratet for erhvervsuddannelserne fastsatte regler.
 § 7.  Tidspunkterne for afholdelse af prøverne  

 fastsættes af direktoratet for erhvervsuddannelserne.
 § 8.  Med hensyn til eksamensordning, karakterskala og  

 kravene for at bestå henvises til de herom særskilt fastsatte bestemmelser,  

 jfr. for tiden undervisningsministeriets bekendtgørelser nr. 371 af 16. juli  

 1969 om eksamensordningen ved handelsskolernes eksaminer og nr. 426 af 9.  

 oktober 1970 om karaktergivning i handelsskolerne som ændret ved  

 bekendtgørelse nr. 321 af 30. juni 1972.
 Stk. 2.  Direktoratet for erhvervsuddannelserne  

 fastsætter de nærmere regler for bedømmelsen af prøverne.
 § 9.  Opgaverne til de skriftlige praktiske prøver  

 udarbejdes af handelsskolernes eksamenskommission efter de bestemmelser, der  

 gælder for (normal-)kurserne.
 § 10.  Censorer ved de skriftlige, mundtlige og  

 praktiske prøver beskikkes af direktoratet for erhvervsuddannelserne eller  

 tilkaldes af skolen efter nærmere af direktoratet fastsatte bestemmelser.
 § 11.  Beviser for prøverne affattes i en af  

 direktoratet for erhvervsuddannelserne fastsat form med angivelse af fagets  

 niveau og udstedes og underskrives af skolens leder.
 Særlige tilfælde.
 § 12.  Elever, der her indstillet sig til prøve i de  

 ordinære eksamensterminer, og som godtgør ved sygdom eller af anden gyldig  

 grund at være forhindret i at møde til eller fuldføre prøven, kan aflægge  

 prøve på et senere tidspunkt.
 Privatister.
 § 13.  Til handelsskolernes statskontrollerede  

 enkeltfagsprøver kan privatister indstille sig efter regler, der fastsættes  

 af direktoratet for erhvervsuddannelserne.
 Ikrafttræden m.v.
 § 14.  Bekendtgørelsen har virkning fra d. 1. august  

 1977.
 Stk. 2.  Bekendtgørelserne nr. 584 af 16. november 1973  

 om handelsskolernes statskontrollerede fagprøver og nr. 585 af 19. november  

 1973 om handelsskolernes statskontrollerede højere fagprøver ophæves.
 Stk. 3.  Direktoratet for erhvervsuddannelserne  

 fastsætter eller godkender de enkelte tilfælde eventuelt fornødne  

 overgangsordninger.
 Undervisningsministeriet, den 30. juni  

 1977.
 Ritt Bjerregaard.
/H.
Kemp.
