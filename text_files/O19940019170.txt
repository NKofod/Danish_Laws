Resumé A klagede for en række lokalradioorganisationer, der  

 repræsenterede ca. 80 % af de danske lokalradioer, over at Kulturministeriet  

 (KM) ikke havde partshørt lokalradioorganisationerne forud for KM's  

 godkendelse  

 af en prisregulering af gældende KODA-tariffer.
A gjorde gældende at hans  

 klienter var parter i forvaltningslovens forstand, samt at KM havde truffet  

 en  

 afgørelse der var til ugunst for hans klienter.
Ombudsmanden udtalte at efter hans opfattelse havde de enkelte  

 lokalradioer ikke partsstatus i KM's sag.
Ombudsmanden lagde herved vægt på  

 at  

 de ikke havde en individuel interesse i sagens udfald; afgørelsen om  

 godkendelse var af generel karakter.
Endvidere bemærkede ombudsmanden at  

 sager  

 om beslutninger, der på ensartet måde gør indgreb i en større personkreds'  

 interesser, ikke uden videre giver medlemmer af denne personkreds eller  

 sammenslutning partsstatus.
 KM's manglende partshøring i sagen gav således ikke ombudsmanden  

 grundlag for kritik. (J. nr. 1993-940-709).
 Spørgsmål om lokalradioorganisationers partsstatus i en sag i  

 Kulturministeriet om godkendelse af KODA-tariffer.
 A klagede som advokat for  

 FAEM, KOMM, Den Kristne Producentkomité og Sammenslutningen af lokale radio-  

 og  

 tv-stationer i Danmark over Kulturministeriets sagsbehandling i forbindelse  

 med  

 ministeriets godkendelse den 23. december 1992 af KODA-tariffen.
 Sagen vedrørte spørgsmålet om  

 Kulturministeriet i forbindelse med godkendelse af en prisregulering af de  

 gældende KODA-tariffer skulle have foretaget partshøring af  

 lokalradioorganisationerne.
 Om KODA's virksomhed oplyste  

 A i klagen følgende:
 "...
Siden oprettelsen i 1926 har  

 KODA administreret komponisternes rettigheder i forbindelse med offentlig  

 fremførelse af musikværker.
KODA's forvaltning af disse rettigheder er  

 baseret  

 på fuldmagter fra rettighedshaverne, der alene kan blive medlemmer af KODA,  

 hvis de samtidig overdrager KODA eneforvaltningen af retten til offentlig  

 fremførelse af samtlige allerede eksisterende og fremtidige musikværker af  

 den  

 pågældende.
 Bl.a. på grund af sin meget  

 effektive administration dækker KODA omtrent samtlige professionelle danske  

 komponister, ligesom institutionen gennem aftaler med sine udenlandske  

 søsterselskaber repræsenterer det internationale musikrepertoire, således at  

 KODA i princippet kan stille al eksisterende musik til rådighed for brugerne  

 mod betaling af de fastsatte tariffer.
 Lovgrundlaget for KODA's  

 virksomhed findes i lov nr. 409 af 13. juni 1990 om den kulturelle fond og om  

 visse bevillinger på ophavsretsområdet.
 Denne lovs § 4 har følgende  

 ordlyd:
"Stk. 1. Erhvervsmæssig  

 eller andelsmæssig forretningsvirksomhed, hvorved en repræsentant for  

 indehaveren af ophavsretten eller en kontraktsmæssig indehaver af denne ret  

 afslutter kontrakter om offentlig fremførelse af et dramatisk værk eller  

 musikværk,  

 der er beskyttet efter lov om ophavsretten til litterære og kunstneriske  

 værker, kræver tilladelse fra kulturministeren.
Ministeren kan fastsætte  

 nærmere vilkår for tilladelsen.
Stk. 2. Kontrakter, der er  

 indgået i strid med stk. 1, er ugyldige." ...
Som led i den koncession, som  

 er blevet tillagt KODA, skal generelle vilkår for anvendelse af KODA's  

 repertoire forelægges ministeriet til godkendelse. (Kulturministeret oplyste,  

 at KODA's vederlagstariffer forelægges ministeriet til godkendelse.
Vilkåret  

 for benyttelsen fremsendes alene til ministeriets orientering i forbindelse  

 med  

 stillingtagen til de forelagte tariffer, min bemærkning.) Denne  

 godkendelsesvirksomhed udøves med en stigende intensitet fra  

 Kulturministeriets  

 side.
Eksempelvis har Kulturministeriet i dette forår afvist at godkende et  

 overenskomstforslag fremsat af KODA vedrørende tarif og vilkår for  

 kabelvideredistribution  

 af kommunikationssatellitprogrammer, i hvilken forbindelse Kulturministeriet  

 markerede, at KODA kun kunne forvente godkendelse af et tarifforslag på dette  

 område, hvis der blev foretaget en reduktion i tarifferne på ca. 60%.
I 1986 forhandlede KODA  

 vilkår og takster med Sammenslutningen af lokale radio- og tv-stationer i  

 Danmark  

 samt enkelte store lokalradioer.
Forhandlingerne pågik i ca. ét år.
Der kunne  

 alene opnås enighed om en progressiv tarifstruktur vedrørende en  

 minimumstakst  

 II og vilkårene for denne takst.
Herefter forelagde KODA sine tarifforslag  

 for  

 Kulturministeriet til godkendelse.
KODA's tarifforslag blev godkendt af  

 Kulturministeriet.
 Herefter har KODA hvert år  

 anmodet Kulturministeriet om at godkende tariffen med de reguleringer, som  

 følger af ændringer i gældende pristal.
På lokalradioområdet består  

 tre tariffer, nemlig 1) procenttariffen, 2) minimumstakst I og 3) minimumstakst II.
 Procenttariffen og  

 minimumstakst I er - som beskrevet ovenfor - et delvist forhandlingsresultat  

 udfyldt af KODA, som herefter er godkendt af Kulturministeriet.
 Minimumstakst II er en aftale  

 mellem de fire lokalradioorganisationer og KODA, som er godkendt af  

 Kulturministeriet.
..." Det fremgik af sagens akter  

 at A i et brev af 7. december 1992 på vegne af sine klienter - der  

 repræsenterede ca. 80% af de danske lokalradioer - meddelte  

 Kulturministeriet,  

 at A samme dag havde fremsat krav over for KODA om forhandling af tariffen  

 for  

 lokalradio for  

 1993. A  

 vedlagde til orientering kopi af sin skrivelse til KODA.
A oplyste endvidere  

 følgende:
"Mine klienter  

 forventer, at KODA nu indkalder til en forhandlingsrunde med henblik på  

 aftale  

 om en ny tarif for 1993. Under henvisning hertil kan mine klienter ikke  

 anerkende, at den hidtidige tarif godkendes af Kulturministeriet uden  

 forhandling." I skrivelse af 14. december  

 1992 fremsendte KODA til Kulturministeriet en oversigt over KODA's takster  

 som  

 KODA ifølge prisudviklingen foreslog blev reguleret pr. 1. januar 1993.  

 Skrivelsen indeholdt et ønske om at følgende takster blev reguleret:  

 Generelle  

 tariffer, baller og fester i henhold til overenskomst, musikforeninger i  

 henhold til overenskomst, lokal radiovirksomhed og hoteller, restauranter og  

 lignende.
Vedrørende taksterne på lokalradioområdet oplyste KODA at man var  

 indstillet på at indkalde til en forhandling, men set i lyset af at de  

 tidligere  

 forhandlinger strakte sig over årene 1985 og 1986, anså man det ikke for  

 praktisk muligt at forhandlingerne kunne afsluttes så betids, at de kunne få  

 indvirkning på tarif og vilkår for kalenderåret 1993. KODA anmodede derfor  

 ministeriet om at de indtil den 31. december 1992 gældende tariffer  

 reguleredes  

 i lighed med KODA's øvrige takster og godkendtes for 1993.
 Under henvisning til A's brev  

 af 7. december 1992 oplyste Kulturministeriet i skrivelse af 23. december  

 1992  

 til A følgende:
"... at man dags dato i  

 forbindelse med en godkendelse af prisregulering pr. 1. januar 1993 af en  

 række  

 af KODA's tariffer, herunder lokalradiotarifferne, har henstillet til KODA,  

 at  

 der i løbet af 1993 optages forhandlinger om lokalradiotarifferne med henblik  

 på eventuel ændring heraf pr. 1. januar 1994." I brev af 5. januar 1993  

 anmodede A ministeriet om at oplyse hvorvidt ministeriet efter modtagelsen af  

 A's brev af 7. december 1992 havde godkendt en tarif, som efter sit indhold  

 skulle have bindende virkning for A's klienters medlemmer i  

 1993. A  

 tilkendegav samtidig at hans  

 klienter ikke kunne leve med, at lokalradiotariffen ikke omgående blev gjort  

 til genstand for en aftalefornyelse med henblik på en eventuel ændring heraf  

 pr. 1. januar 1993.
 A rettede på ny henvendelse  

 til ministeriet i brev af 24. marts  

 1993.  

 A  

 meddelte bl.a. følgende:
 "...
Det er min foreløbige  

 opfattelse, at Kulturministeriets afgørelse af 23. december 1992 om  

 godkendelse  

 af lokalradiotariffen med regulering for 1993 er ugyldig.
Basale  

 forvaltningsretlige  

 pligter, f.eks. partshøring og retten til at afgive udtalelse, jfr.  

 forvaltningslovens  

 § 19 respektivt § 21 er krænket.
Det betragtes i denne forbindelse som en  

 skærpende omstændighed, at den afgørelse, som er truffet, er en  

 forvaltningsakt, som har en meget betydelig økonomisk konsekvens for mine  

 klienters medlemmer.
 Mine klienter må således  

  

 opretholde  

  

 kravet om, at  

 lokalradiotariffen underkastes en genforhandlingsadgang med henblik på at  

 opnå  

 et aftaleresultat, som kan få effekt pr. 1. januar 1993.
 Af samme grund skal jeg  

 opfordre ministeriet til at omgøre afgørelsen vedrørende lokalradiotariffen,  

 således at der åbnes mulighed for genforhandling med virkning fra 1. januar  

 1993.
..." I skrivelse af 7. april 1993  

 meddelte Kulturministeriet A at ministeriet i forbindelse med godkendelse af  

 prisregulering pr. 1. januar 1993 af en række af KODA's tariffer også  

 godkendte  

 prisregulering af de i 1992 gældende lokalradiotariffer.
Ministeriet oplyste  

 endvidere følgende:
 "...
Ved godkendelsen af prisreguleringen  

 af lokalradiotarifferne for 1993 har ministeriet lagt vægt på, at der for så  

 vidt angår den ikke-aftalebaserede almindelige procenttarif og minimumstakst  

 I  

 er tale om tariffer, som har været gældende i en længere årrække.
For så vidt  

 angår minimumstakst II har ministeriet lagt vægt på, at denne tarif er  

 baseret  

 på en aftale mellem KODA og Fællesrådet for elektroniske medier samt  

 Sammenslutningen af lokale radio- og tv-stationer i Danmark.
Denne aftale,  

 som  

 ministeriet godkendte ved skrivelse af 18. juni 1991, er efter det for  

 ministeriet oplyste ikke opsagt pr. 1. oktober 1992 af nogen af parterne.  

 Efter  

 aftalens § 6 kan aftalen alene opsiges med 3 måneders varsel til udgangen af  

 et  

 kalenderår.
Det følger heraf, at aftalen tidligst kan opsiges med virkning  

 fra  

 1. januar 1994.
 Som det fremgår af  

 ministeriets skrivelse af 23. december 1992 til Dem, har man ved godkendelsen  

 af prisreguleringen været opmærksom på Deres anmodning om genforhandling af  

 lokalradiotarifferne.
På baggrund af det ovenfor  

 anførte skal man meddele, at Kulturministeriet ikke kan imødekomme Deres  

 ønske  

 om omgørelse af den af ministeriet trufne afgørelse om godkendelse af  

 prisregulering af KODA's lokalradiotariffer for 1993. Ministeriet har herved  

 navnlig lagt vægt på, at de godkendte tariffer udelukkende har karakter af en  

 prisregulering af tariffer, som var gældende i 1992. Det må endvidere efter  

 ministeriets opfattelse ud fra hensynet til almene offentlige interesser  

 anses  

 for væsentligt, at lokalradioerne ikke - på et tidspunkt, hvor der endnu ikke  

 er indledt forhandlinger om nye tariffer - stilles overfor en situation, hvor  

 der ikke foreligger godkendte KODA-tariffer.
I en sådan tarifløs situation  

 vil  

 KODA på grundlag af komponisternes eneret efter ophavsretsloven i givet fald  

 kunne forbyde lokalradioerne at udsende det af KODA forvaltede  

 musikrepertoire.
..." I brev af 13. april 1993 til  

 Kulturministeriet fastholdt A at der ikke havde bestået en gyldig grund til  

 at  

 godkende den ikke-aftalebaserede almindelige procenttarif og minimumstakst I  

 inden forudgående høring.
I klagen til mig oplyste A at  

 baggrunden for kravet om forhandling af en ny tarif navnlig var, at det på  

 lokal-TV-området var lykkedes de fire organisationer at få aftalt en ny  

 tarif,  

 hvor de økonomiske konsekvenser af den tilsvarende minimumstakst blev  

 reduceret  

 betydeligt.
Den nye tarif vedrørende lokal-TV trådte i kraft med virkning fra  

 1. januar  

 1992. A  

 gjorde gældende at Kulturministeriet i sin sagsbehandling havde krænket  

 forvaltningslovens krav til høring og kontradiktion.
A anførte at det på  

 ophavsretsområdet er sædvanlig praksis, at Kulturministeriet af egen drift  

 tager initiativ til at høre de berørte interessegrupper forud for godkendelse  

 af tariffer, og at Kulturministeriet ikke havde taget et sådant initiativ.
A  

 henviste til at Kulturministeriet havde godkendt KODA-tariffen med virkning  

 fra  

 1. januar 1993, uden at organisationerne på lokalradioområdet blev orienteret  

 herom endsige fik lejlighed til at fremkomme med deres bemærkninger til  

 KODA-tariffen forud for Kulturministeriets godkendelse på trods af, at man i  

 brev af 7. december 1992 havde fremsat motiverende forhandlingskrav.
A  

 henviste endvidere til at KODA's tarifforslag var kommet frem til  

 Kulturministeriet senere end organisationernes anmodning over for  

 Kulturministeriet om ikke at godkende tarifferne, samt at ministeriet ikke  

 havde sikret, at KODA's skrivelse af 14. december 1992 med tarifforslag  

 tilgik  

 de forhandlingsberettigede organisationer på lokalradioområdet.
A anførte  

 endvidere  

 at Kulturministeriet havde truffet sin afgørelse af 23. december 1992 bl.a.  

 på  

 grundlag af en drøftelse med KODA, som lokalradioorganisationerne ikke var  

 blevet orienteret om.
 Kulturministeriet anførte i  

 sin udtalelse af 28. maj 1993 i anledning af klagen til mig bl.a. følgende:
 "...
 Efter ministeriets opfattelse  

 er bestemmelserne i forvaltningsloven om partshøring og retten til at afgive  

 udtalelse, jf. lovens § 19 respektivt § 21, ikke blevet krænket i den  

 foreliggende sag.
Forvaltningslovens § 19  

 vedrører den situation, hvor en part i en sag ikke kan antages at være  

 bekendt  

 med, at myndigheden er i besiddelse af bestemte oplysninger vedrørende sagens  

 faktiske omstændigheder.
I en sådan situation må der ikke træffes afgørelse,  

 før myndigheden har gjort parten bekendt med oplysningerne og givet denne  

 lejlighed til at fremkomme med en udtalelse.
Dette gælder dog kun, hvis  

 oplysningerne er til ugunst for den pågældende part og af væsentlig betydning  

 for sagens afgørelse.
Sådanne omstændigheder forelå imidlertid ikke, hvorfor  

 ministeriet ikke fandt henvisningen i (A's) skrivelse af 24. marts 1993 til  

 bestemmelsen relevant i den konkrete sag.
 Efter forvaltningslovens § 21  

 kan den, der er part i en sag, på ethvert tidspunkt af sagens behandling  

 forlange, at sagens afgørelse udsættes, indtil parten har afgivet en  

 udtalelse  

 til sagen.
 For såvel forvaltningslovens  

 § 19 som § 21 gælder det, at bestemmelsen ikke finder anvendelse, såfremt  

 partens interesse i, at sagens afgørelse udsættes, findes at burde vige for  

 væsentlige hensyn til offentlige eller private interesser, der taler imod en  

 sådan udsættelse.
Som det fremgår af den som  

 bilag 7 til klagen vedlagte skrivelse, har ministeriet i forbindelse med  

 godkendelsen af de omhandlede tariffer navnlig lagt vægt på, at de godkendte  

 tariffer udelukkende havde karakter af en prisregulering af tariffer, som var  

 gældende i 1992. Det må endvidere efter ministeriets opfattelse ud fra  

 hensynet  

 til almene offentlige interesser anses for væsentligt, at lokalradioerne ikke  

 -  

 på et tidspunkt, hvor der endnu ikke var indledt forhandlinger om nye  

 tariffer  

 - blev stillet overfor en situation, hvor der ikke forelå godkendte  

 KODA-tariffer.
I en sådan tarifløs situation ville KODA på grundlag af  

 komponisternes eneret efter ophavsretsloven i givet fald kunne forbyde  

 lokalradioerne at udsende det af KODA forvaltede musikrepertoire.
Der henvises i denne  

 forbindelse endvidere til, at det af KODAs skrivelse af 14. december 1992  

 (bilag 9 og 10) fremgår, at man er opmærksom på (A's) ønske om genforhandling  

 af lokalradiotariffen, og at KODA er indstillet på at indkalde til en sådan  

 forhandling.
På den anden side anses det - under henvisning til at de  

 tidligere forhandlinger strakte sig over årene 1985 og 1986 - ikke for  

 praktisk  

 muligt, at forhandlingerne kan afsluttes så betids, at de kan få virkning for  

 tariffen for 1993.
 KODA anmoder på denne  

 baggrund ministeriet om, at de gældende lokalradiotariffer reguleres i lighed  

 med KODAs øvrige takster og godkendes for 1993.
 Det skal i den forbindelse  

 bemærkes, at en tilsvarende prisregulering af lokalradiotarifferne er blevet  

 foretaget i tidligere år, uden at der ses at være modtaget indsigelse herimod  

 fra lokalradioorganisationernes side.
Med hensyn til (A's)  

 oplysning om, at det på ophavsretsområdet er sædvanlig praksis, at  

 Kulturministeriet af egen drift tager initiativ til at høre de berørte  

 interessegrupper forud for godkendelse af tariffer, skal ministeriet  

 bekræfte,  

 at dette er korrekt, men at høring naturligvis kun iværksættes, såfremt der  

 foreslås væsentlige omlægninger af tarifstrukturen på det pågældende område.  

 Der har således aldrig været foretaget høring i forbindelse med godkendelsen  

 af  

 den årlige prisregulering af de gældende tariffer.
Ministeriet har i den  

 forbindelse især lagt vægt på, at det i de tilfælde, hvor tarifferne er  

 aftalebaseret, i almindelighed fremgår direkte af aftalerne, at der kan  

 prisreguleres og hvorledes denne prisregulering skal finde sted.
I de  

 tilfælde,  

 hvor tarifferne ikke hviler på et aftalegrundlag, fremgår prisreguleringen i  

 almindelighed af de vilkår, som KODA har fremsendt til ministeriet i  

 forbindelse  

 med godkendelsen af de oprindelige tariffer.
Dertil kommer, at en høring af  

 samtlige de organisationer m.v., hvis medlemmer er berørt af prisreguleringen  

 af KODAs generelle tariffer, ville blive uoverskuelig og ikke mindst  

 uhåndterlig i praksis.
 Det bemærkes i øvrigt, at  

 ministeriet som nævnt ovenfor også tidligere år har godkendt prisregulering  

 af  

 lokalradiotarifferne uden høring af parterne og uden efterfølgende at have  

 modtaget indsigelse i den anledning fra (A).
Med hensyn til (A's)  

 oplysning om, at Kulturministeriet har truffet sin afgørelse vedrørende  

 prisreguleringen af KODAs tariffer bl.a. på grundlag af en drøftelse med  

 KODA,  

 som lokalradioorganisationerne ikke er blevet orienteret om, jf. det som  

 bilag 11 af klageren medsendte notat om en telefonsamtale med KODA, kan  

 ministeriet  

 meddele, at dette ikke er korrekt.
Der har alene været tale om, at  

 ministeriet  

 rutinemæssigt har anmodet KODA om telefonisk at bekræfte, at der udelukkende  

 var tale om en prisregulering af gældende, godkendte tariffer.
..." A fremsendte i brev af 18.  

 juni 1993 sine bemærkninger til udtalelsen og Kulturministeriet fremsendte  

 supplerende bemærkninger til sagen i skrivelse af 30. juli 1993. I et brev af  

 11. august 1993, hvori A fremsendte sine supplerende bemærkninger, anførte A  

 bl.a. følgende:
 "...
Kernen i sagen er, at der af  

 Kulturministeriet - på trods af mine klienters skrivelse af 7. december 1992  

 -  

 er truffet en afgørelse (bebyrdende forvaltningsakt), som ubestrideligt er  

 til  

 ugunst for mine klienter.
Hermed er bestemmelserne i Forvaltningsloven om  

 partshøring og retten til at afgive udtalelse tilsidesat, og herved er mine  

 klienter, der ud fra en enhver ophavsretlig betragtning er  

 forhandlingsberettiget overfor KODA, også blevet frataget muligheden for at  

 øve  

 indflydelse på indholdet af lokalradiotariffen med virkning fra 1. januar  

 1993.
..." Ved brev af 1. december 1993  

 anmodede jeg A og Kulturministeriet om bemærkninger til mit udkast til  

 afsluttende skrivelse.
Baggrunden herfor var at spørgsmålet, om A's klienter  

 havde partsstatus i sagen vedrørende Kulturministeriets godkendelse af KODA's  

 tariffer, ikke selvstændigt havde været rejst på et tidligere tidspunkt i  

 sagen.
A kommenterede udkastet i  

 brev af 4. januar  

 1994. A  

 anførte at der aldrig af de berørte parter havde været rejst tvivl om A's  

 klienters partsstatus i forhold til KODA-tarifferne.
A's klienter, der i  

 henhold til deres vedtægter er tillagt kompetence til at forhandle  

 ophavsretlige spørgsmål med KODA på medlemmernes vegne, havde siden  

 lokalradiolovgivningen trådte i kraft optrådt i forhold til KODA og i forhold  

 til Kulturministeriet som reelle parter.
Baggrunden herfor var at de  

 KODA-tariffer, som Kulturministeriet skulle godkende, havde en umiddelbar  

 økonomisk konsekvens for A's klienter.
A anførte endvidere at der ikke var  

 tvivl om hvilke lokalradio- og tv-stationer, som tarifferne vedrørte, idet  

 der  

 var tale om den kreds af lokalradio- og tv-stationer, som efter lovgivningen  

 er  

 tillagt sendetilladelse.
Sammenfattende var det A's opfattelse, at A's  

 klienter  

 var tillagt partsstatus i forvaltningslovens forstand.
 I et brev til A udtalte jeg  

 herefter følgende:
 "Forvaltningslovens §  

 19, stk. 1, har følgende indhold:
"Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning  

 for sagens afgørelse.
Myndigheden kan fastsætte en frist for afgivelsen af  

 den  

 nævnte udtalelse." Det er en forudsætning for  

 retten til partshøring, at den pågældende er part i sagen.
Forvaltningsloven  

 indeholder ikke nærmere bestemmelser om, hvem der skal anses for part i en  

 afgørelsessag.
Det fremgår imidlertid af lovens forarbejder, at man har  

 henholdt  

 sig til den almindelige forståelse af begrebet i forvaltningsretlig  

 litteratur  

 og praksis.
Forvaltningslovens  

 partsbegreb er bl.a. behandlet af John Vogter, Forvaltningsloven (2. udg.,  

 1992), s. 54-64 og 147-150, Carl Aage Nørgaard og Jens Garde,  

 Forvaltningsret,  

 Sagsbehandling (3. udg., 1988), s. 135-138, og i Juridisk Grundbog 4 (4.  

 udg.,  

 1989), s. 31-36. Det fremgår af den nævnte litteratur - og af den praksis,  

 som  

 der heri er henvist til - at kerneområdet for partsbegrebet er afgørelsens  

 adressat, men at også andre, der har en mere afledet interesse i sagens  

 udfald,  

 efter omstændighederne kan have partsstatus.
Som betingelse for dette sidste  

 antages det normalt, at den pågældende skal have en væsentlig, individuel og  

 retlig interesse i sagens udfald.
 Den omstændighed, at flere  

 slutter sig sammen i en forening eller lignende, kan i almindelighed ikke  

 føre  

 til, at foreningen m.v. som sådan anses som part i tilfælde, hvor de enkelte  

 medlemmer i foreningen ikke i sig selv ville have partsstatus, jf. den  

 kommenterede forvaltningslov af John Vogter, s. 57.
Adressaten for  

 Kulturministeriets afgørelse om godkendelse af tariffer er KODA, som  

 Kulturministeriet har meddelt koncession til varetagelse af komponisternes  

 rettigheder i Danmark.
Deres klienter repræsenterer ca. 80 % af de omkring  

 280  

 danske lokalradiostationer og er som følge af, at de skal købe musik m.v. i  

 henhold til de godkendte tariffer naturligvis interesserede i de tariffer,  

 som  

 godkendes af Kulturministeriet.
Efter min opfattelse har de  

 enkelte lokalradioer ikke partsstatus.
Jeg har herved lagt vægt på, at de  

 ikke  

 har en individuel interesse i sagens udfald; godkendelsesafgørelsen er af  

 generel karakter.
Sager om beslutninger, der på ensartet måde gør indgreb i  

 en  

 større personkreds' interesser, giver ikke uden videre medlemmer af denne  

 personkreds eller sammenslutninger af disse partsstatus.
 Der ses endvidere ikke at  

 være andet retligt grundlag, hvorefter Deres klienter vil opnå partsstatus.
 På den baggrund kan Deres  

 klienter efter min opfattelse ikke anses for parter i den foreliggende sag.
Da Deres klienter således  

 ikke kan betragtes som parter i sagen, giver Kulturministeriets manglende  

 partshøring mig ikke grundlag for kritik i relation til forvaltningslovens  

 bestemmelser om partshøring.
Heller ikke på andet grundlag kan ministeriets  

 manglende partshøring - efter de foreliggende oplysninger - give mig  

 anledning  

 til bemærkninger.
 Det af Dem anførte i brev af  

 4. januar 1994 giver mig i øvrigt ikke anledning til yderligere bemærkninger.
