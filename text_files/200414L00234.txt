Betænkning afgivet af Erhvervsudvalget den 1. december 2004 Betænkning over Forslag til lov om ændring af lov om tilsyn  

 med firmapensionskasser og pensionsbeskatningsloven (Gennemførelse af direktiv om arbejdsmarkedsrelaterede  

 pensionskassers aktiviteter og tilsynet hermed) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 6. oktober 2004 og var til 1. behandling  

 den 26. oktober 2004. Lovforslaget blev efter 1. behandling henvist til  

 behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 19. august 2004 dette  

 udkast til udvalget, jf. (folketingsåret 2003-04) alm. del - bilag 575. Den  

 7.  

 oktober 2004 sendte økonomi- og erhvervsministeren de indkomne høringssvar  

 samt  

 et notat herom til udvalget.
Spørgsmål Udvalget har stillet 1 spørgsmål til økonomi- og erhvervsministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse  

  

 med de stillede ændringsforslag.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling, men vil stemme for de stillede  

 ændringsforslag.
 Enhedslistens medlem af  

 udvalget  

    

 er tilhænger af lovforslagets elementer om mere tilsyn med  

 pensionskasser, men lovforslaget giver også med adgangen til at udøve  

 grænseoverskridende pensionskassevirksomhed en åbning for mere  

 grænseoverskridende spekulation.
 Enhedslisten er grundlæggende imod skattebegunstigede private  

 pensionsopsparinger og imod at gøre pensionen afhængig af spekulation på de  

 internationale finansielle markeder, og det er hovedformålet med  

 direktiverne, der ligger bag dette lovforslag.
Enhedslisten er yderligere imod lovforslaget, fordi pensionsopsparing er  

 skattebegunstiget og delvis består af udskudt skat.
Spekulation med  

 pensionsopsparing er således spekulation med skatteydernes penge  

 og dermed penge, der skal bruges til velfærd.
Desuden foregår der en kraftig spekulation i at kunne trække opsparingen  

 fra i den danske skat og få pensionen udbetalt i udlandet uden at betale skat  

 i Danmark.
Der er fare for, at denne lov vil udvide et skattehul, selv  

 om der i lovens bemærkninger står, at loven ikke har nogen skattemæssige  

 konsekvenser.
 Tjóðveldisflokkurin, Inuit Ataqatigiit og Siumut var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

  

 økonomi- og erhvervsministeren,  

  

 tiltrådt af  

  

 udvalget:
Til § 1 1)  

  

 Efter nr. 29 indsættes som nyt nummer:
 »01.  


  

 § 49, stk. 6, 1. pkt.,  

  

 affattes således:
»Pensionskassen giver indberetning til Finanstilsynet om, hvilke  

 aktiver der indgår i registeret.«« [Konsekvensændring] 2)  

  

 Det under  

  

 nr. 35  

  

 foreslåede  

  

 § 57, stk.  

 2,  

  

 affattes således:
»Stk. 2.  

  

 Finanstilsynet  

 kan tilbagekalde pensionskassens tilladelse, hvis pensionskassen ikke inden  

 for  

 de af Finanstilsynet fastsatte frister har efterkommet et påbud efter § 56,  

 eller hvis et bestyrelsesmedlem ikke længere opfylder betingelserne i §  

 23 a, stk. 3, eller hvis pensionskassen  

 ikke har afsat direktøren inden for den i medfør af stk. 1 fastsatte frist.« [Udvidelse af bestemmelsen om Finanstilsynets muligheder for at  

 tilbagekalde tilladelse] Bemærkninger Til nr. 1 Ændringen er en konsekvensændring som følge af lovforslagets §  

 1, nr. 29.
Til nr. 2 Ændringen udvider bestemmelsen i forhold til lovforslagets § 1,  

 nr. 35, for så vidt angår de tilfælde, hvor Finanstilsynet kan tilbagekalde  

 en  

 pensionskasses tilladelse på baggrund af vurderingen af et bestyrelsesmedlems  

 hæderlighed.
Det foreslås, at Finanstilsynet også kan tilbagekalde en pen-  

  

 sionskasses tilladelse, hvis et bestyrelsesmedlem ikke længere opfylder  

 betingelserne i §  

 23 a,  

 stk. 3, nr. 2 og 3. I lovforslaget er det alene anført, at en tilladelse kan  

 tilbagekaldes, hvis et bestyrelsesmedlem ikke længere opfylder betingelserne  

 i  

 §  

 23 a, stk. 3, nr.  

 1. Det vil sige, at tilbagekaldelse kan ske, hvis pensionskassen ikke  

 efterkommer et påbud efter § 56, hvis et bestyrelsesmedlem ikke længere  

 opfylder kravene i §  

 23 a,  

 stk. 3, til egnethed og hæderlighed, eller hvis pensionskassen ikke inden for  

 den i medfør af stk. 1 fastsatte frist afsætter direktøren.
 Finanstilsynets mulighed for at tilbagekalde en pensionskasses  

 tilladelse på baggrund af vurderingen af et bestyrelsesmedlems hæderlighed  

 vil  

 kun blive anvendt i særdeles alvorlige tilfælde, da indgrebet er meget  

 indgribende for pensionskassen og har vidtrækkende samfundsmæssige  

 konsekvenser.  

 Af hensyn til pensionstagernes interesser er det dog nødvendigt, at  

 Finanstilsynet får mulighed for at kunne tilbagekalde pensionskassens  

 tilladelse,  

 hvis de øvrige sanktioner ikke har den tilsigtede effekt.
 Ifølge §  

 23 a,  

 stk. 3, nr. 1, kan en person ikke være direktør eller bestyrelsesmedlem, hvis  

 den pågældende er idømt straf for overtrædelse af straffeloven eller den  

 finansielle lovgivning, herunder lov om tilsyn med firmapensionskasser, og  

 overtrædelsen indebærer risiko for, at hvervet eller stillingen ikke  

 varetages  

 på betryggende vis.
Hvis der, mens en person bestrider hvervet som bestyrelsesmedlem,  

 rejses straffesag for overtrædelse af straffeloven eller den finansielle  

 lovgivning, kan der under straffesagen i medfør af straffelovens § 79  

 nedlægges  

 påstand om, at der skal ske frakendelse af den pågældendes ret til at være  

 bestyrelsesmedlem i pensionskassen.
Finanstilsynet har ikke mulighed for at  

 kræve et bestyrelsesmedlem afsat.
Finanstilsynet kan imidlertid tilbagekalde  

 en  

 pensionskasses tilladelse, hvis et bestyrelsesmedlem, der ikke er vurderet  

 egnet og hæderlig, desuagtet fortsætter som medlem af pen-  

  

 sionskassens bestyrelse.
Finanstilsynet vil alene overveje at benytte  

 kompetencen til at tilbagekalde tilladelsen, hvis domstolene i medfør af  

 straffelovens § 79 har truffet afgørelse om, at vedkommende ikke kan  

 fortsætte  

 med at udøve sit hverv, eller hvis bestyrelsesmedlemmet ikke længere opfylder  

 betingelserne i §  

 23 a,  

 stk. 3, nr. 2 og 3. Finanstilsynet vil dog også kunne benytte kompetencen,  

 hvis  

 Finanstilsynet først efter, at en person er indtrådt som bestyrelsesmedlem,  

 bliver vidende om, at den pågældende har begået et strafbart forhold, som  

 indebærer risiko for, at hvervet ikke varetages på betryggende vis, inden  

 indtrædelsen i bestyrelsen.
I en sådan situation vil spørgsmålet om  

 rettighedsfrakendelse ikke være bedømt af domstolene.
Hvis domstolene vurderer, at vedkommende ikke skal frakendes  

 retten til at udøve virksomheden, eller der ikke nedlægges påstand om  

 frakendelse under straffesagen, vil Finanstilsynet ikke efterfølgende  

 tilbagekalde pensionskassens tilladelse som følge af de forhold, der har  

 været  

 bedømt under straffesagen.
Baggrunden herfor er, at der i tilfælde, hvor  

 domstolene har bedømt et strafbart forhold, der kunne have ført til  

 rettighedsfrakendelse,  

 med dommen søges gjort endeligt og samlet op med retsfølgerne af det  

 strafbare  

 forhold.
Hvis der, mens en person bestrider stillingen som direktør,  

 rejses straffesag for overtrædelse af straffeloven eller den finansielle  

 lovgivning, kan der under straffesagen i medfør af straffelovens § 79  

 nedlægges  

 påstand om, at der skal ske frakendelse af den pågældendes ret til at være  

 direktør i pensionskassen.
Finanstilsynet vil alene i den situation, hvor  

 domstolene i medfør af straffelovens § 79 har truffet afgørelse om, at  

 vedkommende ikke kan fortsætte med at udøve sit hverv, eller hvis direktøren  

 ikke længere opfylder betingelserne i §  

 23  

 a, stk. 3, nr. 2 og 3, påbyde en pensionskasse inden for  

 en af Finanstilsynet fastsat frist at afsætte den pågældende direktør, jf. §  

 57, stk. 1. Finanstilsynet vil dog også kunne anvende et sådant påbud, hvis  

 Finanstilsynet først efter, at en person er ansat som direktør, bliver  

 vidende  

 om, at den pågældende har begået et strafbart forhold, som indebærer risiko  

 for, at stillingen ikke varetages på betryggende vis, inden ansættelsen som  

 direktør.
I en sådan situation vil spørgsmålet om rettighedsfrakendelse ikke  

 være bedømt af domstolene.
Hvis domstolene vurderer, at direktøren ikke skal frakendes  

 retten til at udøve virksomheden, eller der ikke nedlægges påstand om  

 frakendelse under straffesagen, vil Finanstilsynet ikke efterfølgende påbyde  

 pensionskassen at afsætte direktøren som følge af de forhold, der har været  

 bedømt under straffesagen.
I disse situationer vil Finanstilsynet ligeledes  

 ikke efterfølgende tilbagekalde pen-  

  

 sionskassens tilladelse.
Baggrunden herfor er, at der i tilfælde, hvor  

 domstolene har bedømt et strafbart forhold, der kunne have ført til  

 rettighedsfrakendelse,  

 med dommen søges gjort endeligt og samlet op med retsfølgerne af det  

 strafbare  

 forhold.
Er en person dømt for strafbare overtrædelser forud for dennes  

 bestridelse af hvervet som bestyrelsesmedlem eller direktør, vil spørgsmålet  

 om  

 rettighedsfrakendelse ikke være bedømt af domstolene.
Det strafbare forhold  

 vil  

 derfor i den situation kunne få indflydelse på Finanstilsynets bedømmelse af,  

 om vedkommende er egnet og hæderlig.
For de tilfælde, hvor domstolene i medfør af straffelovens § 79  

 har frakendt et bestyrelsesmedlem retten til at virke som direktør eller  

 medlem  

 af bestyrelsen i et selskab med begrænset ansvar eller i et selskab, som  

 kræver  

 særlig offentlig godkendelse, vil straffelovens § 131 finde anvendelse.  

 Ifølge  

 denne bestemmelse kan en person straffes med bøde eller fængsel indtil 6  

 måneder, hvis vedkommende fortsætter med at udøve en virksomhed, som  

 vedkommende har fået fradømt retten til at udøve.
Straffelovens § 131, stk.  

 2,  

 hjemler direkte straf for den, som medvirker til, at en person, der er  

 frakendt  

 retten til at udøve en virksomhed, fortsætter med at udøve denne.
Det kan  

 eksempelvis være i en situation, hvor bestyrelsen ikke afsætter en direktør,  

 selv om direktøren er frakendt retten til at fortsætte som direktør.
 Som nævnt ovenfor vil der af hensyn til pensionsmodtagerne kunne  

 opstå et behov for, at Finanstilsynet kan tilbagekalde pensionskassens  

 tilladelse, selv om straffelovens § 131 finder anvendelse.
Else Winther Andersen (V)   

 Kim Andersen (V)   

 Svend Erik Hovmand (V)  

  

  fmd.  

  

 Christian Lund Jepsen (V)   

 Colette L.
Brix (DF)  

  

  nfmd.  

  

 Poul Fischer (DF)   

 Carina Christensen (KF)   

 Lars Barfoed (KF)   

 Jann Sjursen (KD)   

 Frode Sørensen (S)   

 Jan Trøjborg (S)   

 Jens Peter Vernersen (S)   

 Ole Vagn Christensen (S)   

 Peder Sass (S)   

 Poul Henrik Hedeboe (SF)   

 Naser Khader (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre (V), Danmarks Liberale Parti 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 14 Bilagsnr.
Titel 1 Høringsnotat vedrørende forslag til lov om ændring af lov  

 om tilsyn med firmapensionskasser og pensionsbeskatningsloven samt kopi af de  

 indkomne høringssvar, fra økonomi- og erhvervsministeren 2 Udkast til tidsplan for udvalgets behandling af  

 lovforslaget 3 Endelig tidsplan for udvalgets behandling af lovforslaget 4 Erhvervs- og Selskabsstyrelsens konklusioner og  

 anbefalinger samt rapport om fokuspanelets vurderinger 5 Ændringsforslag, fra økonomi- og erhvervsministeren 6 1. udkast til betænkning Oversigt over spørgsmål og svar vedrørende L 14 Spm.nr.
