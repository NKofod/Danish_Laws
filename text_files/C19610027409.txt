 (Til de skattelignende myndigheder og amtstuerne).
 Hermed fremsendes eksemplarer af bekendtgørelse nr. 377 af 20. december  

 1961 af lov om indkomstbeskatning af aktieselskaber m.v.  

 ("selskabsskatteloven"). Bestemmelserne i denne lov finder  

 anvendelse fra og med skatteåret 1962-63. I det følgende redegøres der  

 nærmere for lovens bestemmelser.
I.
De skattepligtige selskaber m.v.
 Loven indeholder regler om beskatning af alle andre skattepligtige end  

 personer og dødsboer.
 Reglerne om skattepligt for her i landet hjemmehørende selskaber og  

 foreninger m.v. indeholdes i § 1, jfr. § 3. De tilsvarende regler om  

 udenlandske selskaber og foreninger m.v. findes i § 2.
A.
Her i landet hjemmehørende selskaber og foreninger.
Efter de hidtil gældende regler er kommanditselskaber og partrederier m.v.  

 blevet beskattet som aktieselskaber.
Det vil ikke være tilfældet efter den  

 nye lov.
I kommanditselskaber hæfter mindst en af deltagerne (komplementaren)  

 personligt for selskabets forpligtelser, og i partrederier hæfter alle  

 deltagerne personligt (men ganske vist kun pro rata) for selskabets  

 forpligtelser, og de pågældende selskaber omfattes derfor ikke af  

 definitionen i lovens § 1, stk. 1, nr. 2. Fra og med skatteåret 1962-63 skal  

 kommanditselskaber og partrederier herefter ikke beskattes selvstændigt.
I  

 stedet skal deltagerne i sådanne selskaber beskattes af deres anpart i  

 selskabets overskud, hvad enten dette udloddes eller ej, d.v.s. på samme måde  

 som deltagerne i et interessentskab.
Problemerne i forbindelse med overgangen  

 fra selskabsbeskatning til personbeskatning er omtalt i afsnit V.
Definitionen på brugsforeninger omfatter også de såkaldte  

 indkøbsforeninger, d.v.s. foreninger, der udelukkende foretager indkøb af  

 råstoffer, som medlemmerne benytter i deres bedrift.
Det bemærkes i denne  

 forbindelse, at maskiner og lignende driftsmidler ikke falder ind under  

 begrebet råstoffer.
For indkøbsforeninger gælder særlige  

 skatteberegningsregler, jfr. nærmere afsnit IV, 2.
5. Gensidige forsikringsforeninger er skattepligtige i  

 henhold til bestemmelsen i § 1, stk. 1, nr. 5. Skattepligt indtræder dog kun  

 for foreninger, som overtager forsikringer uden forpligtelse for  

 forsikringstagerne til at deltage i det gensidige ansvar.
De foreninger, der  

 hidtil har været skattepligtige alene til kommunen, fordi de - uden at være  

 oprettet i henhold til lov eller forordning og underkastet ministerielt  

 tilsyn - har opsamlet formue (reserver) udover 200.000 kr., vil fra og med  

 skatteåret 1962-63 ikke være skattepligtige.
Såfremt gensidige  

 forsikringsforeninger, der ikke er skattepligtige efter bestemmelsen i § 1,  

 stk. 1, nr. 5, har indtægt ved erhvervsmæssig virksomhed - f.eks. indtægt af  

 fast ejendom - vil de dog være skattepligtige af indtægten ved denne  

 virksomhed efter bestemmelsen i § 1, stk. 1, nr. 6.
Som indtægt ved erhvervsmæssig virksomhed betragtes ifølge loven indtægt  

 ved næringsvirksomhed eller anden forretningsvirksomhed, herunder indtægt ved  

 drift, udlejning eller bortforpagtning af fast ejendom.
Det er i det store og  

 hele i overensstemmelse med de hidtil gældende regler i statsskattelovens §  

 2, nr. 5g.
Aktieudbytte er således som hidtil skattefri.
Det samme gælder  

 renter af obligationer, pantebreve og gældsbreve.
Renter af indskud i banker  

 og sparekasser eller andre pengeinstitutter medregnes ved opgørelsen af det  

 skattepligtige overskud, for så vidt der er tale om renter af driftskapital,  

 ligesom tilsvarende renteudgifter kan bringes til fradrag.
Entreindtægter og  

 lignende indtægter betragtes som erhvervsmæssige indtægter.
I lovens § 1,  

 stk. 4, er der gjort undtagelse herfra for så vidt angår visse  

 landbrugsfaglige udstillinger.
Ifølge bestemmelsen skal der ved opgørelsen af  

 den skattepligtige indkomst fra sådanne udstillinger ikke medregnes  

 entreindtægter og lignende eller indtægter ved udlejning af udstillingsplads  

 til de af de pågældende foreningers medlemmer udstillede dyr m.v.
 Som typiske ikke-erhvervsmæssige indtægter kan i øvrigt nævnes stats- og  

 kommunale tilskud, gavebeløb og foreningskontingenter.
I øvrigt omfatter skattepligten som nævnt stort set de samme foreninger  

 m.v., som hidtil har været skattepligtige i medfør af bestemmelsen i  

 statsskattelovens § 2, nr. 5g.
Visse foreninger, der er organiseret på  

 lignende måde som brugsforeninger og produktions- og salgsforeninger, men  

 ikke foretager fordeling af overskud på grundlag af omsætningen i det enkelte  

 regnskabsår, har hidtil været beskattet i henhold til statsskattelovens § 2,  

 nr. 5g.
Som omtalt foran under punkt 3) og 4) er det udtrykkeligt fastslået,  

 at sådanne foreninger skal beskattes som kooperative virksomheder, hvis de  

 foretager deres overskudsfordeling på grundlag af omsætningen med medlemmer,  

 hvad enten de lægger omsætningen i et enkelt regnskabsår til grund eller  

 benytter flere års omsætning som fordelingsgrundlag.
I en anden henseende betyder de nye regler, at et større antal foreninger  

 end hidtil vil blive beskattet som erhvervsdrivende.
Dette skyldes reglen i §  

 1, stk. 2, hvorefter skattepligt indtræder også i de tilfælde, hvor der er  

 tillagt en forening ret til andel i overskuddet fra en erhvervsvirksomhed,  

 som ikke drives af den pågældende forening.
Herom henvises til afsnit IV, 3.
------ Der gælder en række undtagelser fra skattepligten i henhold til § 1.  

 Bestemmelserne herom findes i § 3.
 Ubetinget fritaget for skattepligten er:
 De anerkendte trossamfund er for tiden, jfr. "Meddelelser fra statens  

 ligningsdirektorat og ligningsrådet" for januar 1962 følgende:
Den romersk-katolske kirke, Det metodistiske trossamfund, Det danske  

 baptistsamfund, Mosaisk trossamfund, Menigheden ved den svenske Gustavskirke  

 i København, Den norske menighed ved kong Haakon kirken i København, Den  

 ortodokse russiske kirkes menighed i København, Den fransk-reformerte  

 menighed i København, Den tysk-reformerte menighed i København, Den  

 reformerte menighed i Fredericia og Den til St.
Alban's English Church i  

 København hørende menighed.
Nogle institutioner og foretagender er fritaget for beskatning, såfremt de  

 opfylder visse krav med hensyn til vedtægternes formulering.
Dette gælder:
De under a) og b) nævnte havne, værker m.v. er kun fritaget for  

 beskatning, såfremt den del af indtægterne, der ikke medgår til normal  

 forrentning af en eventuel indskudskapital, i henhold til vedtægterne  

 udelukkende kan anvendes til det pågældende foretagendes formål.
Fritagelsen  

 gælder, uanset foretagendets organisationsform.
I likvidationstilfælde må der  

 ikke være tillagt eventuelle andelshavere el.lign. ret til at få udloddet  

 mere end deres kapitalindskud.
 De under c) nævnte skoler m.fl. er kun fritaget, såfremt de er selvejende  

 institutioner, og indtægterne udelukkende kan anvendes til institutionens  

 formål.
 De under d) nævnte boligselskaber er kun fritaget, såfremt den del af  

 indtægten, der ikke medgår til normal forrentning af en eventuel  

 indskudskapital, i henhold til vedtægterne udelukkende kan anvendes til  

 fremme af socialt boligbyggeri eller lignende af boligministeriet godkendt  

 formål.
Andre institutioner er fritaget for beskatning af indtægt ved deres  

 almindelige statutmæssige virksomhed, men ikke af indtægt ved drift,  

 udlejning eller bortforpagtning af fast ejendom eller ved anden  

 erhvervsmæssig virksomhed.
Der er her tale om følgende institutioner:
 Kreditforeninger, kreditkasser, hypotekforeninger, Byggeriets  

 Realkreditfond, Provinsbankernes Reallånefond, Landsbankernes Reallånefond,  

 Dansk Landbrugs Realkreditfond, Danmarks Skibskreditfond samt spare- og  

 lånekasser.
De i lov nr. 332 af 5. december 1958 om visse finansieringsinstitutter  

 omhandlede aktieselskaber kan opnå fritagelse for beskatning af indtægt ved  

 almindelig vedtægtsmæssig virksomhed, men ikke af indtægt ved drift,  

 udlejning eller bortforpagtning af fast ejendom eller ved anden  

 erhvervsvirksomhed.
Fritagelse meddeles efter ansøgning til  

 skattedepartementet.
I øvrigt er der ved bestemmelserne i § 3, stk. 2 og 3, tillagt  

 finansministeren bemyndigelse til at lempe beskatningen for foreninger m.v.  

 af den i § 1, stk. 1, nr. 6, nævnte art, når deres indtægter helt eller  

 delvis anvendes til almenvelgørende eller på anden måde almennyttige formål.  

 I henhold til bestemmelsen i § 3, stk. 5, kan også aktieselskaber og lignende  

 selskaber få skattelempelse efter disse regler, såfremt den altovervejende  

 del af aktie- eller andelskapitalen ejes af en forening m.v. med  

 almenvelgørende eller på anden måde almennyttigt formål.
Skattelempelse i  

 henhold til § 3, stk. 2 og 3, jfr. stk. 5, indrømmes efter ansøgning til  

 skattedepartementet.
Man henleder i denne forbindelse opmærksomheden på, at  

 "stående skattefritagelse indtil videre", som i henhold til den  

 hidtil gældende lovgivning måtte være meddelt visse foreninger m.v., må anses  

 for bortfaldet.
Disse foreninger m.v. vil derfor være at medtage ved  

 skatteligningen fra og med skatteåret 1962-63.
Endelig bemærkes, at finansministeren i henhold til bestemmelsen i § 3,  

 stk. 4, efter ansøgning kan lempe beskatningen for foreninger m.v. af den i §  

 1, stk. 1, nr. 6, omhandlede art, selv om de pågældende foreninger m.v. ikke  

 efter deres vedtægter har almenvelgørende eller på anden måde almennyttigt  

 formål.
Ansøgninger herom skal indsendes til skattedepartementet.
Hvis den  

 altovervejende del af aktiekapitalen i et aktieselskab ejes af en forening  

 m.v. med almenvelgørende eller på anden måde almennyttigt formål, er der  

 tillagt finansministeren en tilsvarende adgang til at lempe aktieselskabets  

 skat, jfr. § 3, stk. 5.
B.
Udenlandske selskaber og foreninger.
 Selskaber og foreninger, der har hjemsted i udlandet, er ifølge § 2  

 skattepligtige her i landet, såfremt de her har indtægter af den i  

 bestemmelsen nævnte art.
Betingelserne for, at udenlandske selskaber og foreninger er  

 skattepligtige her i landet, er stort set de samme som efter de hidtil  

 gældende regler.
Skattepligt indtræder således, hvis selskabet udøver et  

 erhverv med fast driftssted her i landet eller deltager i en sådan  

 erhvervsvirksomhed, eller i egenskab af ejer, medejer, brugs- eller  

 indtægtsnyder har indtægt af en fast ejendom, der er beliggende her i landet.  

 I forhold til de hidtidige regler er skattepligten udvidet således, at  

 udenlandske selskaber eller foreninger også bliver skattepligtige, hvis de er  

 berettiget til en andel i overskuddet af en erhvervsvirksomhed med fast  

 driftssted her i landet, selv om denne ikke drives af vedkommende selskab  

 eller forening.
Et udenlandsk selskab bliver således skattepligtigt her i  

 landet, såfremt det har ydet en herværende erhvervsvirksomhed et lån og som  

 vederlag herfor har betinget sig en andel i den pågældende virksomheds  

 nettooverskud.
II.
Skattepligtens indtræden og ophør.
Indkomstperioden.
A.
For her i landet hjemmehørende selskaber og foreninger findes reglerne  

 om skattepligtens indtræden og ophør i §§ 4 og 5. De må sammenholdes med  

 reglerne i § 10 om, hvilken indkomstperiode der skal lægges til grund ved  

 indkomstansættelsen.
De svarer i alt væsentligt til de hidtidige regler i  

 statsskattelovens § 35, stk. 3 og 4, og § 36, stk. 4-8.
Efter § 1 skal skatteansættelsen for et givet skatteår principielt  

 foretages på grundlag af indkomsten i det regnskabsår, der er afsluttet  

 nærmest forud for skatteårets begyndelse.
Hvor særlige forhold gør sig  

 gældende, kan ligningsrådet tillade, at indtægten i et andet regnskabsår  

 lægges til grund.
Også efter de hidtidige regler skulle indkomsten i et givet regnskabsår  

 principielt beskattes for det skatteår, som fulgte nærmest efter  

 regnskabsafslutningen; det kunne dog forekomme, at indkomsten først blev  

 medtaget til beskatning et skatteår senere.
Et aktieselskab, der har  

 kalenderåret som regnskabsår, skulle således for skatteåret 1961-62 normalt  

 beskattes på grundlag af indkomsten i 1960; men der er forekommet tilfælde,  

 hvor et sådant selskab for nævnte skatteår er blevet beskattet på grundlag af  

 indkomsten i 1959. Sådanne selskaber skal i henhold til § 10, stk. 2, fortsat  

 beskattes på grundlag af indtægten i et tidligere regnskabsår end det, der  

 normalt skulle danne grundlag for skatteansættelsen.
Den første skatteansættelse for et selskab eller en forening sker på  

 grundlag af indkomsten i selskabets første regnskabsperiode og skal omfatte  

 indkomsten i hele perioden.
Dette gælder, hvad enten regnskabsperioden er  

 kortere eller længere end et år.
Ligningsrådet kan dog bestemme, at et  

 selskab eller en forening skal skatteansættes, når der er forløbet et år  

 siden stiftelsen eller påbegyndelsen af den skattepligtige virksomhed.
Det bemærkes, at nystiftede selskaber og foreninger ikke som personer  

 principielt skal benytte kalenderåret som regnskabsår.
Når et selskab een  

 gang har fastsat sit regnskabsår f.eks. til perioden 1. juli-30. juni, kan  

 det således valgte regnskabsår ikke omlægges senere uden tilladelse fra  

 ligningsrådet, jfr. § 10, stk. 3.
I visse tilfælde kan ligningsrådet kræve, at et selskab eller en forening  

 omlægger sit regnskabsår, jfr. § 10, stk. 4. Krav om omlægning af regnskabsår  

 kan fremsættes, når en person, et selskab, en forening m.v. eller en kreds af  

 personer, selskaber, foreninger m.v. udøver en bestemmende indflydelse på det  

 selskab eller den forening, hvis regnskabsår kræves omlagt, og denne  

 indflydelse er forbundet med en væsentlig interesse i selskabets eller  

 foreningens driftsresultat.
Den bestemmende indflydelse kan skyldes  

 aktiebesiddelse, vedtægtsbestemmelse, aftale eller fælles ledelse.  

 Ligningsrådets pålæg skal gå ud på, at regnskabsåret omlægges, således at det  

 bringes i overensstemmelse med det, der benyttes af det bestemmende selskab,  

 de bestemmende personer m.v.
Hvis et selskab eller en forening opnår ligningsrådets tilladelse til at  

 omlægge sit regnskabsår, vil der i forbindelse med omlægningen skulle  

 aflægges regnskab for en periode, der er kortere eller længere end et år.
I  

 så fald foretages skatteansættelsen for "overgangsåret" på grundlag  

 af indkomsten i den benyttede periode, hvad enten denne er kortere eller  

 længere end et år, jfr. § 10, stk. 5.
 Reglerne i § 5, stk. 1 og 3, om den afsluttende skatteansættelse for  

 selskaber og foreninger svarer til de nu praktiserede.
Hvis et selskab opløses eller overgår til skattefri virksomhed, har det  

 hidtil været foreskrevet, at bestyrelsen skulle indsende anmeldelse herom til  

 finansministeriet.
Efter § 5, stk. 2, skal sådan anmeldelse fremtidig  

 indsendes til statens ligningsdirektorat, og pligten til at indsende  

 anmeldelsen påhviler i første række likvidator.
Kun hvis der ikke er valgt  

 eller beskikket en likvidator, skal anmeldelsen indsendes af bestyrelsen.
Det  

 foreskrives udtrykkelig, at der samtidig med anmeldelsen skal indsendes en  

 opgørelse over selskabets eller foreningens indkomst for tiden fra udløbet af  

 det regnskabsår, der er lagt til grund for den sidste ordinære  

 skatteansættelse, og indtil opløsningen eller overgangen til skattefri  

 virksomhed.
Undladelse af at indsende anmeldelse eller opgørelse medfører  

 bødeansvar, men efter de nye regler kun for de personer, der er ansvarlige  

 for undladelsen.
Endvidere kan indsendelsen af såvel anmeldelsen som  

 opgørelsen fremtvinges ved pålæg af daglige bøder, der fastsættes af  

 finansministeren.
Bøderne tilfalder statskassen.
§ 33  indeholder en regel om, hvorledes der skal  

 forholdes, hvis et selskab eller en forening m.v. er opløst og formuen  

 udloddet til aktionærer eller medlemmer, uden at der er afsat tilstrækkelige  

 midler til dækning af den selskabet eller foreningen påhvilende indkomstskat.  

 Efter den hidtidige bestemmelse i statsskattelovens § 38, næstsidste stk.,  

 var medlemmerne i sådanne tilfælde solidarisk ansvarlige for skattebeløbet.  

 Ved den nye bestemmelse begrænses deres ansvar til de beløb, som de har fået  

 udloddet.
Som noget nyt er det endvidere fastsat, at likvidator eller - hvor  

 likvidator ikke er indsat - bestyrelsen er medansvarlig for skattens  

 betaling.
Dog kan ansvar ikke gøres gældende for et større beløb end det, der  

 i alt er udloddet til aktionærer eller medlemmer.
B.
For udenlandske selskaber og foreninger findes reglerne om  

 skattepligtens indtræden og ophør i §§ 6 og 7.
Disse regler er principielt opbygget på ganske samme måde som de  

 tilsvarende regler for de her hjemmehørende selskaber og foreninger.
Reglerne  

 i § 10 om den indkomstperiode, der skal lægges til grund for  

 skatteansættelsen gælder tillige for udenlandske selskaber og foreninger.  

 Også § 33 om hæftelsen for indkomstskatten i tilfælde af opløsning gælder for  

 udenlandske selskaber og foreninger.
III.
Bestemmelser om ligning, selvangivelse og opkrævning.
Hidtil er selskaber og foreninger på samme måde som personer først blevet  

 foreløbigt ansat af de kommunale ligningsmyndigheder, hvorefter den endelige  

 ansættelse er blevet foretaget af skatterådene.
Med selskabsskatteloven er  

 den foreløbige ansættelse bortfaldet, og ansættelserne foretages fremtidig  

 umiddelbart af skatterådene, dog at ansættelserne for staden København  

 foretages af Direktoratet for Københavns skattevæsen.
Skatteansættelsen skal for her i landet hjemmehørende aktieselskaber ske i  

 den skattekreds, i hvilken selskabet efter anmeldelsen til  

 aktieselskabsregisteret (for forsikringsselskaber, forsikringsregisteret) har  

 sit hjemsted den 15. januar.
Efter de hidtil gældende regler har ansættelsen  

 af disse selskaber skullet ske i den kommune, hvor bestyrelsen eller  

 hovedkontoret findes.
For andre her i landet hjemmehørende selskaber og  

 foreninger skal ansættelsen også fremtidig foretages i den skattekreds, i  

 hvilken hovedkontoret er beliggende, eller hvorfra bestyrelsen foregår.
 Udenlandske selskaber og foreninger skal ansættes i den skattekreds, hvor  

 de udøver den skattepligtige virksomhed.
I tvivlstilfælde afgør finansministeren (skattedepartementet) spørgsmålet  

 om, i hvilken skattekreds et selskab eller en forening m.v. skal  

 skatteansættes.
Finansministeren kan endvidere efter forhandling med  

 indenrigsministeren bestemme, at et selskab eller en forening m.v. skal  

 skatteansættes i en anden skattekreds end den, hvori ansættelsen skal  

 foretages efter lovens almindelige regler.
Som allerede nævnt skal kommunerne ikke fremtidig foretage  

 skatteansættelsen for selskaber og foreninger m.v.
Kommunerne skal imidlertid  

 fortsat optage de skattepligtige selskaber, foreninger m.v. på en  

 mandtalsliste, dog ikke på mandtalslisten vedrørende personer og dødsboer,  

 men på en særlig mandtalsliste.
Denne vil senere blive tilsendt kommunerne  

 til udfyldelse fra skatterådet.
Mandtalslisten med fortegnelse over de  

 skattepligtige selskaber, foreninger m.v. indsendes inden den 1. februar til  

 skatterådet.
De på mandtalslisterne opførte selskaber skal af skatterådet  

 optages på en særlig grundliste, der indsendes til statens  

 ligningsdirektorat.
Herom vil nærmere meddelelse fremkomme.
Selvangivelsesblanketter for selskaber, foreninger m.v. udarbejdes som  

 hidtil af skattedepartementet.
Fra og med skatteåret 1962-63 skal  

 selvangivelsesblanketterne for selskaber, foreninger m.v. udsendes af  

 skatterådet.
Selskaber, foreninger m.v. skal som hovedregel indsende selvangivelse  

 senest den 30. april.
Såfremt skatteansættelsen skal ske på grundlag af  

 indkomsten i et regnskabsår, der udløber i det kalenderår, hvori skatteåret  

 begynder, er fristen dog den 31. maj.
Selvangivelsen skal indgives til  

 skatterådet, der kan give henstand med indsendelsen, når særlige  

 omstændigheder taler derfor.
Hvis et selskab eller en forening m.v. ved indsendelsen af selvangivelsen  

 har vedlagt et regnskab, der endnu ikke er godkendt af generalforsamlingen,  

 skal der i henhold til § 29, stk. 1, indsendes en supplerende meddelelse til  

 skatterådet senest 14 dage efter generalforsamlingens afholdelse.
Meddelelsen  

 skal indeholde oplysning om, hvorvidt regnskabet er godkendt af  

 generalforsamlingen og i benægtende fald om de af generalforsamlingen  

 vedtagne ændringer i regnskabet.
I § 28 er der givet nye regler om retsvirkningerne af, at selskaber og  

 foreninger m.v. ikke rettidig indsender behørig selvangivelse.
Med hensyn  

 til, hvornår en selvangivelse kan anses for behørig, henvises til  

 bestemmelserne i kontrollovens §§ 2, stk. 1, og 3, stk. 2, samt  

 statsskattelovens § 22, stk. 4. Efter disse bestemmelser er bl.a. selskaber  

 og foreninger pligtige at selvangive indkomsten, hvad enten den er positiv  

 eller negativ, samt til at indsende driftsregnskab og status sammen med  

 selvangivelsen.
Hvis regnskab ikke indsendes, betragtes selvangivelsen som  

 ugyldig.
 Foreligger der overhovedet ikke gyldig selvangivelse, må indkomsten i  

 henhold til § 28, stk. 1, ansættes til et skønsmæssigt beløb.
I øvrigt kan amtsligningsinspektøren - i København og Frederiksberg dog  

 skattedirektoratet - søge indsendelsen af selvangivelsen fremtvunget ved  

 pålæg af daglige bøder.
Bøderne tilfalder statskassen, og deres størrelse  

 fastsættes af amtsligningsinspektøren eller skattedirektoratet.
Hvor behørig selvangivelse foreligger, men ikke er indkommet i rette tid,  

 skal indkomstskatten i henhold til § 28, stk. 2, opkræves med en forhøjelse.  

 Forhøjelsen andrager 1 pct. af skattebeløbet for hver dag, fristen for  

 rettidig indsendelse af selvangivelsen er overskredet, og den samlede  

 forhøjelse skal mindst andrage 50 kr.
Forhøjelsen kan dog ikke overstige 10  

 pct. af skattebeløbet, og den kan i intet tilfælde andrage mere end 5.000 kr.
 Det er allerede omtalt, at der i visse tilfælde, hvor det med  

 selvangivelsen indsendte regnskab ikke er godkendt af generalforsamlingen,  

 skal indsendes en supplerende anmeldelse, når generalforsamlingen er afholdt.  

 Indsendelse af denne supplerende anmeldelse kan - ligesom indsendelse af  

 selvangivelsen - søges fremtvunget ved pålæg af daglige bøder, der fastsættes  

 af amtsligningsinspektøren, i København og Frederiksberg dog af vedkommende  

 skattedirektorat.
Det kan tænkes, at generalforsamlingen ændrer regnskabet således, at  

 resultatet bliver en forhøjelse af selskabets eller foreningens  

 skattepligtige indkomst.
Dette vil f.eks. være tilfældet, hvis  

 generalforsamlingen nedsætter de foreslåede tantiemebeløb.
Hvis den  

 supplerende anmeldelse ikke er indkommet rettidig, skal der i disse tilfælde  

 opkræves et tillæg til den forhøjelse af indkomstskatten, der bliver en følge  

 af generalforsamlingens beslutning.
Tillægget beregnes efter samme regler som  

 tillæg for for sent indsendt selvangivelse.
Det vil sige, at  

 skatteforhøjelsen opkræves med et tillæg på 1 pct. for hver dag, fristen for  

 indsendelse af den supplerende anmeldelse er overskredet, dog højst med 10  

 pct.
Tillægget skal dog mindst udgøre 50 kr. og kan ikke overstige 5.000 kr.
 De hidtidige skatter til staten og kommunen af selskaber og foreninger  

 afløses efter loven af een statsskat, hvoraf kommunen får en andel, jfr. §  

 23.
 Til brug for skattens beregning påhviler det skatterådet senest den 15.  

 september at indsende underretning til vedkommende amtstue om de foretagne  

 ansættelser m.v.
 Skatten beregnes af amtstuen, der derefter udsender skattebilletter til de  

 skattepligtige og opkræver skattens beløb.
 I København foretages såvel skatteberegningen som -opkrævningen af  

 Direktoratet for Københavns skattevæsen.
 Der vil senere blive fastsat nærmere regler om udfærdigelsen af  

 fortegnelser over ansættelserne m.v., om skatteberegningen og  

 regnskabsaflæggelsen samt om afregningen med kommunerne.
Skatten forfalder til betaling på een gang den 1. november i det  

 pågældende skatteår.
Sidste rettidige indbetalingsdag er den 20. november.  

 Ved senere indbetaling svares renter 0,5 pct. pr. påbegyndt måned fra  

 forfaldsdagen at regne.
Beløb, der ikke er indbetalt senest den 3. januar,  

 skal af amtstuen søges inddrevet ved udpantning, jfr. § 30.
IV.
Beskatningen af de forskellige arter af selskaber og foreninger.
 1. Her i landet indregistrerede aktieselskaber.
 Hvad der i det følgende anføres om aktieselskaber gælder også for de i §  

 1, stk. 1, nr. 2, omhandlede selskaber, der er organiseret på lignende måde  

 som aktieselskaber.
a.
Den skattepligtige indkomst.
 Den skattepligtige indkomst for aktieselskaber skal principielt opgøres  

 efter samme regler som for fuldt skattepligtige personer, jfr. § 8, stk. 1.  

 De hidtil gældende særregler om opgørelsen af forsikringsselskabers  

 skattepligtige indkomst er opretholdt ved bestemmelsen i § 13, stk. 2.
Aktieselskaber skal dog ikke svare særlig indkomstskat.
De indkomster, der  

 omfattes af lov om særlig indkomstskat m.v., skal opgøres på sædvanlig måde,  

 men det herved fremkomne beløb skal fuldt ud medregnes i aktieselskabets  

 skattepligtige almindelige indkomst for det indkomstår, hvori indkomsten er  

 konstateret.
Aktieselskaber har hverken ret til det i § 9, stk. 1, i lov om  

 særlig indkomstskat m.v. omhandlede beregningsfradrag på 1.000 kr. eller til  

 at forlange den særlige indkomst fordelt til beskatning over tre år, jfr.  

 samme lovs § 12. Har et selskab efter de hidtil gældende regler begæret en  

 særlig indkomst fordelt, må det medregne den eller de resterende rater til  

 den skattepligtige indkomst i overensstemmelse med de tidligere regler.
Skat, der er beregnet efter selskabsskattelovens regler, kan for  

 halvdelens vedkommende fradrages ved opgørelsen af den skattepligtige  

 indkomst, jfr. § 11. Fradragsretten gælder kun for erlagte, forfaldne  

 indkomstskatter.
Selskaber har således ikke samme adgang som personer til at  

 fradrage pålignede skatter, der er indbetalt før forfaldstid.
For  

 selskabsskatter, der er beregnet efter de forud for skatteåret 1962-63  

 gældende regler, afhænger fradragsretten af disse regler, jfr. § 35, stk. 6,  

 d.v.s. at den ordinære statsskat, 20 pct.s forhøjelsen heraf samt  

 kommuneskatten kan fradrages fuldt ud, hvorimod der ikke er fradragsret for  

 udbytte- og restraten med forhøjelser og 25 pct.s forhøjelsen af den ordinære  

 statsskat.
 I lovens § 13, stk. 1, fastslås - i overensstemmelse med gældende praksis  

 - at overkurs, som et selskab opnår ved udstedelse af aktier eller udvidelse  

 af sin aktiekapital, ikke skal medregnes ved opgørelsen af den skattepligtige  

 indkomst, og at det samme gælder udbytte af egne aktier.
Hvis et dansk aktieselskab kontrolleres af en udenlandsk virksomhed, kan  

 der blive tale om at ansætte indkomsten skønsmæssigt i henhold til § 12, stk.  

 1. Det er en forudsætning herfor, at selskabet i sine handelsmæssige eller  

 økonomiske forbindelser med den udenlandske virksomhed er underkastet andre  

 vilkår end dem, der ville gælde for et uafhængigt foretagende.
Indkomsten  

 skal i så fald ansættes til det beløb, som den må antages at ville have  

 andraget, hvis selskabet var et uafhængigt foretagende, der under frie vilkår  

 afsluttede forretninger med den udenlandske virksomhed.
b.
Skatteberegningen.
 Skatten udgør ifølge bestemmelserne i § 17 44 pct. af det beløb, hvormed  

 den skattepligtige indkomst overstiger det såkaldte indkomstfradrag.
Indkomstfradraget andrager halvdelen af den skattepligtige indkomst, men  

 kan dog ikke overstige 2,5 pct. p.a. af selskabets aktiekapital. § 17, stk.  

 2, indeholder nærmere regler om, hvad der kan tages i betragtning som  

 aktiekapital ved beregningen af indkomstfradraget.
Udgangspunktet er den  

 nominelle aktiekapital.
Heri fradrages det beløb, hvormed aktiekapitalen er  

 udvidet ved udstedelse af friaktier efter den 31. december 1961. Endvidere  

 fradrages den del af aktiekapitalen, der er dækket ved uindfriede  

 aktionærforskrivninger, og endelig fradrages en eventuel beholdning af egne  

 aktier.
Der gælder en undtagelse fra reglen om, at friaktier, der er udstedt den  

 1. januar 1962 eller senere, ikke skal tages i betragtning som aktiekapital.  

 Hvis et selskab nedskriver sin aktiekapital for at skaffe en underskudssaldo  

 ud af verden, og samtidig i vedtægterne optager en bestemmelse om, at  

 aktiekapitalen skal genopskrives til det oprindelige beløb, skal det beløb,  

 hvormed aktiekapitalen opskrives, ikke fradrages ved opgørelsen af den  

 aktiekapital, hvoraf indkomstfradraget skal beregnes.
Dette gælder, hvad  

 enten nedskrivningen er foretaget før den 1. januar 1962 eller senere.
Indkomstfradraget kan som nævnt ikke overstige 2,5 pct. p.a. af  

 aktiekapitalen.
Hvis der derfor i indkomstårets løb er sket ændringer i  

 størrelsen af den indbetalte aktiekapital, eller hvis indkomståret er kortere  

 eller længere end en normal periode på 12 måneder, må der tages hensyn  

 hertil.
Dette sker - så længe de nedenfor omtalte overgangsregler kommer til  

 anvendelse - lettest ved at udregne den gennemsnitlige aktiekapital, d.v.s.  

 den aktiekapital, der under de givne forhold svarer til et helt års  

 aktiekapital.
Ved denne beregning sættes et år til 365 dage (skudår til 366  

 dage), og der regnes med det nøjagtige antal dage, aktiekapitalen har været  

 til stede i selskabet.
Nytegnet aktiekapital anses for at have været til  

 stede fra indbetalingsdagen.
 Nogle eksempler vil belyse, hvorledes gennemsnitlig aktiekapital udregnes:
 Eksempel 1.
 Eksempel 2.
 Eksempel 3.
 Eksempel 4.
Hvis det i eksempel 3 nævnte selskab udvider sin aktiekapital i  

 indkomståret 1. januar 1962-31. oktober 1962 fra 100.000 kr. til 200.000 kr.  

 med indbetaling af de 100.000 kr. den 1. juli 1962, har kapitaludvidelsen  

 været til stede i tiden fra 1. juli 1962-31. oktober 1962 eller i 123 dage,  

 svarende til en aktiekapital i et helt af aktiekapitalen, der har været til stede i hele indkomståret, jfr.  

 eksempel 3, bliver den gennemsnitlige aktiekapital i alt på 83.288 + 33.699 =  

 116.987 kr., og indkomstfradraget udgør 2.925 kr.
Som allerede nævnt udgør skatten 44 pct. af det beløb, hvormed den  

 skattepligtige indkomst overstiger indkomstfradraget.
Forinden skatten  

 beregnes, afrundes dette beløb nedefter til nærmeste med 100 delelige  

 kronebeløb, jfr. § 22.
 Der er i § 35 fastsat overgangsregler for skatteberegningen for  

 skatteårene 1962-63 - 1964-65. Efter disse regler beskattes den del af  

 indkomsten, der ikke overstiger 5 pct. af aktiekapitalen med 12 pct. i  

 skatteåret 1962-63, og med henholdsvis 15 pct. og 18 pct. i de 2  

 efterfølgende skatteår, medens indkomsten ud over de 5 pct. af aktiekapitalen  

 beskattes med 48 pct. i alle 3 skatteår.
 Når overgangsreglerne anvendes, gives der ikke noget indkomstfradrag.
Den del af den skattepligtige indkomst, der ikke overstiger 5 pct. af  

 aktiekapitalen, opgøres på grundlag af samme aktiekapital, som anvendes ved  

 beregningen af indkomstfradraget.
Det oven for anførte om reduktion af den  

 nominelle aktiekapital og om udregning af en gennemsnitlig aktiekapital  

 kommer derfor også til anvendelse ved den her omtalte opgørelse.
 Overgangsreglerne skal anvendes ved skatteberegningen, når de medfører et  

 mindre skattetilsvar end de almindelige regler i § 17, og dette vil være  

 tilfældet, når den skattepligtige indkomst er lav i forhold til  

 aktiekapitalen, således som denne opgøres efter det ovenfor anførte.
 Hvis indkomsten i procent af aktiekapitalen er lavere end de nedenfor  

 angivne grænser, kommer overgangsreglerne til anvendelse.
Det vil kunne forekomme, navnlig for aktieselskaber, der benytter et fra  

 kalenderåret afvigende regnskabsår, at de skal svare skat efter de nye regler  

 på grundlag af et indkomstår, der også har dannet grundlag for opgørelsen af  

 udbytte m.v., hvoraf udbytteraten for skatteåret 1961-62 er svaret.
Dette  

 forhold får dog ingen indflydelse på de pågældende selskabers  

 indkomstopgørelse efter de nye regler eller på skatteberegningen, jfr. § 36.
 I medfør af bestemmelserne i lovens § 17, stk. 3, har aktieselskaber ret  

 til efter derom indgivet anmodning at opnå lempelse i indkomstskatten, når en  

 del af indkomsten hidrører fra virksomhed i udlandet.
 Anmodningen indsendes til vedkommende ligningsmyndighed samtidig med  

 selvangivelsesblanketten, eventuelt ved påtegning på denne.
 Bestemmelserne i § 17, stk. 3, afløser den hidtil gældende bestemmelse i  

 statsskattelovens § 8 om lempelse for virksomhed i udlandet.
Medens det efter bestemmelsen i statsskattelovens § 8 var tilstrækkeligt  

 til opnåelse af lempelse, at en del af selskabets bruttoindkomst hidrørte fra  

 virksomhed i udlandet, er det fremtidig en betingelse for lempelse, at  

 selskabet godtgør, at en del af dets skattepligtige indkomst hidrører fra  

 sådan virksomhed.
Ved opgørelsen af den del af den skattepligtige indkomst,  

 der hidrører fra virksomhed i udlandet, regnes alene med den ved nævnte  

 virksomhed indtjente nettoindtægt efter fradrag af i udlandet erlagte  

 skatter.
Hvor det er forbundet med betydelige praktiske vanskeligheder at  

 opgøre, hvor stor en del af den skattepligtige indkomst der hidrører fra  

 virksomhed i udlandet, kan ligningsrådet dog tillade, at nedsættelsen  

 beregnes på et andet grundlag.
 Nedsættelsen i indkomstskatten udgør halvdelen af det skattebeløb, der  

 forholdsmæssigt falder på nettoindtægten ved virksomhed i udlandet.
 Lempelse gives uden hensyn til, om indtægten ved virksomhed i udlandet er  

 beskattet der.
 Til illustration af fremgangsmåden ved beregningen af nedsættelsen skal  

 anføres følgende eksempel (der regnes med, at selskabet har en indbetalt  

 aktiekapital på 400.000 kr.).
Som ovenfor nævnt forudsætter reglen om lempelse i indkomstskatten, når en  

 del af indkomsten hidrører fra virksomhed i udlandet ikke, at der er betalt  

 skat i udlandet.
Er dette imidlertid tilfældet, således at selskabet er udsat  

 for dobbeltbeskatning, vil der ud over denne lempelse efter derom fremsat  

 anmodning kunne tilstås lempelse i anledning af den stedfundne  

 dobbeltbeskatning.
 Dette kan ske ved, at der gives fradrag (credit) for den skat, der er  

 betalt i et andet land og opkrævet af indkomst fra kilder i dette land, i den  

 indkomstskat, der skal svares af den udenlandske indkomst i Danmark, jfr.  

 herved reglerne i ligningslovens § 33 og de dobbeltbeskatningsoverenskomster,  

 der hviler på samme princip, f.eks. overenskomsterne med U.S.A. og Canada af  

 henholdsvis 6. maj 1948 og 30. september 1955. Fradragsbeløbet kan dog efter  

 de nævnte regler ikke overstige den del af den samlede danske skat, der efter  

 forholdet mellem den i det andet land beskattede del af indkomsten og hele  

 den i Danmark beskattede indkomst falder på førstnævnte del af indkomsten.
 En anden form for lempelse til undgåelse af dobbeltbeskatning findes i de  

 af vore overenskomster, der hviler på det såkaldte exemptionsprincip, hvor  

 dobbeltbeskatning undgås ved, at der ikke beregnes dansk skat af den  

 udenlandske indtægt, se f.eks. overenskomsterne med Norge og Sverige af  

 henholdsvis 22. februar 1957 og 21. juli 1958.
I de tilfælde, hvor der er erlagt skat i udlandet, beregnes først  

 lempelsen efter § 17, stk. 3, for virksomhed i udlandet på sædvanlig måde,  

 jfr. foran.
Det beløb, der herefter er tilbage (i eksemplet 46.200 kr.),  

 hviler for så vidt på hele selskabets indkomst både udenlandsk og  

 indenlandsk.
Man udfinder derfor uanset om credit- eller exemptionsprincippet  

 skal anvendes i det pågældende tilfælde lettest det beløb, der vil være at  

 føre til afgang ved hjælp af følgende brøk Skal der gives lempelse efter creditreglen, sammenlignes det udfundne  

 beløb 23.100 kr. med den i udlandet betalte skat, i eksemplet 30.000 kr. og  

 det mindste af beløbene føres til afgang.
Er der tale om anvendelse af en  

 overenskomst, der hviler på exemptionsprincippet, føres de 23.100 kr. til  

 afgang uden hensyn til størrelsen af den udenlandske skat.
Det skattebeløb,  

 selskabet skal udrede, udgør herefter 61.600 kr. - (15.400 + 23.100) kr. =  

 23.100 kr.
Når der i et selskabs skattepligtige indkomst indgår udbytte fra et andet  

 selskab, kan derunder visse betingelser indrømmes datterselskabslempelse,  

 jfr. § 17, stk. 4. Lempelsen indrømmes i den skat, der er pålignet efter de  

 foran omtalte regler, d.v.s. efter at der er indrømmet eventuel lempelse for  

 virksomhed i udlandet eller credit.
Det udbyttemodtagende selskab  

 (moderselskabet) skal eje mindst 25 pct. af aktiekapitalen i det selskab, der  

 har udbetalt udbyttet (datterselskabet), og denne andel i kapitalen skal  

 moderselskabet have ejet i hele det indkomstår, hvori udbyttet er modtaget.  

 Datterselskabslempelse kan også indrømmes for udbytte fra udenlandske  

 datterselskaber.
Lempelsen i moderselskabets skat, der opgøres efter samme principper som  

 hidtil, indrømmes i skatten af indkomsten for det indkomstår, hvori udbyttet  

 fra datterselskabet er modtaget.
Først beregnes, hvor stor en del af denne  

 skat, der skal henføres til det modtagne udbytte.
Dernæst beregner man, hvor  

 stor en del af datterselskabets skat der skal henføres til udbyttet til  

 moderselskabet.
Der tages kun hensyn til skatten af datterselskabets indkomst  

 i det indkomstår, for hvilket udbyttet er deklareret, og det er i denne  

 forbindelse uden betydning, om udbyttet hidrører fra beløb, som  

 datterselskabet har indtjent og er blevet beskattet af i tidligere  

 regnskabsår.
Det laveste af de således beregnede skattebeløb udgør lempelsen  

 i moderselskabets skat.
Lempelsen fordeles med halvdelen på den  

 fradragsberettigede og halvdelen på den ikke-fradragsberettigede del af  

 skatten.
 Har moderselskabet modtaget udbytte fra flere datterselskaber, skal  

 lempelsen beregnes for hvert datterselskab for sig.
 Den del af moderselskabets skat, der skal henføres til udbyttet fra  

 datterselskabet, svarer til forholdet mellem det modtagne udbyttebeløb og  

 moderselskabets skattepligtige indkomst.
 Fremgangsmåden ved beregningen kan belyses ved følgende eksempel.
Et aktieselskab har skattepligtig indkomst på 100.000 kr.
Da  

 aktiekapitalen er 800.000 kr., bliver skatten (100.000 kr. 20.000 kr.) X 0,44  

 = 35.200 kr.
I den skattepligtige indkomst indgår udbytte fra et  

 datterselskab med 10.00 kr.
Det skattebeløb, der skal henføres til udbyttet  

 fra datterselskabet, udfindes ved følgende beregning:
100.000 (den skattepligtige indkomst) Viser det sig, at det modtagne udbyttebeløb overstiger moderselskabets  

 skattepligtige indkomst, skal hele moderselskabets skat henføres til det  

 modtagne udbytte.
Hvis moderselskabet har modtaget udbytte fra flere datterselskaber, og  

 hvis de samlede udbyttebeløb overstiger moderselskabets skattepligtige  

 indkomst, fordeles moderselskabets skat på udbyttebeløbene fra de enkelte  

 datterselskaber.
Fordelingen sker i forhold til udbyttebeløbenes størrelse.  

 Har et moderselskab med en skattepligtig indkomst på 100.000 kr. f.eks.  

 modtaget et udbytte fra datterselskab A på 30.000 kr. og et fra datterselskab  

 B på 90.000 kr., skal 0,25 eller 25 pct. af moderselskabets skat henføres til  

 udbyttet fra A og resten, eller 75 pct. af skatten, til udbyttet fra B.
Den del af datterselskabets skat, der skal henføres til udbyttet til  

 moderselskabet, svarer til forholdet mellem dette udbytte og datterselskabets  

 skattepligtige indkomst.
Fremgangsmåden ved denne beregning kan belyses ved  

 følgende eksempel.
Et aktieselskab har en skattepligtig indkomst på 120.000 kr.
Da  

 aktiekapitalen er på 800.000 kr. bliver skatten (120.000 kr. - 20.000 kr.) X  

 0,44 = 44.000 kr.
Af udbyttet på i alt 30.000 kr., er 10.000 kr. udloddet til  

 et moderselskab.
Det skattebeløb, der skal henføres til udbyttet til  

 moderselskabet, udfindes ved følgende beregning:
Hvis et datterselskab for et indkomstår har deklareret et udbytte - heri  

 medregnet eventuelt udbytte til andre aktionærer end moderselskabet - der  

 overstiger den skattepligtige indkomst for det pågældende indkomstår, skal  

 hele datterselskabets skat henføres til udbyttet.
Har datterselskabet andre  

 aktionærer end moderselskabet, må skatten fordeles mellem udbyttet til  

 moderselskabet og udbyttet til de øvrige aktionærer.
Fordelingen sker i  

 forhold til udbyttebeløbenes størrelse.
 Hvis datterselskabets skat er pålignet efter de for skatteåret 1961-62  

 eller tidligere skatteår gældende regler, skal der ved opgørelsen af den  

 skat, der skal henføres til udbyttet til moderselskabet, også tages hensyn  

 til kommuneskatten.
Andragender om datterselskabslempelse indsendes til direktoratet for  

 Københavns skattevæsen, hvis moderselskabet er hjemmehørende i Københavns  

 kommune.
Hvis moderselskabet har hjemsted udenfor Københavns kommune,  

 indsendes andragendet til statens ligningsdirektorat.
Andragendet skal  

 indeholde oplysning om datterselskabets navn og hjemsted og om størrelsen af  

 moderselskabets aktiebesiddelse i datterselskabet i hele det regnskabsår,  

 hvori udbyttet fra datterselskabet er modtaget.
Endvidere oplyses størrelsen  

 af det udbyttebeløb, der begæres datterselskabslempelse for, samt for hvilket  

 regnskabsår, datterselskabet har deklareret det til moderselskabet udbetalte  

 udbytte.
Efter bestemmelsen i § 17, stk. 5, kan finansministeren i visse tilfælde  

 indrømme et moderselskab en datterselskabslempelse, der går ud over, hvad der  

 følger af reglerne i § 17, stk. 4. Det er en betingelse herfor, at  

 moderselskabets eneste faktiske virksomhed er at eje og administrere aktierne  

 i datterselskabet, og moderselskabet skal i hele det pågældende indkomstår  

 have ejet mindst 25 pct. af aktiekapitalen i datterselskabet.
I øvrigt skal  

 særlige omstændigheder tale for at indrømme denne videregående lempelse, og  

 det fremgår af folketingsudvalgets tillægsbetænkning af 3. juni 1960 over  

 forslaget til selskabsskatteloven, at man herved har tænkt på  

 holdingselskaber, der er oprettet med det formål at sikre dansk indflydelse  

 på ledelsen af datterselskaber, der er hjemmehørende her i landet.
c.
Sambeskatning.
Efter hidtidig praksis har to eller flere aktieselskaber, der er led i en  

 koncern, kunnet få tilladelse til sambeskatning under visse betingelser.
Som  

 hovedregel har man således bl.a. krævet, at et selskab - moderselskabet -  

 skulle eje hele aktiekapitalen i det eller de selskaber - datterselskaberne -  

 som ønskedes sambeskattet med moderselskabet.
Selskabsskatteloven indeholder  

 bestemmelser, der åbner mulighed for, at sambeskatning også i fremtiden kan  

 finde sted.
Har sambeskatningen fundet sted efter hidtidig praksis, således at  

 selskaberne har været sambeskattet for skatteåret 1961-62, bestemmes det i  

 lovens § 37, stk. 1, at selskaberne skal beskattes hver for sig fra og med  

 skatteåret 1962-63, medmindre de fremsætter begæring om at fortsætte  

 sambeskatningen.
Begæringen må indsendes til vedkommende ligningsmyndighed  

 senest samtidig med indgivelsen af selvangivelsen for skatteåret 1962-63, og  

 sambeskatningen kan derefter fortsætte som hidtil.
Når sambeskatning ønskes påbegyndt med virkning for skatteåret 1962-63  

 eller et senere skatteår, bestemmes det i lovens § 31, at tilladelsen hertil  

 gives af ligningsrådet, der fastsætter de nærmere vilkår, som skal gælde for  

 sambeskatningen, og den fremgangsmåde, der skal følges ved sambeskatningens  

 ophør.
Lovbestemmelsen opstiller dog som betingelse for, at tilladelsen kan  

 gives, at de sambeskattede selskaber har samme regnskabsår, og at  

 moderselskabet skal eje hele aktiekapitalen i datterselskabet eller  

 datterselskaberne.
Ejer moderselskabet ikke hele aktiekapitalen i  

 datterselskaberne, er sidstnævnte betingelse dog opfyldt, hvis den del af  

 datterselskabernes aktiekapital, som moderselskabet ikke ejer, ejes af andre  

 af de selskaber, der skal sambeskattes.
Hører et eller flere af  

 datterselskaberne hjemme i udlandet, og er det pågældende lands lovgivning  

 til hinder for, at det danske moderselskab ejer samtlige aktier i  

 datterselskaberne, er det dog tilstrækkeligt, at moderselskabet ejer det  

 største antal aktier, som vedkommende lands lovgivning tillader.  

 Betingelserne for sambeskatning efter de ny regler vil i øvrigt blive omtalt  

 i meddelelser fra Statens Ligningsdirektorat og Ligningsrådet, januar 1962.
Ophører tidligere sambeskattede selskaber med sambeskatningen fra og med  

 skatteåret 1962-63, giver lovens § 37, stk. 2, regler for, i hvilket omfang  

 bestemmelsen i ligningslovens § 15 om overførsel af tidligere skatteårs  

 underskud til senere skatteår kan anvendes af de fremtidigt særbeskattede  

 selskaber.
Det bestemmes, at et underskud i et eller flere af de  

 sambeskattede selskaber for skatteårene 1960-61 og 1961-62 ikke kan fradrages  

 i et senere år af de særbeskattede selskaber, i det omfang underskuddet  

 allerede er modregnet i overskud fra andre af de sambeskattede selskaber for  

 de nævnte skatteår.
Har således et datterselskab for skatteåret 1961-62 haft  

 underskud, medens moderselskabet har haft overskud, der overstiger  

 datterselskabets underskud, kan hverken datterselskabet eller moderselskabet  

 ved den senere særbeskatning fradrage noget beløb for tidligere års  

 underskud.
Har datterselskabets underskud oversteget moderselskabets  

 overskud, kan kun den overskydende del af underskuddet fradrages af  

 datterselskabet - men ikke af moderselskabet - ved den senere særbeskatning.  

 Har sambeskatningen fundet sted mellem flere selskaber, hvoraf nogle har haft  

 underskud, der sammenlagt overstiger de andres sammenlagte overskud, må  

 fradraget for det overskydende underskud fordeles forholdsmæssigt på de  

 underskudsgivende selskaber.
 Samme regler gælder også, hvor underskuddet er fremkommet ved opgørelsen  

 af indkomsten for skatteåret 1960-61. Her gælder yderligere den begrænsning,  

 at underskudsfradraget ved særbeskatningen for skatteåret 1962-63 ikke kan  

 foretages i det omfang, underskuddet er bragt til fradrag i de sambeskattede  

 selskabers indkomst for skatteåret 1961-62.
d.
Bevillingsmæssig skattelempelse for visse aktieselskaber.
 Når den altovervejende del af et selskabs aktiekapital ejes af en forening  

 m.v. med almenvelgørende eller på anden måde almennyttigt formål, kan  

 selskabet under visse betingelser opnå skattelempelse i medfør af  

 bestemmelsen i § 3, stk. 5. Endvidere vil et sådant selskab for skatteårene  

 1962-63 - 1965-66 inkl. have mulighed for efter ansøgning at blive beskattet  

 efter overgangsreglerne for foreninger m.v. i § 35, stk. 4. Hjemmelen hertil  

 indeholdes i § 35, stk. 5.
 2. Kooperative virksomheder.
 Ved kooperative virksomheder forstås her de i selskabsskattelovens § 1,  

 stk. 1, nr. 3 og 4, omhandlede brugsforeninger (herunder indkøbsforeninger)  

 og produktions- og salgsforeninger.
Reglerne om indkomstopgørelsen for disse foreninger er praktisk taget de  

 samme som hidtil, jfr. §§ 14-16. Indkomsten - bortset fra produktions- og  

 salgsforeningers indkomst ved detailsalg opgøres således som en procentdel af  

 formuen.
Hvis ansættelsen skal foretages på grundlag af en indkomstperiode,  

 der er kortere eller længere end et år, nedsættes eller forhøjes  

 indkomstprocenterne tilsvarende, jfr. § 14, stk. 5, og § 15, stk. 6.  

 Kooperative virksomheder skal fortsat ikke svare skat af særlig indkomst,  

 jfr. § 13, sidste punktum, i lov om særlig indkomstskat m.v.
Den eneste ændring af reglerne om indkomstopgørelsen vedrører fradraget  

 for erlagte forfaldne skatter.
Skat, der er pålignet efter de ny regler for  

 skatteåret 1962-63 og følgende skatteår, kan for halvdelens vedkommende  

 fradrages ved indkomstopgørelsen.
Derimod er fradragsretten for skat, der er  

 pålignet for skatteårene forud for skatteåret 1962-63, fortsat begrænset til  

 kommuneskatten.
Også reglerne om skatteberegningen er praktisk taget uændret.
Den eneste  

 reelle ændring er, at der fremtidig kun skal beregnes een skat på 44 pct. for  

 egentlige brugsforeninger og på 18 pct. for indkøbsforeninger og produktions-  

 og salgsforeninger.
For skatteåret 1962-63 andrager skatteprocenten for de  

 egentlige brugsforeninger dog kun 38, jfr. § 35, stk. 3. Den skattepligtige  

 indkomst med fradrag eller tillæg efter bestemmelsen i § 18, stk. 2 og 3,  

 eller § 19, stk. 2 og 3, afrundes, forinden skatten beregnes, nedefter til  

 nærmeste med 100 delelige kronebeløb.
 3. Andre skattepligtige selskaber og foreninger.
For de i § 1, stk. 1, nr. 5, nævnte gensidige forsikringsforeninger, for  

 de i § 1, stk. 1, nr. 6, nævnte foreninger m.v. samt for de i § 2 nævnte  

 udenlandske selskaber og foreninger opgøres den skattepligtige indkomst efter  

 samme regler som hidtil.
Dog skal disse selskaber og foreninger ligesom  

 aktieselskaber ikke svare særlig indkomstskat, men i stedet medregne den  

 særlige indkomst til den skattepligtige almindelige indkomst.
Skat, der er  

 pålignet efter de fra og med skatteåret 1962-63 gældende regler, kan for  

 halvdelens vedkommende bringes til fradrag ved indkomstopgørelsen.
Der er  

 ikke sket nogen ændring i fradragsretten for skat, der er pålignet efter de  

 for skatteåret 1961-62 og tidligere skatteår gældende regler.
For så vidt angår de i § 1, stk. 1, nr. 6, nævnte foreninger m.v. og de i  

 § 2 nævnte udenlandske selskaber og foreninger henledes opmærksomheden  

 endvidere på, at skattepligtens omfang som foran nævnt er udvidet noget.
De i  

 § 1, stk. 1, nr. 6, omhandlede foreninger m.v. skal således ved  

 indkomstopgørelsen medregne overskudsandele fra en erhvervsvirksomhed, som  

 foreningen m.v. ikke selv ejer.
En lignende udvidelse af skattepligten er  

 sket for så vidt angår udenlandske selskaber og foreninger.
Som  

 overskudsandel betragtes alene beløb, der fastsættes som en andel af  

 erhvervsvirksomhedens nettooverskud.
Aktieudbytte og ydelser, der fastsættes  

 på grundlag af bruttoomsætningen eller den samlede udbetalte arbejdsløn,  

 omfattes således ikke af skattepligten.
Hjælpe- og understøttelsesfonds, der  

 er oprettet til fordel for de i en virksomhed ansatte, er ikke  

 indkomstskattepligtige af modtagne overskudsandele.
Som hidtil skal såvel de i § 1, stk. 1, nr. 6, omhandlede foreninger m.v.  

 som udenlandske selskaber og foreninger ved indkomstopgørelsen kun medregne  

 indtægter og udgifter vedrørende den skattepligtige virksomhed.
De i § 1,  

 stk. 1, nr. 6, omhandlede foreninger skal ikke beskattes af overskud, som  

 indvindes ved leverancer til medlemmerne.
 Bestemmelsen i § 1, stk. 4, om opgørelsen af den skattepligtige indkomst  

 for visse dyrskuer m.v. er overført uændret fra § 21, stk. 3, i lov nr. 76 af  

 25. marts 1961 om udskrivning af indkomst- og formueskatten til staten for  

 skatteåret 1961-62.
 Hvis en filial af et udenlandsk selskab står i forretningsforbindelse med  

 den udenlandske hovedvirksomhed, vil der kunne blive tale om at ansætte  

 filialens skattepligtige indkomst skønsmæssigt efter reglerne i § 12, stk. 2,  

 jfr. stk. 1, såfremt samhandlen eller den økonomiske forbindelse i øvrigt med  

 den udenlandske hovedvirksomhed ikke foregår på almindelige  

 forretningsmæssige betingelser.
§ 12,  stk. 3, indeholder en særregel om opgørelsen af  

 den skattepligtige indkomst for herværende filialer af udenlandske  

 forsikringsselskaber.
Efter denne regel skal man opgøre den samlede indkomst  

 for det udenlandske forsikringsselskab.
Af denne indkomst henføres herefter  

 til filialen så stor en andel, som svarer til filialens andel i det  

 udenlandske forsikringsselskabs samlede bruttopræmieindtægt.
Finansministeren  

 kan efter indstilling fra ligningsrådet tillade, at filialens indkomst  

 opgøres efter en anden metode.
 I overensstemmelse med, hvad der hidtil har været gældende, fastslås det i  

 § 2, stk. 2, at de herværende befuldmægtigede for udenlandske selskaber m.v.  

 er medansvarlige for betalingen af den skat, der her i landet pålignes disse  

 skattepligtige.
Foreninger m.v., der er skattepligtige i medfør af bestemmelsen i § 1,  

 stk. 1, nr. 6, kan i medfør af bestemmelserne i § 3, stk. 2 og 3, under visse  

 betingelser opnå skattelempelse for beløb, der anvendes eller reserveres til  

 senere anvendelse til almenvelgørende eller på anden måde almennyttige  

 formål.
Endvidere er der ved bestemmelsen i § 3, stk. 4, tillagt  

 finansministeren en almindelig adgang til, når særlige omstændigheder taler  

 derfor, at eftergive skat, der er pålignet de i § 1, stk. 1, nr. 6,  

 omhandlede foreninger.
 For de i § 1, stk. 1, nr. 5, omhandlede gensidige forsikringsforeninger,  

 de i § 1, stk. 1, nr. 6, omhandlede foreninger m.v. og de i § 2 omhandlede  

 selskaber og foreninger andrager skatten 41 pct. af den skattepligtige  

 indkomst, jfr. §§ 20 og 21. Der gælder dog særlige overgangsregler for de i §  

 1, stk. 1, nr. 5, omhandlede gensidige forsikringsforeninger og de i § 1,  

 stk. 1, nr. 6, omhandlede foreninger m.v., jfr. § 35, stk. 4. Herefter  

 beregnes skatten for skatteårene 1962-63 - 1965-66 med følgende procenter:
 Også for de foran omtalte gensidige forsikringsforeninger, foreninger m.v.  

 og udenlandske selskaber og foreninger afrundes den skattepligtige indkomst,  

 forinden skatten beregnes,nedefter til nærmeste med 100 delelige kronebeløb.
------ § 32  indeholder en bestemmelse, hvorefter der kan  

 pålægges et selskab eller en forening m.v. et selvstændigt bødeansvar.  

 Betingelsen herfor er, at der til brug ved skatteansættelsen eller  

 skatteberegningen er afgivet urigtige, ufuldstændige eller vildledende  

 oplysninger, og at forholdet er strafbart efter lovgivningen om skattesvig,  

 jfr. § 13 og § 14, stk. 2, i lovbekendtgørelse nr. 278 af 25. august 1958 om  

 selvangivelsen af indkomst og formue m.v.
Bødens størrelse fastsættes af  

 finansministeren.
Såvel ministeren som selskabet eller foreningen m.v. kan  

 dog henskyde bødespørgsmålet til afgørelse ved domstolene.
 Sager, hvori der kan blive spørgsmål om at gøre bødeansvar gældende mod et  

 selskab eller en forening m.v., må forelægges statens ligningsdirektorat.
V.
Kommanditselskaber og partrederier m.fl.
 Lovens § 38 indeholder overgangsregler for beskatningen af deltagere i  

 kommanditselskaber, partrederier og andre selskaber, hvor nogle, men ikke  

 alle deltagere hæfter personligt for selskabets forpligtelser.
Sådanne selskaber har hidtil været beskattet som aktieselskaber i henhold  

 til bestemmelsen i statsskattelovens § 2, nr. 5a.
Deltagerne i disse  

 selskaber har - foruden af eventuelt arbejdsvederlag fra selskabet - været  

 indkomstskattepligtige af, hvad der blev udbetalt dem som andel af selskabets  

 overskud i det løbende eller tidligere indkomstår, og hvad enten dette  

 overskud har været indkomstskattepligtigt for selskabet eller ej.
Herudover  

 har deltagerne været indkomstskattepligtige af overskudsbeløb, som ikke kom  

 til udbetaling, men blev krediteret kontiene for de enkelte deltageres  

 indskud i selskabet.
Derimod var de enkelte deltagere ikke  

 indkomstskattepligtige af overskudsbeløb, der forblev indestående i selskabet  

 i form af henlæggelser, overførsler el.lign.
Ved senere udlodning af sådanne  

 beløb, f.eks. ved selskabets opløsning, blev deltagerne beskattet af de  

 udbetalte beløb.
 Disse regler finder sidste gang anvendelse for skatteåret 1961-62. I denne  

 forbindelse bemærkes, at såfremt et selskab endeligt opløses inden den 1.  

 april 1962, skal den afsluttende skatteansættelse af selskabet foretages  

 efter de for skatteåret 1961-62 gældende regler, jfr. § 38, stk. 5. Af samme  

 bestemmelse fremgår, at eventuelt likvidationsprovenu i disse tilfælde skal  

 medregnes ved opgørelsen af deltagernes skattepligtige indkomst i samme  

 omfang som efter de hidtil gældende regler.
Fra og med skatteåret 1962-63 skal deltagerne i kommanditselskaber - både  

 komplementarer og kommanditister - partrederier og lignende selskaber hver  

 for sig svare skat af deres andel i selskabets indkomst på samme måde, som  

 interessenter beskattes af deres andel i interessentskabets indkomst.
De  

 skattebeløb, selskabet har afholdt i det indkomstår, der ligger til grund for  

 skatteansættelsen for skatteåret 1962-63, og som efter de hidtidige regler  

 var fradragsberettiget for selskabet, kan fradrages ved opgørelsen af  

 deltagernes personlige skattepligtige indkomst for skatteåret 1962-63.  

 Fradraget fordeles på de enkelte deltagere i forhold til deres andel i  

 selskabets overskud.
Ved overgangen til det ny beskatningssystem skal deltagerne skattemæssigt  

 stilles, som om de havde erhvervet deres andele i selskabets aktiver, dengang  

 selskabet anskaffede dem, og for de beløb, selskabet gav for dem, jfr. § 38,  

 stk. 4. De skattefri afskrivninger, som selskabet har foretaget til og med  

 det indkomstår, der danner grundlag for ansættelsen for skatteåret 1961-62,  

 betragtes som foretaget af deltagerne.
Dette gælder såvel afskrivninger på  

 driftsmidler, good-will m.v., som nedskrivning på varelagre og varer i ordre.  

 Udgangen af det lige nævnte indkomstår betegnes i det følgende som  

 "skæringstidspunktet". De beløb, der henstår uafskrevet på  

 skæringstidspunktet, kan deltagerne i de kommende år afskrive på samme måde  

 som deltagerne i et interessentskab.
Afskrivningerne kan foretages med samme  

 afskrivningsprocenter, som selskabet kunne have benyttet, dersom de hidtidige  

 regler fortsat havde været gældende.
I denne forbindelse bemærkes, at hver  

 enkelt deltager i et interessentskab selv hvert år fastsætter den procent,  

 hvormed han vil foretage saldoafskrivning på maskiner m.v. samt skibe.
På  

 samme måde kan den enkelte interessent selv afgøre, i hvilket omfang han vil  

 udnytte adgangen til at foretage forskudsafskrivning på skibe m.v. og  

 ekstraafskrivning på bygninger.
Deltagerne vil dog ikke kunne foretage  

 forskudsafskrivninger eller ekstraafskrivninger i større omfang, end  

 selskabet ville kunne have gjort.
Deltagerne i de her omhandlede  

 kommanditselskaber m.v. stilles altså ikke, som om de havde erhvervet de  

 pågældende aktiver på skæringstidspunktet.
Investeringsfondshenlæggelser, som selskabet har foretaget, behandles  

 principielt på samme måde som skattefri afskrivninger.
Hvis der på  

 skæringstidspunktet henstår ubenyttede henlæggelser, skal disse betragtes som  

 foretaget af deltagerne i selskabet på de tidspunkter, da selskabet foretog  

 dem.
Disse henlæggelser må derfor fordeles mellem deltagerne i selskabet i  

 det forhold, hvori disse på skæringstidspunktet er berettiget til andel i  

 selskabets overskud.
Af hensyn til kontrollen med investeringsfondshenlæggelserne må  

 skatterådene senest den 1. april 1962 til vedkommende amtsligningsinspektorat  

 indsende en fortegnelse over de på skattelisten for skatteåret 1961-62  

 opførte partrederier, kommanditselskaber, kommanditaktieselskaber m.v.  

 Amtsligningsinspektoratet indhenter oplysninger om deltagernes navne og  

 adresser og om de henlæggelsesbeløb, der skal overføres til hver enkelt  

 deltager og om beløbenes opdeling på de enkelte henlæggelsesår.  

 Amtsligningsinspektoratet skal endvidere i kartoteket over de foretagne  

 investeringsfondshenlæggelser overføre selskabernes henlæggelsesbeløb til de  

 enkelte deltageres kartotekskort.
På disse kartotekskort skal henlæggelserne  

 posteres som foretaget i de henlæggelsesår, hvori de er foretaget af  

 selskabet.
Hvis en eller flere deltagere er bosat uden for  

 amtsligningsinspektoratets område, må der gives det amtsligningsinspektorat,  

 i hvis område deltageren har bopæl, meddelelse om størrelsen af de overførte  

 beløb og deres opdeling på de enkelte henlæggelsesår.
Deltagerne bør afkræves  

 et eksemplar af det regnskab, der har ligget til grund for selskabets sidste  

 selvstændige skatteansættelse.
Som indledningsvis berørt har det hidtil været muligt i kommanditselskaber  

 m.v. at oplægge reserver, som ikke blev beskattet hos deltagerne.
For så vidt  

 selskabet har sådanne reserver på skæringstidspunktet, skal disse undergives  

 en særlig beskatning hos deltagerne for skatteåret 1962-63. Til gengæld skal  

 deltagerne ikke beskattes ved senere udlodning af disse reserver.  

 Bestemmelserne om den særlige beskatning findes i § 38, stk. 1-3.
Det beløb, der skal fordeles til beskatning hos deltagerne, omfatter  

 selskabets reserver, for så vidt disse ikke er tilskrevet de enkelte  

 deltageres konti og dermed indkomstbeskattet hos deltagerne.
Det er uden  

 betydning, om reserverne er oplagt af selskabets skattepligtige indkomst  

 eller hidrører fra ikke-skattepligtig fortjeneste, f.eks. ved salg af fast  

 ejendom.
Reserver, der er fremkommet ved opskrivning af aktiver, der er i  

 behold hos selskabet på skæringstidspunktet, og som ikke er henlagt af  

 beskattet indkomst, f.eks. opskrivning af en fast ejendom til ejendomsværdi,  

 tages ikke i betragtning.
Beskatningen i henhold til § 38, stk. 1-3, omfatter ikke alene åbne  

 reserver, d.v.s. reserver, der er vist som reserver i selskabets regnskab.  

 Selskabet kan på skæringstidspunktet eje aktiver, hvis værdi er nedskrevet  

 ved anvendelsen af midler hidrørende fra selskabets skattepligtige indkomst  

 eller fra ikke-skattepligtig realisationsfortjeneste.
Hvis  

 nedskrivningsbeløbet ikke er fragået i selskabets skattepligtige indkomst -  

 nedskrivning over formuen - betragtes det principielt som en "hemmelig  

 reserve", der skal inddrages under beskatningen i det omfang, den er i  

 behold på skæringstidspunktet.
 En nedskrivning, der modsvarer et konstateret tab eller en varig  

 værdiforringelse og som ikke bringer aktivets bogførte værdi ned under  

 handelsværdien på skæringstidspunktet, skal ikke inddrages under  

 beskatningen.
De reserver, der efter foranstående skal beskattes, skal fordeles på de  

 enkelte deltagere i det forhold, hvori de på skæringstidspunktet er  

 anpartsberettigede i selskabets overskud.
Hver deltager medregner halvdelen  

 af sin del af reserverne ved opgørelsen af sin skattepligtige særlige  

 indkomst for skatteåret 1962-63.
 Efter bestemmelsen i § 38, stk. 6, kan finansministeren efter ansøgning  

 fritage visse forsikringsselskaber for beskatning efter reglerne i § 38, stk.  

 1-3. Hvis en sådan tilladelse meddeles, skal selskaberne fortsat beskattes  

 efter reglerne for beskatning af aktieselskaber, og deltagerne stilles i så  

 fald skattemæssigt som aktionærerne i et aktieselskab.
 Fritagelse i henhold til § 38, stk. 6, er meddelt Fjerde  

 Søforsikringsselskab Limiteret og Den Kjøbenhavnske Sø-Assurance-Forening  

 (Limiteret).
 Skattedepartementet, den 22. december  

 1961.
Hans P.
Gøtrik.
