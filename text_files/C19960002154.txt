(Til kommunerne og de kommunale  

 revisorer) Efter aftale med Indenrigsministeriet skal Socialministeriet henlede  

 kommunernes opmærksomhed på sager, hvor der udbetales hjælp til forsørgelse  

 efter bistandsloven til forældre over 60 år, der har fået opholdstilladelse i  

 Danmark på betingelse af, at der er blevet underskrevet en garantierklæring,  

 jf. udlændingelovens § 9, stk. 1, nr. 4 og 5, jf. § 9, stk. 3 og 4.
 Udlændingestyrelsen har oplyst, at der i 1993 blev givet tilladelse til  

 172 forældre (til herboende danske eller nordiske statsborgere eller  

 flygtninge) efter udlændingelovens § 9, stk. 1, nr. 4, samt at der blev givet  

 tilladelser til 34 forældre (til herboende udlændinge med tidsubegrænset  

 opholdstilladelse) efter udlændingelovens § 9, stk. 1, nr. 5.
 I 1994 blev der givet 122 tilladelser til forældre (til herboende danske  

 eller nordiske statsborgere eller flygtninge) efter udlændingelovens § 9,  

 stk. 1, nr. 4, samt 34 tilladelser til forældre (til herboende udlændinge med  

 tidsubegrænset opholdstilladelse) efter udlændingelovens § 9, stk. 1, nr. 5.
 Hvis der i disse sager udbetales hjælp til forsørgelse efter  

 bistandsloven, skal kommunerne i henhold til bistandslovens § 4 foretage  

 indberetning med henblik på eventuel hjemsendelse af den eller de pågældende.
 Indberetningen sendes til Socialministeriet, Holmens Kanal 22, 1060  

 København K.
 På baggrund af det begrænsede antal indberetninger af familiesammenførte  

 forældre over 60 år, der indtil nu er indsendt fra kommunerne, skal  

 Socialministeriet henlede opmærksomheden på, at der som udgangspunkt skal ske  

 indberetning af udlændinge, som må antages at have behov for vedvarende  

 hjælp.
 Indberetning kan dog undlades i følgende tilfælde:
 Indberetningen indsendes snarest efter, at kommunen har skønnet, at  

 behovet for hjælp er vedvarende.
Der kan i øvrigt henvises til Socialministeriets vejledning nr. 137 af 31.  

 juli 1992 om indberetninger i henhold til bistandslovens § 4, når der ydes  

 hjælp til udlændinge.
Det bemærkes, at den i vejledningen anførte  

 skæringsdato for, hvilke regler en udlænding er omfattet af, rettelig skal  

 være den 27. juni 1992.
 Opmærksomheden henledes på, at i sager, hvor ansøgningen om  

 opholdstilladelsen (familiesammenføringen) er indgivet før den 27. juni 1992  

 - efter den da gældende udlændingelov - skal der ikke ske indberetning efter  

 bistandslovens § 4. Der skal dog i disse sager, hvis der udbetales  

 kontanthjælp, søges om hel eller delvis dispensation fra garantierklæringen.  

 Ansøgning om dispensation indsendes fortsat til Socialministeriet, Holmens  

 Kanal 22, 1060 København K.
For at Socialministeriet kan tage stilling til spørgsmålet om, hvorvidt  

 der eventuelt skal ske hjemsendelse, bør indberetningen, der foretages på et  

 særligt skema (blanket nr. 81-36-43-2344, Barfod og I.
Chr.
Petersen,  

 Fabriksparken 56, 2600 Glostrup, telf. 42 45 15 16), indeholde følgende  

 oplysninger:
- om kommunen ved ansøgningen om opholdstilladelse har afgivet indstilling  

 til Direktoratet for Udlændinge, nu Udlændingestyrelsen, om garantens  

 forsørgelsesevne, i bekræftende fald bedes kopi af indstillingen vedlagt, - årsagen til, at garanten ikke opfylder sin forpligtelse, herunder om det  

 kan forventes, at garanten kan genoptage forpligtelsen og i givet fald  

 hvornår, - om der er taget skridt til inddrivelse hos garanten, og hvor meget der  

 evt. inddrives, samt - andre særlige forhold hos garanten eller den familiesammenførte, der kan  

 have betydning for afgørelsen, fx familiemæssige eller helbredsmæssige  

 forhold.
 Vedrørende inddrivelse af den hjælp, der ydes forældrene, bemærkes, at  

 kommunen efter en ændring af udlændingelovens § 9, stk. 5, (lov nr. 421 af 1.  

 juni 1994) skal inddrive hjælpen hos garanten.
 I de tilfælde, hvor der efter Socialministeriets vejledning nr. 137 af 31.
 juli 1992 skal ske indberetning, kan undladelse heraf medføre, at der ikke  

 i de pågældende sager kan ydes statsrefusion af udgifterne til forsørgelse.
