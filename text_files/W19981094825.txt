Der blev klaget over, at kvinden ikke fik tilstrækkelig hjælp  

 til at spise, ryge og få rent tøj på.
Ifølge klagen  

 var hun ofte fundet med mere end et døgn gamle pletter på  

 tøjet, og ofte i bare ben og natkjole, uvasket og med ubørstede  

 tænder midt på eftermiddagen.
Ifølge klagen glemte  

 personalet, at hun ikke selv kunne spise og efterlod maden foran hende.  

 Endvidere blev der klaget over, at hun ikke blev observeret  

 tilstrækkeligt, hvorfor hun blandt andet faldt ud af sengen og forlod  

 afdelingen.
Endelig blev der klaget over, at hun udviklede liggesår,  

 fordi hun ikke blev vendt i sengen tit nok.
Afdelingen oplyste, at kvinden ikke altid ønskede at spise,  

 når der blev serveret mad, eller deltage i den personlige hygiejne,  

 når der vat tid til det fra plejepersonalets side.
Hun havde samtidig  

 nedsat appetit.
Med hensyn til hjælp til spisning var dette tit ikke  

 nødvendigt, da hun   specielt når hun var udhvilet   selv kunne  

 spise.
Om natten blev hun i nogle tilfælde ikke vendt i sengen, fordi  

 man ikke ville vække hende, når det endelig lykkedes hende at  

 falde søvn.
Endvidere oplyste afdelingen, at der på grund af sygemeldinger ikke  

 havde været tilstrækkeligt faglært personale i forhold til  

 antallet af patienter.
Dette havde medført utilstrækkelige  

 observationer og utilstrækkelig hjælp til personer med behov  

 herfor.
Det er endvidere oplyst, at det var fast vagt en stor del af tiden i  

 nat- og aftentimerne, hvor der var mest behov for det, samt at kvinden selv  

 ønskede at gå oppe, og at hun ofte gik ud og ind af afdelingen,  

 da det ikke var en lukket afdeling.
Ved stor overbelægning i afdelingen  

 blev de sværest syge patienter prioriteret plejemæssigt  

 højest.
Afdelingssygeplejersken oplyste, at afdelingen ikke havde lov til at  

 bestille faste vagter, selvom dette var ordineret af en læge.  

 Såfremt det blev skønnet nødvendigt, skulle afdelingen  

 således benytte det normale personale som fast vagt.
Da både  

 normering og fremmøde imidlertid var ringe, blev der ikke benyttet  

 faste vagter i dagtimerne.
Planlægning og tilrettelæggelse af  

 pleje og observation Patientklagenævnet lagde vægt på, at  

 kvinden efter det oplyste var periodevis uklar under indlæggelsen.
Hun  

 sov dårligt og stod nogle gange ud af sengen midt om natten og faldt,  

 hvorfor hendes madras senere blev flyttet ned på gulvet.
Hun kunne ikke  

 altid orientere sig og gik derfor i nogle tilfælde ind på den  

 forkerte stue eller lagde sig i den forkerte seng.
Hun bragte endvidere  

 uorden i depotet og på en hjertestopvogn.
Hun kunne endvidere ikke  

 altid huske, at hun ikke måtte ryge på sin stue.
Da hun var ved  

 at sætte ild, blev hendes cigaretter og lighter opbevaret på  

 kontoret i afdelingen.
Nævnet lagde endvidere vægt på, at  

 kvinden ifølge journalnotat oftest var velfungerende om dagen, men  

 urolig og konfus om natten, hvorfor der blev ordineret fast vagt om natten.  

 Ifølge sygeplejekardex sov kvinden herefter roligere om natten. 3-4  

 uger efter indlæggelsen var kvinden ifølge journalen ikke  

 længere urolig om natten, men urolig og konfus i dagtimerne og om  

 aftenen.
Der blev derfor ordineret fast vagt til både dag- og  

 aftentimer.
Nævnet lagde yderligere vægt på, at det  

 af journalen fremgår, at der en uge senere fortsat var behov for fast  

 vagt, men at det ikke var lykkedes at skaffe en vagt til om natten.
Det  

 fremgår af sygeplejekardex, at kvinden nogle dage herefter om  

 formiddagen var ude på hospitalsterrænet alene og blev fulgt  

 tilbage af en pårørende til en medpatient.
Senere samme dag var  

 hun en tur hjemme sammen med sin søn.
Hun bad aftenvagten om mulighed  

 for at tage hjem alene, når det passede hende, hvilket aftenvagten bad  

 hende tale med en læge om næste dag.
Kl. 22 samme aften kom hun  

 imidlertid tilbage til afdelingen sammen med en nabo, der havde fundet hende  

 siddende hjemme på trappen foran sin lejlighed.
Dagen efter bad hendes  

 datter om en fast vagt   specielt til om aftenen.
Nævnet lagde endelig vægt på, at der var  

 tale om en patient med fremskreden lungekræft med spredning til  

 hjernen, som medførte, at hun ofte var meget forvirret, uklar og  

 urolig og havde vanskeligt ved at orientere sig.
Hun var endvidere meget  

 svækket fysisk, havde dårlig appetit og mange smerter.
Hun  

 måtte således utvivlsomt betragtes som en svært syg patient  

 og således være sikret tilstrækkelige plejeressourcer  

 også i tilfælde af overbelægning.
 Patientklagenævnet fandt, at det hos  

 afkræftede patienter er en meget vigtig sygeplejeopgave at hjælpe  

 patienter med soignering i form af vask af kroppen, tandbørstning m.v.  

 Nævnet lagde vægt på, at det fremgår af  

 sygeplejekardex, at personalet var opmærksomme på dette, men at  

 de ikke altid kunne nå at hjælpe kvinden.
Da kræftpatienter med udbredt sygdom ofte har nedsat  

 appetit, er det meget vigtigt, at personalet er opmærksomme på at  

 servere mad, som patienten har lyst til, på de tidspunkter hvor  

 patienten har lyst til det, samt er opmærksomme på at observere  

 væskeindtagelsen   især ved patienter, som i perioder er meget  

 uklare og forvirrede.
Patientklagenævnet fandt på baggrund af  

 oplysningerne i sygeplejekardex, at der ikke var tilstrækkelig  

 opmærksomhed på kvindens ernæringstilstand.
Patientklagenævnet fandt, at forebyggelse af  

 liggesår ligeledes er en meget vigtig sygeplejeopgave hos en  

 afkræftet patient, men at det altid vil være en afvejning mellem  

 ønsket om at undgå at forstyrre patienten ved ændring af  

 stilling og samtidig undgå, at patienten udvikler smertefulde  

 sår.
Nævnet lagde vægt på, at der ca. 1½ måned  

 efter indlæggelsen er beskrevet et sår på halebenet, og at  

 det først på dette tidspunkt noteres, at kvinden bør have  

 en vandseng.
Hun fik næste dag en luftmadras.
Patientklagenævnet fandt endvidere, at kvinden  

 på grund af sin tilstand ofte havde brug for en fast vagt.
På  

 baggrund af oplysningerne i sagen fandt nævnet det imidlertid ikke  

 muligt at klarlægge, hvornår hun havde fast vagt ud over om  

 aftenen i fire dage ca. en måned efter indlæggelsen.
Nævnet  

 fandt dog at kunne lægge til grund, at der ikke blev benyttet personale  

 som faste vagter i dagtimerne.
Ud fra en samlet vurdering af oplysningerne i sagen fandt  

 nævnet, at kvinden ikke modtog en tilstrækkelig observation og  

 pleje under sin indlæggelse på afdelingen.
Nævnet fandt  

 dog, at dette i høj grad skyldtes overbelægning og  

 utilstrækkelige ressourcer på afdelingen og således ikke  

 den faglige virksomhed, som blev udvist af de enkelte sygeplejersker.
Nævnet fandt således, at det havde været  

 hensigtsmæssigt, om plejen og observationen af kvinden havde  

 været prioriteret højere af personalet på afdelingen,  

 således at hun i større grad havde været sikret den  

 fornødne hjælp til spisning, personlig hygiejne og forebyggelse  

 af liggesår.
Denne afgørelse blev meddelt til afdelingsledelsen  

 til orientering.
Nævnet fandt dog, at ansvaret for, at kvinden modtog  

 tilstrækkelig observation og pleje særligt påhvilede  

 afdelingssygeplejersken.
Da kvinden som nævnt ikke blev sikret en  

 sådan tilstrækkelig pleje og observation, fandt nævnet  

 herefter, at afdelingssygeplejersken havde udvist manglende omhu og  

 samvittighedsfuldhed i forbindelse med tilrettelæggelsen af personalets  

 observation og pleje af kvinden under indlæggelsen.
