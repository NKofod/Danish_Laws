Fremsat den 24. februar 2005 af  

 skatteministeren (Kristian Jensen) Forslag til Lov  

 om opkrævning og inddrivelse af visse fordringer Lovens anvendelsesområde § 1.  

  

 Loven gælder for opkrævning og inddrivelse af fordringer med tillæg af  

 renter,  

 gebyrer og andre omkostninger, der opkræves eller inddrives af det  

 offentlige.
 Stk. 2.  

  

 Reglerne i  

 anden lovgivning om opkrævning og inddrivelse af fordringer, som nævnt i  

 stk. 1, herunder om udpantningsret, lønindeholdelse, modregning,  

 indtrædelsesret, dækningsrækkefølge, renter, gebyrer og afgifter,  

 eftergivelse  

 og henstand m.v., finder anvendelse.
Fremgangsmåden ved overdragelse af fordringer til  

 inddrivelse § 2.  

  

 Skatteministeren eller den, ministeren bemyndiger dertil, er  

 restanceinddrivelsesmyndighed.
Stk. 2.  

  

 Beregning  

 og opgørelse af fordringer og udsendelse af opkrævninger m.v. forestås af  

 fordringshaveren,  

 eller den der på vegne af fordringshaveren opkræver fordringen.
Tilsvarende  

 gælder  

 behandlingen af indsigelser om fordringen.
Stk. 3.  

  

 Fordringer  

 overdrages til restanceinddrivelsesmyndigheden, når betalingsfristen er  

 overskredet,  

 og sædvanlig rykkerprocedure forgæves er gennemført.
Fordringshaveren, eller  

 den der på vegne af fordringshaveren opkræver fordringen, kan dog på  

 skyldnerens anmodning tillade afdragsvis betaling eller henstand med  

 betalingen.
Afgørelser om afdragsvis betaling eller henstand med betalingen  

 kan  

 ikke indbringes for højere administrativ myndighed.
Såfremt forholdene i  

 særlig  

 grad taler derfor, kan fordringer overdrages til  

 restanceinddrivelsesmyndigheden  

 på et tidligere tidspunkt end nævnt i 1. pkt.
 Stk. 4.  

  

 Inden overdragelse af fordringer  

 m.v. til inddrivelse hos restanceinddrivelsesmyndigheden skal  

 fordringshaveren,  

 eller den der på vegne af fordringshaveren opkræver fordringen, skriftligt  

 underrette  

 skyldneren om overdragelsen.
Stk. 5.  

  

 Fordringshaveren, eller den der på vegne af fordringshaveren opkræver  

 fordringen, skal, såfremt denne bliver bekendt med væsentlige ændringer i  

 skyldnerens forhold efter overdragelsen af fordringen til  

 restanceinddrivelsesmyndigheden,  

 underrette restanceinddrivelsesmyndigheden herom og kan i den forbindelse  

 anmode restanceinddrivelsesmyndigheden om at intensivere inddrivelsen eller  

 at  

 sende sagen tilbage til fordringshaveren med henblik på, at fordringshaveren  

 kan  

 tillade afdragsvis betaling eller henstand med betalingen.
Fordringer, der er  

 omfattet af refusionsret fra statskassen, sendes ikke tilbage til  

 fordringshaveren, eller den, der på vegne af fordringshaveren, har forestået  

 opkrævningen.
Stk. 6.  

  

 Skatteministeren  

 kan fastsætte nærmere regler til gennemførelse af reglerne i stk. 1-5,  

 herunder  

 om fremgangsmåden ved overdragelse af fordringer til  

 restanceinddrivelsesmyndigheden, størrelsen af fordringer m.v., som der kan  

 tillades afdragsvis betaling eller henstand med, og om tidsfrister for  

 afdragsvis betaling og henstand.
Skatteministeren kan endvidere fastsætte  

 regler om, at overdragelse af fordringer skal ske elektronisk.
Restanceinddrivelsesmyndigheden § 3.  

  

 Ved  

 overdragelse af fordringer m.v. til inddrivelse i  

 restanceinddrivelsesmyndigheden overtager restanceinddrivelsesmyndigheden  

 kreditorbeføjelserne, jf. § 1, stk. 2.
Stk. 2.  

  

 Restanceinddrivelsesmyndigheden kan som led i inddrivelsen tillade afdragsvis  

 betaling eller henstand med betalingen.
I det omfang der i den øvrige  

 lovgivning er fastsat nærmere regler om afdragsvis betaling og henstand med  

 betalingen, finder disse regler fortsat anvendelse Stk. 3.  

  

 Restanceinddrivelsesmyndigheden kan hos andre offentlige myndigheder og hos  

 pengeinstitutter samt hos Værdipapircentralen indhente oplysninger, der er  

 nødvendige for restanceinddrivelsesmyndighedens opgavevaretagelse.
Endvidere  

 kan restanceinddrivelsesmyndigheden fra registre, der føres af offentlige  

 myndigheder, kræve de oplysninger om skyldnerens forhold, som er af betydning  

 for inddrivelsen.
Oplysningerne kan indhentes i elektronisk form.
 Stk. 4.  

  

 Skatteministeren kan fastsætte nærmere regler til gennemførelse af reglerne i  

 stk. 1-3. Skatteministeren kan endvidere fastsætte regler, hvorefter  

 fordringshavere  

 får elektronisk adgang til oplysninger registreret af  

 restanceinddrivelsesmyndigheden om restancens størrelse i forhold til  

 vedkommende fordringshaver, og om der foreligger restante fordringer i  

 forhold  

 til andre fordringshavere.
Klage § 4.  

  

 Klager over restanceinddrivelsesmyndighedens afgørelser om inddrivelse af  

 fordringer  

 m.v. kan indbringes for Landsskatteretten, medmindre andet er bestemt i  

 lovgivningen.
Klagen skal indgives skriftligt til  

 restanceinddrivelsesmyndigheden og skal være modtaget senest 3 måneder efter  

 modtagelsen af den afgørelse, der klages over.
Hvis  

 restanceinddrivelsesmyndigheden på grundlag af klagen finder anledning til at  

 genoptage sagen, kan restanceinddrivelsesmyndigheden, hvis klageren er enig  

 deri, genoptage sagen.
I andre tilfælde videresender  

 restanceinddrivelsesmyndigheden  

 klagen til Landsskatteretten sammen med en udtalelse om sagen.
 Stk. 2.  

  

 Skatteministeren kan fastsætte  

 nærmere regler for klageadgangen efter stk. 1.
 Stk. 3.  

  

 Indsigelser  

 mod udlæg foretaget af restanceinddrivelsesmyndigheden behandles af  

 fogedretten  

 efter lovgivningens regler herom.
Ikrafttrædelses-, overgangs- og delingsbestemmelser § 5.  

  

 Loven træder i kraft dagen efter offentliggørelsen i Lovtidende og har  

 virkning  

 fra den 1. oktober 2005, jf. dog stk. 2-4 og §§ 6-14.
 Stk. 2.  

  

 Fordringer  

 m.v., for hvilke fordringshaveren, eller den der på vegne af fordringshaveren  

 opkræver fordringen, har iværksat inddrivelse, overgår til inddrivelse hos  

 restanceinddrivelsesmyndigheden den 1. oktober 2005, jf. dog § 14.
 Stk. 3.  

  

 Lovens regler om klage til  

 Landsskatteretten har virkning for klager over afgørelser om inddrivelse, der  

 er truffet af restanceinddrivelsesmyndigheden, hvis klagen modtages den 1.  

 oktober  

 2005 eller senere.
 Stk. 4.  

  

 Afgørelser om inddrivelse  

 omfattet af klagereglerne i § 4, stk. 1, der inden den 1. oktober  

 2005 er påklaget til de hidtidige administrative klageinstanser, overgår til  

 behandling i Landsskatteretten den 1. januar 2006, hvis de hidtidige  

 klageinstanser ikke har færdigbehandlet klagen inden denne dato, jf. dog  

 § 14.
 § 6.  

  

 Skatteministeriet overtager med virkning fra den 1. oktober 2005 de aktiver,  

 der udelukkende er knyttet til den kommunale varetagelse af  

 inddrivelsesopgaven,  

 jf. dog om fast ejendom stk. 2. Skatteministeriet indtræder endvidere fra den  

 1. oktober 2005 i de rettigheder og pligter, der udelukkende er knyttet til  

 den  

 kommunale varetagelse af inddrivelsesopgaven.
 Stk. 2.  

  

 Bestemmelserne i stk. 1 finder ikke anvendelse vedrørende fast ejendom.  

 Skatteministeriet har ret til af den pågældende kommune at leje fast ejendom  

 eller dele heraf, som udelukkende er knyttet til den kommunale varetagelse af  

 inddrivelsesopgaven.  

 Skatteministeriet og den enkelte kommune kan indgå aftale om, at  

 Skatteministeriet  

 umiddelbart overtager en fast ejendom, der helt eller delvist er knyttet til  

 den kommunale varetagelse af inddrivelsesopgaven.
 § 7.  

  

 Skatteministeriet  

 overtager  

 fra den 1. oktober 2005 de kommunalt ansatte, der udelukkende eller helt  

 overvejende er beskæftiget med varetagelsen af inddrivelsesopgaven.
 Stk. 2.  

  

 Skatteministeriet overtager herudover en forholdsmæssig del af de kommunalt  

 ansatte, der ikke er omfattet af stk. 1, og som ikke udelukkende eller  

 helt overvejende er beskæftiget med varetagelsen af opgaver, der fortsat  

 varetages  

 af kommuner eller kommunale samarbejder.
 § 8.  

  

 De  

 pligter og rettigheder, der følger af lov om lønmodtageres retsstilling ved  

 virksomheds-overdragelse, finder tilsvarende anvendelse for personale ansat i  

 henhold til kollektiv overenskomst, bestemmelser om løn- og arbejdsforhold,  

 der  

 er fastsat eller godkendt af offentlig myndighed, eller individuel aftale, og  

 som i forbindelse med overførslen efter § 7 ikke er omfattet af lov om  

 lønmodtageres retsstilling ved virksomhedsoverdragelse.
 § 9.  

  

 Tjenestemænd, der overføres efter § 7, overgår til ansættelse i staten  

 på  

 vilkår, der i øvrigt svarer til de hidtidige vilkår.
 Stk. 2.  

  

 Tjenestemænd omfattet af stk. 1 får ved pensionering fra denne  

 ansættelse  

 udbetalt den samlede tjenestemandspension af staten.
 Stk. 3.  

  

 Finansministeren fastsætter efter forhandling med indenrigs- og  

 sundhedsministeren regler om beregning og eventuel fordeling mellem den  

 hidtidige og den nye ansættelsesmyndighed af pensionsforpligtelsen for  

 tjenestemænd, der overføres efter § 7.
 Stk. 4.  

  

 Finansministeren kan efter forhandling med indenrigs- og sundhedsministeren  

 fastsætte regler om beregning, administration, refusion, revision m.v. af  

 pensionerne efter stk. 2 og 3.
 Stk. 5.  

  

 Finansministeren træffer afgørelse om tvivlsspørgsmål i henhold til  

 stk. 3  

 og 4.
 Stk. 6.  

  

 Stk. 2-5 finder tilsvarende anvendelse for ansatte med en  

 pensionsordning,  

 der i det væsentlige giver samme rettigheder som tjenestemændenes  

 pensionsordninger.
 § 10.  

  

 Aftale om overførsel af aktiver, rettigheder og pligter samt ansatte efter  

 § 6 og § 7, herunder leje af fast ejendom eller lokaler eller  

 overførsel af fast ejendom efter § 6, stk. 2, skal indgås mellem  

 Skatteministeriet og den enkelte kommune senest den 15. juni 2005.
 § 11.  

  

 Skatteministeren kan nedsætte et nævn, der kan træffe beslutning om  

 overførsel  

 af aktiver, rettigheder og pligter, samt ansatte efter § 6 og § 7,  

 herunder leje af fast ejendom eller lokaler eller overførsel af fast ejendom  

 efter  

 § 6, stk. 2, hvorom der ikke er indgået aftale senest den 15. juni  

 2005, jf. § 10.
Stk. 2.  

  

 Nævnet  

 består af 4 medlemmer, der udpeges af skatteministeren.
Et medlem, der  

 tillige  

 er formand, indstilles af finansministeren, og to medlemmer indstilles af  

 Kommunernes Landsforening.
Stk. 3.  

  

 Nævnet træffer beslutning ved  

 stemmeflertal.
Ved stemmelighed er formandens stemme afgørende.
Nævnets  

 afgørelser kan ikke indbringes for anden administrativ myndighed.
 Stk. 4.  

  

 Skatteministeren fastsætter de nærmere regler for nævnets virksomhed.
 § 12.  

  

 Bestemmelserne i forvaltningslovens kapitel 4, 5 og 6 finder ikke anvendelse  

 ved forhandlinger, aftaleindgåelse og beslutninger efter §§ 10 og 11.
 § 13.  

  

 Den myndighed, hvorfra der overføres ansatte, skal for så vidt angår  

 overførslen af ansatte, orientere repræsentanter for de ansatte om udkast til  

 aftale efter § 10, jf. § 7, forhandlingernes forløb og udkast til  

 beslutninger efter § 11, jf. § 7.
 Stk. 2.  

  

 Den  

 myndighed, hvorfra der overføres ansatte, og den myndighed eller de  

 myndigheder, hvis ansatte berøres af overførslerne, skal så hurtigt som  

 muligt  

 orientere repræsentanter for de ansatte om aftalen, jf. § 10, eller  

 beslutningen, jf. § 11.
 Stk. 3.  

  

 Den  

 myndighed, hvorfra der overføres ansatte, og den eller de myndigheder, hvis  

 ansatte berøres af overførslerne, skal orientere repræsentanter for de  

 ansatte  

 og med disse drøfte fremgangsmåden for orienteringen af de ansatte om  

 aftaleudkast, forhandlingernes forløb, indgåelse af aftale eller  

 nævnsbeslutning.
 Stk. 4.  

  

 Den  

 myndighed, hvorfra der overføres ansatte, skal så hurtigt som muligt  

 skriftligt  

 orientere de ansatte, der overføres efter § 7, om indgåelse af aftale  

 efter § 10 eller nævnsbeslutning efter § 11 om overførslen til  

 Skatteministeriet.
 Stk. 5.  

  

 Repræsentanterne for de ansatte har tavshedspligt vedrørende den orientering,  

 der er givet i medfør af stk. 1.
 § 14.  

  

 Skatteministeren kan fastsætte regler for gennemførelsen af den flytning af  

 opgaver og ansatte fra kommuner, respektive kommunale samarbejder, der er  

 oprettet efter lov nr. 52 af 31. januar 2001 om kommunalt samarbejde om  

 opkrævning og inddrivelse, til staten, der er en følge af denne lov.
 § 15.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Lovforslaget er en del af den samlede lovgivningsmæssige  

 gennemførelse af en ny kommunalreform.
 Forslaget er således et led i udmøntningen af regeringens  

 aftale fra juni 2004 med Dansk Folkeparti om en strukturreform og den  

 efterfølgende aftalte udmøntningsplan fra september 2004.
 Aftalen indebærer, at der gennemføres en kommunalreform,  

 som grundlæggende ændrer rammerne for varetagelsen af de offentlige opgaver  

 og  

 den offentlige service i Danmark.
Reformen tegner en ny offentlig sektor, hvor kommuner,  

 regioner og stat har hver sin opgavemæssige identitet.
Staten fastlægger de  

 overordnede rammer.
Kommunerne varetager de direkte borgerrettede opgaver og  

 bliver dermed for borgere og virksomheder hovedindgangen til den offentlige  

 sektor.
Fem nye regioner får ansvaret for sundhedsvæsenet samt regionale  

 udviklingsopgaver og får ansvaret for at løse visse driftsopgaver for  

 kommunerne.
 Reformen indebærer, at amtskommunerne, HS og Hovedstadens  

 Udviklingsråd nedlægges, at der sker en ny fordeling af de opgaver, der løses  

 i  

 den offentlige sektor, mellem kommuner, regioner og statslige myndigheder, og  

 at antallet af skatteudskrivende niveauer reduceres fra tre til to.
 Lovforslaget udmønter sammen med det samtidigt fremsatte  

 lovforslag om ændring af forskellige love (Konsekvensændringer som følge af  

 samlingen af inddrivelsen i Skatteministeriet) første trin i bestræbelserne  

 på  

 at skabe et enstrenget inddrivelsessystem, som sikrer en ensartet og  

 retssikker  

 inddrivelse.
 Den samlede og overordnede målsætning for  

 inddrivelsesområdet er:
 Etablering af  

 fælles praksis og regelgrundlag for udøvelse af restanceinddrivelsen og  

 dermed  

 styrkelse af borgerens retssikkerhed.
 Betydelig reduktion  

 af det nuværende dobbeltarbejde ved en koordineret entydig restanceindsats.
 Ledelsesmæssig  

 fokus på opgaven, således at de mest effektive inddrivelsesmidler konsekvent  

 anvendes.
 Forbedret styring  

 og prioritering af restanceinddrivelsen mod de områder, hvor der er størst  

 sandsynlighed for betalingsevne.
 Betragtelige  

 administrative forbedringer.
En helt grundlæggende forudsætning for at kunne opfylde  

 målsætningerne er, at restanceinddrivelsen bliver enstrenget, og derfor  

 lægges  

 der op til at samle restanceinddrivelsen i staten, således at al  

 restanceinddrivelse  

 vedrørende offentlige fordringer overføres og samles hos én statslig  

 myndighed,  

 restanceinddrivelsesmyndigheden, under Skatteministeriet pr. 1. oktober 2005.  

 Samlingen vil således omfatte den inddrivelse, der i dag varetages af  

 kommuner  

 og amtskommuner, politiet, domstolene, Økonomistyrelsen (indtil 1. januar  

 2005)  

 og af ToldSkats områder samt Inddrivelsesenheden under ToldSkat.  

 Økonomistyrelsen (oprindeligt Finansstyrelsen) har i perioden ultimo 2001 til  

 31. december 2004 varetaget inddrivelsen på studiegældsområdet på vegne af  

 Skatteministeriet.  

 Pr. 1. januar 2005 varetages opgaven af ToldSkat.
De første tiltag til at  

 samle  

 inddrivelsen er allerede taget den 1. januar 2005, hvor man samlede den  

 administration, der tidligere blev varetaget af ToldSkat, Inddrivelsesenheden  

 og Økonomistyrelsen.
Disse opgaver blev samlet i en særlig enhed i ToldSkat,  

 Den Centrale Inddrivelsesenhed, der tillige har fået ansvaret for Det Fælles  

 Lønindeholdelsessystem.
Det er med andre ord de organisatoriske tilpasninger, der  

 er i fokus i dette lovforslag.
En organisatorisk samling af  

 inddrivelsesopgaverne  

 er et betydeligt bidrag til målopfyldelsen.
 Herudover indeholder lovforslaget de nødvendige  

 regeltilpasninger og -forenklinger for at samspillet mellem de kommunale og  

 statslige fordringshavere på den ene side og restanceinddrivelsesmyndigheden  

 på  

 den anden side kan fungere smidigt og fleksibelt.
 En fuld udmøntning af målsætningerne forudsætter  

 imidlertid, at de organisatoriske ændringer suppleres med dels en egentlig  

 harmonisering og mere gennemgribende forenkling af de bagvedliggende regelsæt  

 vedrørende den restancemæssige håndtering af de enkelte offentlige fordringer  

 og  

 dels en systemomlægning fra de nuværende 10 IT-systemer til ét  

 restancehåndteringssystem, som forventes at kunne være i drift i løbet af  

 første halvår 2007.
Det er vurderingen, at ingen af de nævnte eksisterende 10  

 restancesystemer kan skaleres op til et fælles system, ligesom det ikke er  

 muligt at integrere de eksisterende systemer til et fælles system.
På  

 baggrund  

 heraf er det hensigten, at den fælles model skal suppleres med en ny  

 systemunderstøttelse til afløsning af de eksisterende systemer, således at  

 administrationen af inddrivelsen af alle offentlige restancer vil blive  

 samlet  

 i ét system.
 Udover at systemet vil samle al offentlig inddrivelse, skal  

 det også kunne understøtte og udbygge mulighederne for en maskinel  

 sagsbehandling på de områder, hvor dette kan effektivisere inddrivelsen.
Det er planen, at systemet skal i udbud i 2005. Med henblik  

 på kravspecificering af systemet er det centralt, at de mest oplagte  

 regelforenklinger gennemføres hurtigst muligt.
Herudover vil der løbende  

 skulle  

 sikres overensstemmelse mellem systemudvikling, praksis og lovgivning med  

 henblik på at opnå den størst mulige grad af automatisering.
 Det er endvidere vurderingen, at der er et udtalt behov for  

 forenklinger og harmoniseringer af såvel lov- som praksisgrundlaget, hvis man  

 skal opnå en ensartet, retssikker og effektiv inddrivelse i overensstemmelse  

 med kommunalreformaftalen.
Reglerne om inddrivelse af disse krav findes i mange  

 forskellige love og bekendtgørelser, og de er ikke udformet ens.
Det betyder,  

 at der kan gælde forskellige retningslinier for fremgangsmåden og kravene til  

 inddrivelsen.
Derudover kan der også være forskelle i de  

 inddrivelsesinstrumenter, som kan tages i anvendelse.
F.eks. gælder det for  

 en  

 række krav, at der ikke findes regler om adgang til lønindeholdelse m.v.  

 Tilsvarende kan der være forskelle i reglerne om forældelse, modregning og  

 indtrædelse, udpantning, eftergivelse, henstand, gebyrer og renter samt  

 fradragsret for disse.
Hertil kommer, at ensartede regler ikke nødvendigvis  

 administreres ens i de forskellige myndigheder.
I dag er der således f.eks.  

 forskellig praksis vedrørende betalingsevnevurderinger for sociale krav og  

 skatte- og afgiftskrav.
Herudover medfører udformningen af reglerne indenfor  

 inddrivelsesområdet, at sagsbehandlingen hos nogle myndigheder i høj grad er  

 manuel.
Reglerne og praksis fordrer et skøn eller en individuel vurdering.  

 Det  

 gælder f.eks. i forbindelse med lønindeholdelse (betalingsevne) og  

 eftergivelse.
Med nærværende lovforslag tages det første skridt til at  

 etablere en fælles inddrivelseslov.
På sigt er det hensigten, at reglerne om  

 lønindeholdelse, modregning, eftergivelse og renter etc. skal samles i denne  

 lov, således at der sikres ens regler for inddrivelsen af kravene, og dermed  

 også opnås større ensartethed i afgørelserne og gennemskuelighed for borgere  

 og  

 virksomheder.
Det vil dog skulle vurderes nærmere, om der er nogle kravtyper,  

 der skal reguleres særskilt i den fælles inddrivelseslov, eller ikke er egnet  

 til at blive omfattet af loven.
Regelharmoniseringen skal følges op af en  

 regelforenkling,  

 hvor det samlede resultat skal være med til at sikre et ensartet regelsæt,  

 der  

 i videst muligt omfang er e-administrerbart.
 På nuværende tidspunkt foreslås allerede gennemført  

 forenklinger af reglerne om tilbagebetaling af sociale ydelser, så de  

 tilpasses  

 reglerne for inddrivelse generelt.
Opkrævningen og inddrivelsen af visse sociale ydelser er i  

 dag en ressourcetung opgave pga. det specielle regelsæt, som findes i bl.a.  

 aktivlovens § 95, hvorefter kommunen først ud fra en  

 betalingsevnevurdering  

 skal fastsætte en afdragsordning, der skal misligholdes for, at der kan blive  

 tale om tvangsinddrivelse.
Anvendelsen af lønindeholdelse og udlæg er da  

 begrænset til at omfatte de dele af et samlet tilbagebetalingskrav, som  

 svarer  

 til antallet af misligholdte afbetalingsrater.
Kommunerne skal således både  

 foretage en større mængde betalingsevneberegninger og administrere de  

 fastsatte  

 betalingsordninger, samt de enkelte rater vedrørende misligholdte  

 betalingsordninger.
Derfor er det i det samtidigt fremsatte lovforslag om  

 konsekvensændringer af forskellige love af hensyn til dels regelforenkling  

 dels  

 en effektivisering af opkrævningen og inddrivelsen fremsat forslag om ændring  

 af visse sociale love.
Det foreslås bl.a., at de nugældende regler i  

 aktivlovens § 95 ændres. Ændringen medfører, at reglerne for  

 gennemførelse  

 af tilbagebetalingskrav fastsættes af beskæftigelsesministeren i samråd med  

 skatteministeren.
Det er hensigten, at denne ministerbemyndigelse skal  

 anvendes  

 til at fastsætte et skematisk regelsæt, hvorefter tilbagebetalingskravet  

 gennemføres.  

 Samtidig er det hensigten, at misligholdelse af en indgået betalingsordning  

 medfører, at hele kravet forfalder, modsat de nugældende regler på området,  

 ligesom manglende tiltrædelse af en betalingsordning medfører forfald af hele  

 kravet.
 Forenklingen af opkrævningsreglerne på det sociale område  

 vil i marts 2005 blive fulgt op af forslag om forenkling af bl.a. reglerne om  

 lønindeholdelse og eftergivelse og henstand, da disse områder i særlig grad  

 kan  

 medvirke til betydelige rationaliseringer.
I dag er det mest anvendte regelsæt for lønindeholdelse  

 kildeskattelovens § 73, hvorefter der kan lønindeholdes med en  

 procentdel  

 af nettolønnen dog maksimalt 20 pct.
Ved pålæg om indeholdelse skal der  

 overlades  

 skyldneren det nødvendige til eget og familiens underhold.
I modsætning  

 hertil  

 står lov om inddrivelse af underholdsbidrag, hvor der ikke er fastsat en  

 maksimal indeholdelsesprocent, men hvor den fastsættes således, at der også  

 overlades bidragsyderen det nødvendige til eget og familiens underhold - dvs.  

 på baggrund af en betalingsevnevurdering.
Med henblik på dels at forenkle og dels implementere  

 principperne i kommunalreformaftalen for inddrivelsesarbejdet vil det blive  

 foreslået, at procentsatserne i kildeskatteloven ophæves, således at det i  

 højere grad end i dag bliver muligt at inddrive hos skyldnere der kan - men  

 ikke vil.
Det er herudover hensigten, at der skal ske forenklinger af  

 betalingsevnevurderingen - og udgangspunktet for disse vil være Konkursrådets  

 anbefalinger vedr. forenkling af betalingsevnevurderingen i relation til  

 gældssanering, jf.
Betænkning nr. 1449 (2004) om gældssanering.
Forslaget vil endvidere lovfæste den praksis, som anvendes  

 i Inddrivelsesenheden og anvendtes i Økonomistyrelsen indtil 1. januar 2005,  

 hvorefter afgørelser om lønindeholdelse i videre omfang træffes efter  

 objektive  

 og dermed e-administrerbare kriterier.
Det er således hensigten at indføre et  

 regelsæt, som bl.a. fastsætter beløbsgrænser m.v., som er retningsgivende for  

 fastsættelsen af den procentdel af skyldnerens lønindtægt, hvormed  

 lønindeholdelsen skal ske.
Reglerne gøres således elektronisk  

 administrerbare,  

 og der sikres en ensartet, gennemsigtig og objektiv sagsbehandling i forhold  

 til borgerne.
Reglerne vil på den anden side også sikre, at det er muligt at  

 tage individuelle hensyn, så lønindeholdelsen kan tilpasses den konkrete  

 situation.
 Ud over regelharmonisering og -forenkling vil det endvidere  

 skulle vurderes og afgøres, om den restanceinddrivelsesmyndighed under  

 skatteministerens ressort som en del af ToldSkat, som foreslås etableret i  

 nærværende  

 lovforslag, skal udskilles i en selvstændig styrelse under Skatteministeriet.  

 Beslutning skal være truffet senest medio 2006, således at en eventuel  

 justering af de organisatoriske rammer for inddrivelsesopgaven kan være på  

 plads samtidig med idriftsættelsen af det nye IT-system.
 Der forestår derfor et betydeligt analyse- og  

 udviklingsarbejde med henblik på udmøntning af de resterende initiativer, der  

 skal sikre en forenklet digitaliseret og enhedsorganiseret  

 restanceinddrivelse.  

 Ud over den nævnte regelforenkling og -harmonisering, endelig fastlæggelse af  

 de organisatoriske rammer for inddrivelsesopgaven og IT-udvikling drejer det  

 sig bl.a. om en afklaring af finansieringsformen for den samlede  

 restanceinddrivelsesopgave  

 og dermed restanceinddrivelsesmyndigheden.
 Nærværende lovforslag vil derfor blive fulgt op af  

 yderligere lovforslag i dette og et eller flere kommende folketingsår med  

 henblik på at optimere målopfyldelsen for området.
 Ved allerede nu at samle den offentlige restanceinddrivelse  

 under én myndighed mindskes både de organisatoriske og systemmæssige risici i  

 forbindelse med de kommende års betydelige udfordringer med etablering af et  

 samlet  

 restancesystem.
 Dertil kommer, at en koordineret entydig restanceindsats og  

 en forbedret styring og prioritering af restanceinddrivelsen mod de områder,  

 hvor der er størst sandsynlighed for betalingsevne, forudsætter, at de  

 organisatoriske  

 rammer understøtter en hurtig beslutningsprocedure og stor fleksibilitet i  

 prioriteringen af indsatsområder.
2. Baggrund Lovforslaget er som nævnt en udmøntning af den del af  

 Aftale om en strukturreform fra juni 2004, indgået mellem regeringspartierne  

 (Venstre og Det Konservative Folkeparti) og Dansk Folkeparti, der omhandler  

 inddrivelsesopgaven.
 Aftalen har baggrund i følgende:
 Rigsrevisionen offentliggjorde i august 2003 Beretning om  

 statens restanceinddrivelse, 13/02. Heri nævnes det bl.a., at  

 regelgrundlaget  

 på inddrivelsesområdet er unødigt kompliceret, at den IT-mæssige  

 understøttelse  

 er utilstrækkelig, og at der er for mange myndigheder involveret.  

 Rigsrevisionen konkluderer, at undersøgelsen samlet har vist, at det er  

 muligt  

 at effektivisere den offentlige inddrivelse af restancer, og at der bl.a. er  

 behov for bedre koordinering på området.
 Samtidig viste en sammenligning med Sverige, at Danmark på  

 inddrivelsesområdet har en væsentlig lavere effektivitet, og det var  

 vurderingen, at Sverige har et enklere lovgrundlag, bedre  

 systemunderstøttelse  

 samt en mere enkel struktur med én inddrivelsesmyndighed -  

 Kronofogdemyndigheten.
 På baggrund heraf blev der igangsat en analyse af de  

 økonomiske konsekvenser af et enklere lovgrundlag, en systemmodernisering og  

 en  

 enklere struktur med én myndighed (enhedsorganisering) af den offentlige  

 restanceinddrivelse.
 Analysen blev afsluttet i marts 2004. Analysen påviser en  

 række uhensigtsmæssigheder ved organiseringen med fem restancemyndigheder,  

 hvoraf den ene, kommunerne, er opdelt i yderligere ca. 250 enheder:
 Retssikkerheden er  

 svækket som følge af forskelle i administrativ praksis, serviceniveau og  

 inddrivelsesregler hos de involverede myndigheder.
Der er et  

 omfattende dobbeltarbejde, da ca. 150.000 restanter behandles af mere end én  

 myndighed.
Ressourcetabet estimeres til mere end 100 mio. kr. årligt eller  

 ca.  

 10% af de samlede udgifter på ca. 1 mia. kr. årligt.
Inddrivelse er ikke  

 en kerneopgave for nogen af myndighederne og definerer derfor ikke  

 organisationens arbejde.
Det giver en mindre fokuseret adfærd, som bl.a. kan  

 aflæses i markante produktivitetsforskelle.
Omprioritering af  

 den samlede offentlige restanceinddrivelse er vanskelig.
I dag er det f.eks.  

 vanskeligt at opprioritere inddrivelse af de statslige restancer (ca. 5 mia.  

 kr.), som håndteres af kommunerne.
 Analysen viser endvidere, at der er behov for såvel  

 regelforenkling som en bedre systemunderstøttelse af inddrivelsen.
3. Restanceinddrivelsen i dag I dag er den offentlige restanceinddrivelse delt på fire  

 (indtil 1. januar 2005 fem) myndigheder:
 ToldSkat  de enkelte områder  


  

 Inddriver skatte- og afgiftsrestancer vedrørende virksomheder:
Arbejdsgiverindbetalinger  

 af A-skat og arbejdsmarkedsbidrag Moms og punktafgifter Told Lønsum Selskabs- og fondsskat Udbytteskat Dødsboskat.
 ToldSkat - Inddrivelsesenheden  


  

 Inddriver restancer for statsinstitutioner, bortset fra restancer vedrørende  

 skatter og afgifter, SU-området samt politiets krav, herunder:
Arbejdsløshedsforsikring Biblioteksrestancer DR-licens DSB S-tog A/S Personlige fordringer  

 vedrørende løn samt lån og garantier vedrørende jordbrug og fiskeri Restancer ved  

 indtægtsdækket virksomhed.
 Politiet  


  

 Inddriver restancer vedrørende bøder m.m.:
Bøder Konfiskationer Erstatninger Idømte  

 sagsomkostninger Parkeringsafgifter Vægtafgifter Økonomistyrelsen  


  

 Inddrev restancer på SU-området indtil 1. januar 2005:
SU-statslån SU-statsgaranterede  

 lån SU-stipendier.
 Kommunerne  


  

 Inddriver restancer vedrørende personskatter og arbejdsmarkedsbidrag for  

 ToldSkat samt restancer vedrørende egne fordringer, herunder også fordringer  

 med statsrefusion:
Personskatter  

 og arbejdsmarkedsbidrag Ejendomsskat Forbrugsafgifter Husleje Underholdsbidrag Daginstitution Bøder  

 i henhold til skattekontrolloven Boligindskudslån Boligydelse Tilbagebetalingskrav  

 vedrørende boligsikring/ydelse Tilbagebetalingspligtig  

 kontanthjælp Uddannelseslån  

 § 42 Motorkøretøjer  

 BL § 58 Parkeringsafgift Retsafgift/gebyr Udenlandske  

 skattekrav Øvrige  

 kommunale krav Kilde: Rigsrevisionens Beretning om statens  

 restanceinddrivelse, august 2003.
ToldSkat - de enkelte områder De regionale told- og skattemyndigheder inddriver primært  

 virksomhedsrelaterede restancer i form af skatter, afgifter og told hos såvel  

 igangværende virksomheder som hos personer, der tidligere har været  

 virksomhedsindehavere  

 (afmeldte virksomheder).
Kendetegnende for de regionale told- og skattemyndigheder  

 er, at de i inddrivelsesarbejdet anvender told- og skattefogeder, der har  

 kompetence til at inddrive skatte-, afgifts- og toldkrav ved udlæg.  

 Inddrivelsen sker endvidere ved modregning og afdragsordninger.
Adgangen til  

 lønindeholdelse, der generelt er et meget vigtigt inddrivelsesinstrument, har  

 reelt ingen betydning for inddrivelsen af restancer hos igangværende  

 virksomheder,  

 da lønindeholdelse er betinget af, at virksomhedens ejer har lønarbejde  

 samtidig med, at pågældende driver selvstændig virksomhed.
 Den klare hovedopgave i ToldSkats inddrivelse er at holde  

 de igangværende virksomheders restancer nede på et absolut minimum og derved  

 forebygge og minimere den tabsrisiko, der er forbundet med anvendelsen af  

 virksomhederne som opkrævere af hovedparten af det offentliges indtægter.
ToldSkat - Inddrivelsesenheden Inddrivelsesenheden i ToldSkat København inddriver  

 offentlige restancer af alle typer med undtagelse af krav, der inddrives af  

 de  

 regionale told- og skattemyndigheder, amter og kommuner, politiet og  

 domstolene.
Af kravtyper kan nævnes DR-licens, DSB-afgifter samt alle andre  

 nødlidende statslige krav.
Fordringerne oversendes fra restancemyndigheden  

 til  

 Inddrivelsesenheden, når betalingsfristen i restancemyndighedens sidste  

 rykkerbrev er overskredet.
Inddrivelsesenheden anvender primært afdragsordninger,  

 lønindeholdelse og modregning i inddrivelsesarbejdet.
Kendetegnende for  

 Inddrivelsesenheden er, at inddrivelsen i stort omfang sker ved anvendelse af  

 maskinelle procedurer, herunder maskinel overvågning.
Politiet Politiet inddriver vægtafgift, bøder, konfiskationsbeløb,  

 udlagte sagsomkostninger i straffesager, regreskrav for udbetaling af  

 erstatning til voldsofre mv.
Politiet administrerer endvidere reglerne om  

 bødeforvandlingsstraf.
Da inddrivelse af bøder har karakter af straffuldbyrdelse,  

 skal der ved tilrettelæggelsen af inddrivelsen løbende tages hensyn til, at  

 det  

 samlede beløb skal være betalt inden forældelsesfristens udløb.
Såfremt det -  

 ud fra skyldnerens aktuelle betalingsevne - vurderes, at dette ikke er  

 muligt,  

 skal politimesteren træffe beslutning om eventuel henstand eller hel eller  

 delvis eftergivelse (benådning). Ved beløb over 100.000 kr. træffes  

 beslutningen af Justitsministeriet, Direktoratet for Kriminalforsorgen.
Økonomistyrelsen (indtil 1. januar 2005) Økonomistyrelsen inddrev misligholdte statsgaranterede  

 studielån, misligholdt studiegæld fra tidligere stats- og studielån,  

 misligholdt voksenuddannelsesstøtte (SVU) og for meget udbetalt studiestøtte.  

 Økonomistyrelsens inddrivelse var organiseret som omkostningsdækket  

 virksomhed.  

 Inddrivelsen finansieredes på samme måde som i Inddrivelsesenheden ved  

 gebyrer  

 og provisioner.
 Inddrivelsesfunktionen var integreret i  

 Studiegældskontorets håndtering af planmæssige tilbagebetalinger af studielån  

 samt administrationen af den særlige lov om eftergivelse af studielån.
 Kendetegnende for inddrivelsen i Økonomistyrelsen var - som  

 for Inddrivelsesenheden i ToldSkat - at inddrivelsen i stort omfang sker ved  

 anvendelse af maskinelle procedurer, herunder maskinel overvågning.  

 Inddrivelsen  

 skete i øvrigt ved afdragsordninger, lønindeholdelse og modregning.
Kommuner og amter De enkelte kommuner forestår i dag inddrivelsen af en række  

 restancer på statens vegne, bl.a. personskatter og arbejdsmarkedsbidrag.  

 Endvidere modtager kommunerne refusion fra staten vedrørende mange af de  

 øvrige  

 krav (typisk 50-100 pct.). Det gælder kontanthjælp, sygedagpenge,  

 underholdsbidrag, boligstøtte, boligydelse m.fl.
Refusionen bevirker, at dele  

 af de inddrevne beløb tilgår statskassen.
Endelig forestår kommunerne opkrævning og inddrivelse af en  

 række fordringer og restancer på egne vegne og i visse tilfælde også på  

 privates vegne.
Som eksempler herpå kan nævnes restancer vedrørende kommunal  

 elforsyning, børnepasning, administrativt ikendte bøder, børnebidrag, der  

 ikke  

 er udlagt forskudsvis, samt ægtefællebidrag.
Samtidig bistår kommunerne  

 amterne  

 med inddrivelse af amternes fordringer, i det omfang de er tillagt  

 udpantningsret.
Amternes øvrige krav er civilretslige krav, hvor inddrivelsen  

 sker ved anvendelse af advokatbistand.
Kommunerne anvender foruden administrativt personale egne  

 fogeder (pantefogeder) i inddrivelsesarbejdet.
Ud over udlæg sker inddrivelse  

 især ved afdragsordninger og lønindeholdelse.
Endvidere inddrives ved  

 indregning af restancer i forskudsskatten og ved modregning.
 Kommunerne inddriver primært personorienterede restancer.  

 Personlige skatter og arbejdsmarkedsbidrag udgør ca. 45 pct. af restancerne.  

 De  

 øvrige restancer, fx. underholdsbidrag, forbrugsafgift og  

 tilbagebetalingspligtig  

 kontanthjælp, udgør ca. 55 pct. og fordeler sig på ca. 70 forskellige  

 kravtyper.
Samlede offentlige krav ultimo 2002 og 2003 2002 2003 ---- mio. kr. ---- Inddrivelsesenheden:
 Biblioteksrestancer  

 	....................................................
2 1 Diverse  

 fordringer  

 	......................................................
15 13 Dir.  

 for Arbejdsløshedsforsikring  

 	..............................
219 227 DR-licens  

 	...................................................................
632 618 DSB  

 S-tog A/S  

 	...........................................................
157 155 Fakturafordringer  

 (fx indtægtsdækket virksomhed) 133 147 Fiskeribanken  

 	.............................................................
259 250 Fællesopkrævninger  

 	...................................................
1 1 Personlige  

 fordringer  

 	..................................................
827 769 Inddrivelsesenheden i alt  

 	...............................................
2.245 2.181 Økonomistyrelsen:
 SU-stipendier  

 	.............................................................
318 349 Studiegæld  

 	..................................................................
2.972 2.950 Økonomistyrelsen i alt  

 	..................................................
3.290 3.299 Kommunerne:
 Personlig  

 skat  

 	.............................................................
4.799 4.796 Arbejdsmarkedsbidrag  

 	...............................................
1.029 983 Retskraftige  

 udgiftsførte restancer  

 	.............................
5.713 5.628 Skat og arbejdsmarkedsbidrag i alt  

 	................................
11.541 11.407 Ejendomsskat  

 	.............................................................
64 49 Forbrugsafgift  

 	............................................................
458 432 Husleje  

 	.......................................................................
41 30 Underholdsbidrag  

 	.......................................................
3..356 3.464 Daginstitution  

 	............................................................
138 137 Bøder  

 i henhold til skattekontrolloven  

 	......................
31 31 Boligindskudslån  

 	........................................................
173 178 Boligydelse  

 	................................................................
66 64 Tilbagebetalingskrav/boligsikring  

 og -ydelse  

 	..............
289 291 Tilbagebetalingspligtig  

 kontanthjælp  

 	.........................
1.549 1.499 Uddannelseslån  

  

 § 42  

 	..................................................
19 17 Motorkøretøjer  

 BL § 58  

 	............................................
101 76 Parkeringsafgift  

 	..........................................................
26 33 Retsafgift/-gebyr  

 	........................................................
107 128 Udenlandske  

 skattekrav  

 	.............................................
197 137 Andre  

 kommunale krav  

 	..............................................
980 1.015 Øvrige kommunale krav i alt  

 	.........................................
7.595 7.581 Kommunerne i alt  

 	..........................................................
19.136 18.988 ToldSkat  



  

 :
 A-skat/AM-bidrag  

 	.....................................................
1.386 1.323 Moms,  

 told, punktafgifter og lønsum  

 	........................
5.670 5.985 Renter/gebyrer  

 	...........................................................
2.782 2.374 Selskabs-  

 og fondsskat  

 	...............................................
3.109 2.790 Dødsboskat  

 	................................................................
31 4 Rente,  

 udbytteskat mv.  

 	.............................................
36 88 Retskraftige  

 udgiftsførte restancer  

 	.............................
9.835 9.829 ToldSkat  

  

 i alt  

 	.................................................................
22.849 22.393 Politiet:
 Bøder  

 	  

 ;.........................................................................
674 715 Konfiskationer  

 	...........................................................
163 155 Erstatninger  

 	................................................................
74 88 Strafferetsplejen  

 	.........................................................
475 537 Politiet i alt *  

 	.................................................................
1.386 1.495 Samlede restancer i alt  

 	...................................................
48.906 48.356 *  

 	  

 I opgørelsen af  

 politiets tilgodehavende sondres ikke mellem almindelige debitorer og  

 restanter, hvorfor restancemassen er mindre end anført i tabellen.
Det fremgår af tabellen, at den samlede restancemasse i  

 2003 udgjorde mindst 48.356 mio. kr.
I relation til kommunernes restancemasse  

 bør det bemærkes, at de statslige krav vedr. skat m.v. udgjorde 11.407 mio.  

 kr.  

 og de øvrige kommunale krav 7.581 mio. kr.
Med hensyn til de øvrige kommunale  

 krav bør det endvidere bemærkes, at der for en stor dels vedkommende er tale  

 om  

 hel eller delvis refusion fra staten.
For så vidt angår  

 tilbagebetalingspligtig  

 kontanthjælp er der således 50 pct. refusion i henhold til lov om aktiv  

 socialpolitik  

 og hhv. 50 pct., 75 pct. og 66,6 pct. refusion vedr. boligsikring,  

 boligydelse  

 og boligindskudslån efter lov om individuel boligstøtte.
Tilsvarende er der i  

 relation underholdsbidrag tale om restancer som enten er af privat karakter  

 eller  

 hvor staten har refunderet det forskudsbetalte børnebidrag, jf. lov om  

 børnetilskud og forskudsvis udbetaling af børnebidrag.
De egentlige kommunale restancer, hvor det er kommunen som  

 har beløbet til gode, udgjorde således i 2003 mindre end 40 pct. af de 7.581  

 mio. kr. øvrige kommunale restancer.
Hvilket samlet betyder, at kun omkring  

 15  

 pct. af de 18.988 mio. kr. restancer som i 2003 var under inddrivelse i  

 kommunerne, var egentlige kommunale restancer.
4. Lovforslagets indhold Med lovforslaget samles restanceinddrivelsen af fordringer,  

 som i dag inddrives af amterne, kommunerne, ToldSkat, Inddrivelsesenheden  

 under  

 ToldSkat, politiet og domstolene, i en ny restanceinddrivelsesmyndighed under  

 Skatteministeriet.
Som et led i samlingen skal der overføres aktiver,  

 rettigheder og pligter samt ansatte fra kommunerne til staten.
Lovforslaget  

 indeholder regler for denne overførsel.
Fastlæggelsen af denne overførsel og  

 eventuelle særlige vilkår herfor skal i overensstemmelse med  

 regeringspartiernes aftale med Dansk Folkeparti om en kommunalreform som  

 udgangspunkt ske ved aftale mellem den enkelte kommune og Skatteministeriet.  

 Skatteministeren kan dog nedsætte et nævn, der kan træffe beslutning om den  

 konkrete overførsel af aktiver, rettigheder og pligter samt ansatte i  

 tilfælde  

 af uenighed herom mellem en kommune og Skatteministeriet.
Til sikring af de  

 kommunale skattemedarbejdere, der overgår til ansættelse i staten, vil de  

 pligter og rettigheder, der følger af lov om lønmodtageres retsstilling ved  

 virksomhedsoverdragelse, skulle finde tilsvarende anvendelse for  

 ikke-tjenestemandsansatte i denne situation.
Ansættelsesvilkårene for det  

 statslige personale, hvortil inddrivelsesopgaven overføres, berøres ikke af  

 loven.
Et af hovedformålene og fordelene ved at samle  

 restanceinddrivelsen hos én myndighed i staten er, at borgeren eller  

 virksomheden skal opleve en ensartet behandling i sager om inddrivelse af  

 gæld  

 til det offentlige.
Et væsentligt element er i den forbindelse, at skyldneren  

 kun er i kontakt med én myndighed i sager vedrørende inddrivelse af gæld til  

 det offentlige.
I lovforslaget tages der således udgangspunkt i den  

 sondring mellem opkrævning og inddrivelse, som allerede anvendes på det  

 kommunale område.
En sådan sondring er således omdrejningspunktet for lov nr.  

 52 af 31. januar 2001 om kommunalt samarbejde om opkrævning og inddrivelse.  

 En  

 tilsvarende sondring praktiseres også i staten f.eks. i samspillet mellem  

 Inddrivelsesenheden i ToldSkat og de mange statslige fordringshavere, som  

 benytter Inddrivelsesenheden, når opkrævningsmulighederne er udtømte.
 Loven, der i sin tid var en imødekommelse af et kommunalt  

 ønske om at skabe hjemmel til kommunalt samarbejde på opkrævnings- og  

 inddrivelsesområdet, indebærer, at en kommunalbestyrelse kan bemyndige en  

 anden  

 kommunalbestyrelse til helt eller delvis at forestå opkrævning og inddrivelse  

 af fordringer, som i medfør af lovgivningen varetages af kommunen.
Af lovens forarbejder fremgår, at der ved opkrævning  

 forstås udsendelse af opkrævninger og regninger m.v. til borgere og  

 virksomheder m.fl. og kontrol af, om betaling finder sted inden for den  

 fastsatte betalingsfrist, samt eventuelt efterfølgende udsendelse af rykkere.  

 Ved inddrivelse forstås anvendelse af lovgivningens tvangsinddrivelsesmidler  

 i  

 form af eksempelvis lønindeholdelse, indtrædelsesret, modregning, indgivelse  

 af  

 konkursbegæring og frivillige betalingsordninger.
Med loven sikredes det, at  

 kommunerne kunne etablere et bredt samarbejde på opkrævnings- og  

 inddrivelsesområdet,  

 der indbefatter alle inkassofunktioner.
Et samarbejde mellem kommuner om  

 selve  

 opkrævningsfunktionen, der består i almindelig administration i form af  

 foretagelse af beregninger, udsendelse af opkrævninger, udsendelse af rykkere  

 m.v., kræver ikke lovhjemmel, idet der er tale om faktisk  

 forvaltningsvirksomhed.
I august 2004 var der etableret 11 kommunale samarbejder om  

 opkrævning og inddrivelse.
Samarbejdsaftalerne omfatter 35 kommuner.
 Den udvikling i retning af at samle inddrivelsen i større  

 enheder på tværs af kommuneskel med henblik på at opnå stordriftsdele, som  

 loven om kommunalt samarbejde om opkrævning og inddrivelse er udtryk for,  

 videreføres og optimeres nu med samlingen af inddrivelsesopgaven hos én  

 statslig  

 myndighed.
Det er fortsat op til fordringshaverne at tilrettelægge  

 selve opkrævningsarbejdet, der afhængigt af lovgivningen og praksis på de  

 enkelte områder kan omfatte udsendelse af opkrævninger eller indgåelse af  

 betalingsaftaler  

 og afdragsordninger, kontroller med at betalingen sker og rykkerprocedurer.  

 Kommunerne og andre fordringshavere har derfor fortsat mulighed for at tage  

 sociale og andre hensyn ved tilrettelæggelsen af det almindelige  

 opkrævningsarbejde.
Det er imidlertid ikke hensigten, at der i dette arbejde  

 skal indgå egentlige betalingsevnevurderinger eller anden ressourcekrævende  

 sagsbehandling i forbindelse med f.eks. indgåelse af en betalingsaftale, men  

 derimod  

 følges mere skematiske og enkle procedurer.
Forslaget tilgodeser således på den ene side hensynet til  

 administrative lettelser og effektiviseringer i opkrævnings- og  

 inddrivelsesarbejdet samtidig med, at der på den anden side gives plads til  

 fleksibilitet og individuelle hensyn af bl.a. social karakter i forhold til  

 skyldneren.
Tilsvarende indsatsstrategien på Skatteministeriets område, skal  

 opkrævnings- og inddrivelsesarbejdet afspejle, at skyldnere, der har viljen  

 men  

 ikke evnen til at betale, skal mødes af en fleksibel og  

 hensyntagende inddrivelsesstrategi.
Anvendelsesområdet for loven er samtlige fordringer med  

 tillæg af renter, gebyrer og andre omkostninger, der opkræves eller inddrives  

 af det offentlige, herunder foruden fordringer, der tilkommer det offentlige,  

 også fordringer, som det offentlige inddriver på vegne af andre f.eks.  

 underholdsbidrag.  

 Loven omfatter også rent kommunale krav, der ikke er tillagt særlige  

 inddrivelsesmidler.
Også udenlandske krav, der inddrives af myndigheder i  

 Danmark, og danske krav, der inddrives af myndigheder i udlandet, skal efter  

 forslaget behandles af restanceinddrivelsesmyndigheden.
Lovforslaget indebærer, at de gældende regler og praksis  

 vedrørende opkrævning og inddrivelse vedrørende de enkelte fordringer i  

 særlovgivningen fortsat skal finde anvendelse.
Det hænger sammen med, at der  

 i  

 nærværende lovforslag ikke lægges op til en egentlig regelharmonisering og  

 -forenkling og samling af reglerne i én lov.
Enkelte tilpasninger vil dog  

 blive  

 foreslået i særlovgivningen i det samtidigt fremsatte lovforslag om ændring  

 af  

 forskellige love (Konsekvensændringer som følge af samlingen af inddrivelsen  

 i  

 Skatteministeriet).
 I lovforslaget fastlægges snitfladen og kompetenceforholdet  

 mellem de kommunale og statslige fordringshavere på den ene side og den nye  

 restanceinddrivelsesmyndighed på den anden.
For det første  

  

 foreslås det, at de kommunale og  

 statslige fordringshavere som led i opkrævningsarbejdet efter anmodning fra  

 skyldneren fortsat skal have mulighed for at tillade afdragsvis betaling.
Det  

 er tanken, at fordringshaveren pr. kulance under hensyn til det skyldige  

 beløbs  

 størrelse skal kunne bevilge skyldneren en udvidet betalingsfrist, hvis der  

 f.eks. foreligger midlertidige likviditetsproblemer.
Der kan også være tale  

 om,  

 at et forfaldent beløb f.eks. kan afdrages i rater.
 For det andet  

  

 lægges der op til, at fordringshaverne  

 fortsat gives mulighed for at give henstand med betalingen inden for en  

 rimelig  

 tidsramme og under hensyntagen til gældens størrelse i overensstemmelse med  

 lovgivningens regler herom.
 I det omfang skyldneren i forvejen er kendt af  

 fordringshaveren, f.eks. som social klient i den kommunale socialforvaltning,  

 vil kendskabet til skyldnerens økonomiske og sociale situation selvsagt kunne  

 indgå i vurderingen af, om kommunen som fordringshaver finder det rimeligt og  

 hensigtsmæssigt at tillade afdragsvis betaling eller henstand frem for at  

 oversende fordringen til inddrivelse i restanceinddrivelsesmyndigheden under  

 Skatteministeriet.
På den anden side er det ikke hensigten, at den enkelte  

 fordringshaver skal afkræve skyldneren dokumentation eller indhente  

 yderligere  

 oplysninger om skyldnerens forhold med henblik på at foretage en  

 betalingsevnevurdering  

 for at kunne tillade afdragsvis betaling eller henstand som nævnt.  

 Mulighederne  

 er tænkt som et redskab, der ikke kræver ressourceanvendelse af nævneværdigt  

 omfang  

 hos den enkelte fordringshaver, og som det er frivilligt for den enkelte  

 fordringshaver at benytte.
Som en naturlig opfølgning på en henstandsordning  

 skal fordringshaveren kunne tillade en vis korterevarende betalingsordning  

 med  

 skyldneren.
 Der lægges i øvrigt ikke op til at begrænse  

 fordringshavernes adgang til oplysninger om skyldnere, herunder kommunernes  

 adgang til oplysninger om borgere bosiddende i kommunen, i forhold til hvad  

 der  

 følger efter gældende lovgivning, herunder forvaltningsloven og  

 persondataloven.
For det tredje  

  

 lægges der op til, at de enkelte  

 fordringshavere, hvis de bliver bekendt med, at skyldnerens forhold er ændret  

 væsentligt efter overdragelse af fordringen til  

 restanceinddrivelsesmyndigheden,  

 skal underrette restanceinddrivelsesmyndigheden herom.
Fordringshaverne kan i  

 den forbindelse anmode restanceinddrivelsesmyndigheden om at tilbagesende  

 sagen  

 med henblik på, at fordringshaveren kan tillade afdragsvis betaling eller  

 henstand med betalingen.
Fordringer omfattet af refusionsret fra statskassen  

 kan dog ikke sendes tilbage til fordringshaveren, eller den, der på vegne af  

 fordringshaveren, har forestået opkrævningen.
Omvendt, såfremt skyldnerens  

 økonomiske forhold bedres, kan fordringshaveren anmode  

 restanceinddrivelsesmyndigheden  

 om, at inddrivelsen intensiveres.
Også her vil fordringshaverens kendskab til  

 skyldneren som f.eks. social klient kunne være udslagsgivende for en  

 anmodning  

 om tilbagesendelse af fordringen henholdsvis indstilling om, at inddrivelsen  

 intensiveres.
Herudover foreslås det som nævnt ovenfor, at de enkelte  

 fordringshavere som hidtil skal varetage det almindelige opkrævningsarbejde,  

 herunder rykkerprocedurer, efter de fastlagte regler og procedurer herom.
Det  

 vil også fortsat være fordringshaveren, der i tilfælde af manglende betaling  

 til forsyningsselskaber eller af leje træffer eventuel afgørelse om at lukke  

 for varme og el eller om at udsætte skyldneren af et lejemål, ligesom det er  

 fordringshaveren, der foranlediger afgørelsen effektueret.
Der er tale om  

 nogle  

 særlige tiltag, hvor gennemførelsen som oftest enten medfører eller betinger  

 et  

 tæt samarbejde med de sociale myndigheder.
 Hvis der er tvist om kravets eksistens eller størrelse,  

 skal tvisten afklares ved fordringshaverens foranstaltning.
Det er en betingelse for overdragelse til  

 restanceinddrivelsesmyndigheden, at skyldneren underrettes skriftligt af  

 fordringshaveren om overdragelsen.
I praksis kan underretningen ske som led i  

 opkrævningsproceduren, f.eks. på selve opkrævningen eller - såfremt der  

 praktiseres en rykkerprocedure - sidste rykkerskrivelse inden overdragelsen.  

 På  

 tilsvarende vis skal fordringshaveren give skyldneren besked, hvis fordringen  

 tilbagesendes til fordringshaveren f.eks. med henblik på at give midlertidig  

 henstand med betalingen.
Restanceinddrivelsesmyndigheden kommer først ind i  

 billedet, når fordringshaveren har udtømt mulighederne for at opkræve  

 fordringen.
Dvs., når en skyldner ikke overholder betalingsfristen eller  

 misligholder  

 en aftale om betaling i rater på trods af en eller flere rykkerskrivelser.  

 Først på dette tidspunkt har fordringen udviklet sig til en  

  

 restance  

  

 ,  

 som fordringshaveren overdrager til restanceinddrivelsesmyndigheden med  

 henblik  

 på afvikling.
Når særlige forhold taler derfor, vil fordringerne kunne  

 overdrages til restanceinddrivelsesmyndigheden på et tidligere tidspunkt.
Det  

 kan f.eks. være aktuelt, hvis der er krav til opkrævning vedr. f.eks.  

 underholdsbidrag og daginstitutionsbetaling samtidig med, at en eller flere  

 andre fordringer er overgået til inddrivelse hos  

 restanceinddrivelsesmyndigheden.
Skyldneren vil i en sådan situation kunne  

 være  

 interesseret i en samlet afviklingsordning, hvor også fremtidige rater  

 omfattes  

 af betalingsaftalen, således at afviklingsordningen omfatter hele  

 gældsforholdet.
Dette kan samtidig - i fordringshavernes interesse - sikre en  

 samlet inddrivelse af et løbende mellemværende.
Der vil blive fastsat nærmere  

 regler herom i medfør af bemyndigelsen i forslagets § 2, stk. 6.
 Bemyndigelsen vil endvidere blive anvendt til at fastlægge  

 de nærmere krav til dataudvekslingen mellem fordringshaverne og  

 restanceinddrivelsesmyndigheden, herunder hvilke oplysninger, der under  

 iagttagelse af forvaltningsloven, persondataloven og  

 databeskyttelsesdirektivet  

 skal afgives i forbindelse med overdragelse af fordringer til  

 restanceinddrivelsesmyndigheden.
Restanceinddrivelsesmyndigheden er skatteministeren, eller  

 den ministeren bemyndiger dertil.
Det er tanken, at  

 restanceinddrivelsesmyndigheden, indtil andet bestemmes, er ToldSkat.  

 Restanceinddrivelsesmyndigheden vil indgå i ToldSkats nye struktur og derved  

 bl.a. være repræsenteret i de enkelte skattecentre.
Restanceinddrivelsesmyndigheden indtræder i samtlige  

 rettigheder og forpligtelser, der er tilknyttet de enkelte fordringer mv.,  

 til  

 brug for kravets afvikling.
Det vil bl.a. sige, at de inddrivelsesredskaber,  

 som den enkelte fordring er tillagt i lovgivningen, eller andre  

 kreditorbeføjelser, som følger af praksis, kan anvendes af  

 restanceinddrivelsesmyndigheden.  

 Det drejer sig bl.a. om udpantningsret, lønindeholdelse, modregning,  

 dækningsrækkefølge, indtrædelsesret, tiltrædelse af akkordordninger og  

 gældssaneringsforslag, indgivelse af konkursbegæring, indberetning til  

 kreditoplysningsbureauer og eftergivelse og henstand.
 Både fordringshaverne og restanceinddrivelsesmyndigheden  

 kan over for fogedretten fremsende begæring om foretagelse af arrest hos  

 skyldneren til sikkerhed for pengekrav, hvis dette er nødvendigt af hensyn  

 til  

 fyldestgørelsen, jf. retsplejelovens kapitel 56.
 Det er ikke hensigten at begrænse fordringshavernes adgang  

 til modregning og indtrædelse i de tilfælde, hvor en fordring endnu ikke er  

 overført til inddrivelse, men opfylder reglerne for modregning og indtrædelse  

 i  

 særlovgivningen eller som følge af retspraksis.
Endvidere foreslås det, at restanceinddrivelsesmyndigheden  

 får adgang til at indhente oplysninger om skyldnerens økonomiske forhold,  

 arbejdsmæssige forhold, boligmæssige forhold m.v. inden for rammerne af  

 persondataloven og forvaltningsloven, i det omfang sådanne oplysninger er en  

 forudsætning for varetagelse af inddrivelsesopgaven.
Efter forslaget kan  

 oplysningerne indhentes elektronisk med henblik på, at de kan indgå i en  

 automatisk visitering af sagerne.
Ligesom det i dag er tilfældet i ToldSkat, vil der ikke  

 blive givet en generel adgang for ansatte i restanceinddrivelsesmyndigheden  

 til  

 alle oplysninger i myndighedens IT-systemer.
Adgang og autorisation til  

 oplysninger,  

 der er relevante for løsningen af opgaver, vil ske efter en forudgående  

 konkret  

 vurdering af ledende medarbejdere.
 Det følger i øvrigt af de almindelige regler i  

 forvaltningslovens § 32, at medarbejdere i  

 restanceinddrivelsesmyndigheden  

 ikke må skaffe sig fortrolige oplysninger, som ikke er af betydning for  

 udførelsen  

 af den pågældendes opgaver.
Det foreslås, at restanceinddrivelsesmyndigheden efter  

 regler fastsat af skatteministeren skal stille visse oplysninger om restancer  

 til rådighed for fordringshavere.
Videregivelsen vil dog kun omfatte data,  

 der  

 er genereret hos restanceinddrivelsesmyndigheden, under iagttagelse af  

 reglerne  

 om indsamling, registrering og videregivelse af personoplysninger i  

 forvaltningsloven, persondataloven og databeskyttelsesdirektivet.
Den  

 elektroniske videregivelse af oplysninger kan som nævnt ifølge forslaget  

 alene  

 ske til fordringshavere/opkrævningsmyndigheder og vil være begrænset til  

 oplysninger om restancens størrelse i forhold til vedkommende fordringshaver,  

 og om der foreligger restancer, dvs. uden beløbsmæssig specifikation, i  

 forhold  

 til andre fordringshavere.
Indtil det nye restancesystem kan tages i brug,  

 vil  

 de omhandlede oplysninger blive stillet til rådighed, i det omfang de  

 eksisterende systemer indeholder og kan håndtere oplysningerne.
 I øvrigt lægges det til grund, at kommunikationen, herunder  

 udvekslingen af data, mellem den enkelte fordringshaver og  

 restanceinddrivelsesmyndigheden i videst mulige omfang sker elektronisk.
 Forskrifter, der udstedes i medfør af bemyndigelsen, vil  

 blive sendt i høring hos Datatilsynet, jf. herved persondatalovens § 57.
Grundtanken i indsatsstrategien på Skatteministeriets  

 område er en differentieret indsats overfor henholdsvis medspillere og  

 modspillere.
Denne segmentering vil også afspejle sig i  

 restanceinddrivelsesmyndighedens opgavevaretagelse.  

 Restanceinddrivelsesmyndighedens udfordring er dermed at få en restance  

 afviklet på den mest hensigtsmæssige måde ved anvendelse af færrest mulige  

 ressourcer.  

 Segmenteringen vil i øget omfang blive understøttet elektronisk i forbindelse  

 med ibrugtagningen af et nyt fælles restancesystem i løbet af første halvår  

 2007.
Restanceinddrivelsesmyndigheden vil derfor også skulle  

 tilrettelægge og prioritere inddrivelsesindsatsen efter skyldnernes vilje og  

 evne til at afvikle deres mellemværende med det offentlige.
De mere  

 indgribende  

 tvangsinddrivelsesskridt som lønindeholdelse og udpantning vil derfor som  

 udgangspunkt  

 ikke blive anvendt over for skyldnere, som indgår og overholder en  

 afviklingsordning,  

 som kan eliminere restancen.
Udlæg kan som hidtil tages i anvendelse til  

 f.eks.  

 sikring af en restance under en betalings- eller henstandsordning.
Restanceinddrivelsesmyndigheden har efter forslaget også  

 mulighed for at indgå frivillige betalingsaftaler med eller fastsætte  

 betalingsordninger for skyldneren, ligesom den kan aftale eller bevilge  

 henstand  

 med betalingen eller eftergive en fordring helt eller delvis efter de  

 almindelige regler herom.
Restanceinddrivelsesmyndigheden bemyndiges som  

 nævnt  

 til at indhente oplysninger om skyldneren, der under iagttagelse af  

 persondatalovens regler er nødvendige for en optimal opgavevaretagelse, som  

 omfatter skyldig hensyntagen til sociale og økonomiske forhold ved  

 fastlæggelsen af niveauet for inddrivelsesindsatsen og valg af  

 inddrivelsesinstrument.
Administrationen af de forskellige restanceområder  

 forudsættes indtil ibrugtagningen af et nyt fælles restancesystem i løbet af  

 første halvår 2007 primært at blive understøttet af eksisterende systemer.
Ud  

 over at udvikle et nyt restanceinddrivelsessystem vil den mellemliggende  

 periode blive anvendt til at få analyseret og vedtaget nye forenklede og  

 harmoniserede inddrivelsesregler, der i øget omfang understøtter automatiske  

 inddrivelsesprocedurer, få tilpasset inddrivelsesstrategien og harmoniseret  

 og  

 klargjort de enkelte sagsområder til konvertering.
De nye forenklede og harmoniserede inddrivelsesregler -  

 herunder på området for lønindeholdelse - vil være med til at sikre en  

 inddrivelsesstrategi,  

 hvor sagerne visiteres, så indsatsen løbende kan tilpasses brug af de mest  

 hensigtsmæssige og e-administrerbare inddrivelsesinstrumenter set i forhold  

 til  

 de enkelte skyldforhold.
Visitationsmodellen forventes bl.a. at bygge på, om  

 skyldneren er en virksomhed eller privat person; på gældens størrelse;  

 størrelsen af skyldnerens indtægt, indtægtskilde og formueforhold; gældens  

 karakter m.v., og nok så vigtigt, ud fra en sagligt begrundet segmentering af  

 forskellige grader af medspillere og modspillere, gående fra skyldnere, der  

 kan  

 og vil betale til de skyldnere, der kan men ikke vil betale.
Det bemærkes, at  

 det ikke hermed er tilsigtet at fravige det almindelige forvaltningsretlige  

 proportionalitetskrav.
 Visitationsmodellen vil blive understøttet af det nye  

 fælles restancesystem, der tages i brug i løbet af første halvår 2007, og som  

 vil kunne tilpasses en strategi og dermed visitationsmodel, der revurderes ud  

 fra samfundsudviklingen og indhentede erfaringer.
 I forhold til privatpersoner er det hensigten, at  

 visiteringen og valg af inddrivelsestiltag skal have fokus på skyldnerens  

 indkomstforhold i form af afdragsordninger og lønindeholdelse, og de mere  

 ressourcekrævende udlæg kan kun forventes gennemført ved større restancer,  

 hvis  

 skyldneren med sikkerhed har let realiserbare aktiver eller for at afbryde  

 forældelsesfristen.
 Lønindeholdelse kan kun anvendes i meget begrænset omfang  

 ved virksomhedsgæld, hvor vægten i stedet vil ligge på afdragsordninger  

 overfor  

 medspillere, mens inddrivelsen overfor modspillere vil ske i form af udlæg.  

 Er  

 der tale om store restancer, vil udlæg tillige blive anvendt for at sikre  

 kravet.
Ved valg af inddrivelsestiltag vil tillige indgå, om der er  

 en risiko for en løbende forøgelse af gældsforholdet.
I bekræftende fald vil  

 der blive valgt tiltag, der kan begrænse denne risiko.
 Et meget væsentligt element i en automatiseret inddrivelse  

 vil blive at sikre, at der fortsat kan tages individuelle hensyn, hvor  

 inddrivelsen betinger det, herunder at gældsforhold, der ikke egner sig til  

 at  

 blive behandlet automatisk, sorteres fra til manuel behandling.
En standardisering af reglerne for at fastsætte  

 betalingsevne vil være med til at sikre, at skyldnere, der ikke har formue,  

 indkomst eller har indkomst på så lavt et niveau, at der ikke er en særlig  

 stor  

 betalingsevne, kun i mindre grad vil få henvendelser fra  

 restanceinddrivelsesmyndigheden,  

 før de igen har indkomst eller betalingsevne.
Et centralt element i  

 arbejdstilrettelæggelsen er således, at man kun vil lave den manuelle  

 betalingsevnevurdering  

 i de tilfælde, hvor der er et egentligt behov.
 Det vil dog blive sikret, at overskydende skat og andre  

 udbetalinger fra det offentlige vil blive brugt til nedbringelse af gælden.
For den helt overvejende del af skyldnerne vil inddrivelsen  

 kunne foretages på denne enkle måde.
Udlæg med kontakt til borgeren foretages  

 under hensyntagen til den økonomiske gevinst og/eller som en  

 forældelsesafbrydende  

 foranstaltning.
I dag foretages mange udlæg forgæves, og da  

 udlægsforretninger  

 samtidig er meget ressourcekrævende, består udfordringen i at målrette  

 anvendelsen  

 til at omfatte de situationer, hvor der er en høj grad af sikkerhed for, at  

 indsatsen står mål med gevinsten.
Medvirkende hertil vil være de muligheder  

 en  

 øget opdatering af indkomst- og formueoplysninger og et nyt restancesystem  

 giver.
 Den beskrevne fremgangsmåde er meget lidt  

 ressourcekrævende, da sagsbehandlingen i store træk kan foretages maskinelt,  

 som det allerede er tilfældet i dag i den statslige centrale inddrivelse.
Der kan derfor målrettes flere ressourcer på bestemte  

 grupper af skyldnere.
Det er specielt de borgere, der har sociale problemer  

 og  

 de borgere og virksomheder, der bevidst forsøger at unddrage sig betaling ved  

 konkursrytteri, kreditorly mv.
 Endelig foreslås det, at alle klager over  

 restanceinddrivelsesmyndighedens afgørelser skal indbringes for  

 Landsskatteretten,  

 medmindre andet er bestemt i lovgivningen.
Det foreslås, at indsigelser mod udlæg foretaget af  

 restanceinddrivelsesmyndighedens pantefogeder som hidtil skal behandles af  

 fogedretten.
Udlæg er i modsætning til de øvrige inddrivelsesmidler ikke  

 administrative afgørelser, der er omfattet af reglerne i offentlighedsloven  

 og  

 forvaltningsloven.
Der er derimod tale om judiciel virksomhed, og sagerne  

 behandles efter reglerne om tvangsfuldbyrdelse i retsplejeloven.
I overensstemmelse med regeringens skattestop vil der ikke  

 skulle betales afgift efter de almindelige regler ved oversendelse af en  

 klage  

 til Landsskatteretten.
Til gengæld foreslås inddrivelsessagerne undtaget fra  

 reglerne om omkostningsgodtgørelse i skattesager.  

 Restanceinddrivelsesmyndighedens  

 afgørelser vil omfatte alle offentlige krav og ikke kun skattekrav.
Det må  

 forventes, at klagerne til Landsskatteretten over afgørelser på  

 inddrivelsesområdet kun sjældent vil afspejle skattelovgivningens  

 komplikationsgrad.
Bemyndigelsen vil endvidere blive anvendt til at fastsætte  

 nærmere regler for den foreslåede remonstrationsordning for klager på  

 inddrivelsesområdet.
Ordningen indebærer, at klagen skal indsendes til  

 restanceinddrivelsesmyndigheden  

 og skal være modtaget senest 3 måneder efter, at klageren har fået meddelelse  

 om afgørelsen.
Hvis restanceinddrivelsesmyndigheden efter en ny vurdering  

 finder anledning til at genoptage sagen og klageren indvilliger heri, træffer  

 restanceinddrivelsesmyndigheden på ny afgørelse i sagen.
Hvis  

 restanceinddrivelsesmyndigheden  

 efter en ny vurdering kan give klageren delvist medhold, skal  

 restanceinddrivelsesmyndigheden  

 samtidig oplyse klageren om, at klagen kan fastholdes, hvis  

 restanceinddrivelsesmyndigheden får besked herom inden 1 måned efter, at  

 klageren har fået meddelelse om restanceinddrivelsesmyndighedens afgørelse i  

 sagen.  

 Hvis den oprindelige afgørelse ikke ændres, eller hvis klagen fastholdes,  

 sender restanceinddrivelsesmyndigheden klagen til Landsskatteretten.
Herved  

 gives der mulighed for, at kun klager af en vis økonomisk og juridisk tyngde  

 indbringes for Landsskatteretten.
 Bemyndigelsen vil i øvrigt kunne anvendes til at fastsætte  

 regler for Landsskatterettens klagesagsbehandling på inddrivelsesområdet, der  

 fraviger reglerne i skatteforvaltningslovens kapitel 16, jf. det samtidigt  

 fremsatte lovforslag herom.
 Det forudsættes endvidere, at forslaget om, at  

 Landsskatteretten i forbindelse med reformen på skatteområdet, jf. det  

 fremsatte lovforslag herom, efter bestemmelser fastsat af retspræsidenten  

 skal  

 kunne afgøre visse sagstyper uden deltagelse af læge retsmedlemmer, skal  

 finde  

 anvendelse for inddrivelsessagerne, svarende til at disse klagesager hidtil i  

 overvejende grad har været behandlet af embedsmænd uden lægmandsmedvirken.  

 Endelig forudsættes de foreslåede regler om, at Landsskatteretten i visse  

 tilfælde kan anmode told- og skatteforvaltningen om at udarbejde en  

 sagsfremstilling tilsvarende skal finde anvendelse for  

 restanceinddrivelsesmyndighedens  

 afgørelser.
Samlingen af inddrivelsesopgaven hos  

 restanceinddrivelsesmyndigheden foreslås som nævnt at ske den 1. oktober  

 2005.  

 Det betyder bl.a., at verserende inddrivelsessager skal overgå til videre  

 behandling  

 fra den oprindelige inddrivelsesmyndighed til restanceinddrivelsesmyndigheden  

 fra dette tidspunkt.
Det forudsættes, at restanceinddrivelsesmyndigheden  

 træffer aftale med de enkelte fordringshavere vedrørende den praktiske  

 fremgangsmåde i forbindelse med sagsoverførslen.
Skatteministeren foreslås  

 bemyndiget til at fastsætte regler for den praktiske gennemførelse af  

 overdragelsen  

 af opgaver og personale fra kommunerne mv. til staten.
 Vedrørende verserende klagesager om inddrivelse ved lovens  

 ikrafttrædelse foreslås det, at disse sager overgår til afgørelse i  

 Landsskatteretten den 1. januar 2006, såfremt der på dette tidspunkt ikke er  

 truffet afgørelse i sagen af den oprindelige klageinstans.
 I overensstemmelse med regeringspartiernes aftale med Dansk  

 Folkeparti om en kommunalreform følger personalet med opgaven.
 Det indebærer, at Skatteministeriet, der overtager  

 inddrivelsesopgaven fra kommunerne, fremover bliver ansættelsesmyndighed for  

 de  

 kommunalt ansatte, der hidtil har været beskæftiget med opgaven.
 Staten overtager ikke kun det kommunale personale, der  

 udelukkende eller helt overvejende er beskæftiget med inddrivelsesopgaven,  

 men  

 også en forholdsmæssig del af det kommunale personale, der varetager  

 generelle  

 funktioner.
Der fastsættes i forbindelse hermed særlige regler, der  

 regulerer personalets rettigheder og pligter i forbindelse med overførslen,  

 jf.  

 §§ 6-9, idet det bemærkes, at ansættelsesvilkårene for det statslige  

 personale, hvortil inddrivelsesopgaven overføres, ikke berøres af loven.
Der  

 knytter sig i den forbindelse forskellige problemstillinger til overførslen  

 af  

 tjenestemænd henholdsvis overenskomstansatte og andet ikke tjenestemandsansat  

 personale.
 Målet er, at alle medarbejdere i forbindelse med  

 overflytningen tilbydes gode udviklende arbejdspladser med samme jobsikkerhed  

 som i dag.
 Efter gældende ret vil visse overenskomstansatte og andet  

 ikke tjenestemandsansat personale ved en overførsel til en anden myndighed  

 som  

 følge af opgaveflytninger være omfattet af reglerne i  

 virksomhedsoverdragelsesloven  

 (lovbekendtgørelse nr. 710 af 20. august 2002 om lønmodtageres retsstilling  

 ved  

 virksomhedsoverdragelse).
Virksomhedsoverdragelsesloven indebærer på den ene side, at  

 personalet som udgangspunkt har pligt til at tåle et arbejdsgiverskifte og  

 således ikke kan betragte arbejdsgiverskiftet som en opsigelse, forudsat at  

 der  

 ikke i forbindelse med overførslen sker andre væsentlige ændringer i  

 ansættelsesvilkårene  

 for de enkelte ansatte.
På den anden side indebærer  

 virksomhedsoverdragelsesloven,  

 at personalet som udgangspunkt har ret til fortsat ansættelse på de hidtidige  

 vilkår.
 Virksomhedsoverdragelsesloven finder imidlertid ikke  

 anvendelse ved overførsel af administrative funktioner mellem offentlige  

 myndigheder, jf. lovens § 1, stk. 2.
 Ved en overførsel af opgaver fra en offentlig myndighed til  

 en anden finder virksomhedsoverdragelsesloven således ikke efter gældende ret  

 anvendelse for ansatte, der er beskæftiget med myndighedsopgaver, men vil  

 finde  

 anvendelse for andre grupper af ansatte, herunder ansatte der beskæftiger sig  

 med driftsopgaver.
 Med henblik på at sikre et ensartet retsgrundlag for alle  

 overenskomstansatte og andre ikke-tjenestemandsansatte fastsættes det derfor  

 med lovforslaget i overensstemmelse med regeringspartiernes aftale med Dansk  

 Folkeparti om en kommunalreform, at virksomhedsoverdragelsesloven finder  

 tilsvarende anvendelse for de overenskomstansatte m.v., der ikke efter de  

 gældende regler er omfattet af virksomhedsoverdragelsesloven.
 Herved sikres alle overenskomstansatte m.v., som overføres  

 fra kommunal ansættelse til ansættelse i staten, ensartede rettigheder i  

 forbindelse med overførslen, herunder bl.a. at de pågældendes  

 ansættelsesvilkår  

 videreføres uændret.
 Lovforslaget præciserer på den anden side, at de  

 overenskomstansatte mv. som udgangspunkt er forpligtet til efter  

 opgaveflytningen at opfylde arbejdsaftalen ved ansættelse i staten.
 Efter en samlet afvejning af de rettigheder og pligter, som  

 følger af virksomhedsoverdragelsesloven, vurderes lovforslaget at medføre en  

 forbedret retsstilling for de overenskomstansatte m.v., som efter de gældende  

 regler ikke er omfattet af virksomhedsoverdragelsesloven.
 Efter lovforslaget overgår kommunalt ansatte tjenestemænd  

 til ansættelse i staten på vilkår, der i øvrigt svarer til de hidtidige  

 vilkår.
 Det betyder, at de efter overgangen er omfattet af  

 tjenestemandslovgivningen og de kollektive aftaler, der er indgået i henhold  

 til denne lovgivning.
 De pågældende ansættes som statstjenestemænd i henhold til  

 tjenestemandslovgivningen og de kollektive aftaler, der er indgået i henhold  

 til denne lovgivning.
Det vil ved den pensionsmæssige indplacering blive sikret,  

 at der ikke som følge af overgangen sker forringelse af den pensionsret, der  

 er  

 optjent i kommunalt regi.
Tilsvarende vil de pågældende ved indplacering i de  

 lønsystemer, der gælder i staten, blive sikret mod lønnedgang som følge af  

 overgangen.
 Lovforslaget indebærer, at ansættelsesmyndigheden er  

 vedkommende nye ansættelsesmyndighed, og at ansættelsesområdet er det samme  

 som  

 for andre tjenestemænd, der ansættes hos denne ansættelsesmyndighed.
Overgang til ansættelse i staten vil ikke i sig selv være  

 en forflyttelse.
De tjenestemænd, der overføres efter § 7, vil således  

 ikke kunne kræve sig afskediget med rådighedsløn/ventepenge eller pension som  

 følge af selve overgangen til ansættelse i staten.
 Endvidere indebærer lovforslaget, at de pågældende  

 tjenestemænd fremover vil kunne være forpligtede til at overtage en anden  

 passende stilling inden for det nye ansættelsesområde.
Ved vurderingen af, om en anden stilling kan anses for  

 passende, vil det udover en vurdering af stillingens karakter og sammenhæng  

 med  

 den hidtidige stilling blandt andet skulle indgå, at ændringen af  

 ansættelsesområdet  

 sker som led i den generelle kommunalreform.
Endvidere vil det skulle indgå i  

 vurderingen, om tjenestemanden efter en bedømmelse på grundlag af momenter  

 som  

 uddannelse, alder, helbredstilstand, den sædvanlige opfattelse af status m.v.  

 kan siges at have fået anvist en passende stilling.
Det betyder, at de  

 pågældende  

 tjenestemænd vil kunne være forpligtede til at overtage en anden passende  

 stilling inden for det nye ansættelsesområde, som de ikke ville have været  

 forpligtede til at overtage inden for rammerne af deres hidtidige  

 ansættelsesområde.
 Det gælder dog ikke, hvis forpligtelsen til inden for  

 rammerne af det nye ansættelsesområde at overtage en anden stilling måtte  

 være  

 af særlig indgribende karakter over for den enkelte.
 Det fastslås med lovforslaget, at tjenestemænd, der  

 overføres fra kommunal til statslig ansættelse, ved pensionering fra  

 ansættelsen får udbetalt tjenestemandspensionen af staten.
En del af tjenestemændenes pensionsrettigheder vil være  

 optjent under kommunal ansættelse, mens en del af pensionsrettighederne  

 optjenes under ansættelse i staten.
Myndighederne er ikke efter gældende  

 regler  

 forpligtet til at afdække pensionsforpligtelsen forsikringsmæssigt.
Det  

 indebærer,  

 at der ikke nødvendigvis vil kunne overføres et aktiv fra den myndighed,  

 hvorfra tjenestemændene overføres, der svarer til det pensionstilsvar, som er  

 optjent under den pågældende myndighed.
Med lovforslaget bemyndiges finansministeren derfor til  

 efter forhandling med indenrigs- og sundhedsministeren at fastsætte regler om  

 beregning og eventuel fordeling af pensionsforpligtelsen for tjenestemænd,  

 der  

 overføres efter loven.
Reglerne herom vil sikre, at der som udgangspunkt sker  

 en fordeling af pensionsforpligtelsen mellem den hidtidige og den nye  

 ansættelsesmyndighed.
De kommunale parter vil blive inddraget i forbindelse med  

 udarbejdelsen af de regler, der vil blive udstedt vedrørende fordelingen af  

 tjenestemandspensionsforpligtelserne.
Reglerne vil endvidere i udkast blive  

 sendt i høring hos de myndigheder og organisationer, som er blevet hørt over  

 lovforslaget.
Bemyndigelserne til at fastsætte regler om fordelingen af  

 tjenestemandspensionsforpligtelserne vil blive udmøntet inden den 1. januar  

 2006.
 Lovforslaget regulerer overførslen af aktiver samt  

 rettigheder og pligter ved overførslen af kommunernes inddrivelsesopgaver til  

 staten.
I overensstemmelse med aftalen mellem regeringspartierne og  

 Dansk Folkeparti om en kommunalreform foreslås, at Skatteministeriet fra den  

 1.  

 oktober 2005 overtager den del af kommunernes aktiver samt rettigheder og  

 pligter, der udelukkende knytter sig til inddrivelsesopgaven.
Vedr. fast  

 ejendom, der udelukkende er anvendt til inddrivelsesopgaven, sker der ikke  

 overførsel til Skatteministeriet.
Skatteministeriet har i stedet ret til at  

 leje sådan fast ejendom, eller fast ejendom eller lokaler, der delvist er  

 anvendt til den kommunale varetagelse af inddrivelsesopgaven.
Fast ejendom,  

 der  

 helt eller delvist er anvendt til inddrivelsesopgaven, kan dog efter aftale  

 overføres til staten.
Forud for fusionen den 1. oktober 2005 skal der konkret  

 tages stilling til, hvilke aktiver samt rettigheder og pligter, der skal  

 overføres fra kommunerne til Skatteministeriet.
Der skal tilsvarende konkret  

 tages stilling til, hvilke ansatte der skal overføres til Skatteministeriet.
Det foreslås i overensstemmelse med regeringspartiernes  

 aftale med Dansk Folkeparti om en kommunalreform, at de enkelte kommuner som  

 udgangspunkt ved aftale med Skatteministeriet skal fastlægge den konkrete  

 deling af aktiver, rettigheder og pligter samt ansatte.
Det foreslås  

 endvidere,  

 at for fast ejendom har Skatteministeriet ret til af den pågældende kommune  

 at  

 leje ejendommen til varetagelse af inddrivelsesopgaven.
Tilsvarende er der  

 ret  

 til at leje lokaler, der hidtil har været anvendt til den kommunale  

 inddrivelsesopgave.
Kommunerne beholder således de pågældende ejendomme, men  

 der skabes samtidig mulighed for et velordnet forløb for lokalisering af  

 medarbejdere som led i overførslen af inddrivelsesopgaven gennem  

 Skatteministeriets  

 ret til at leje fast ejendom eller lokaler.
Det foreslås dog tillige, at fast  

 ejendom efter nærmere aftale kan overføres til staten.
I tilfælde, hvor en kommunal inddrivelsesopgave varetages  

 af et kommunalt samarbejde, må de kommuner, der står bag samarbejdet,  

 indbyrdes  

 aftale den konkrete opløsning af samarbejdet.
Det er ikke et aftaleforhold,  

 som  

 Skatteministeriet har del i.
Det er forventningen, at de fornødne aftaler om overførsel  

 og lejemål vil kunne indgås efter forhandlinger mellem de berørte kommuner og  

 Skatteministeriet.
Kan der imidlertid ikke opnås enighed om overførsel og  

 lejemål senest den 15. juni 2005, er det med lovforslaget fastlagt, at  

 skatteministeren  

 kan nedsætte et nævn, der træffer beslutning om overførsel af aktiver,  

 rettigheder og pligter, ansatte samt indgåelse af lejemål.
 Det forudsættes med lovforslaget, at Skatteministeriet og  

 kommunen fører reelle forhandlinger og bestræber sig på at nå til enighed om  

 overførsel af aktiver, rettigheder og pligter, ansatte, og indgåelse af  

 lejemål, således at det som udgangspunkt ikke bliver nødvendigt at nedsætte  

 nævnet.
Det følger af lovforslaget, at en eventuel beslutning om  

 overførslen m.m., som er truffet af nævnet, ikke vil kunne indbringes for  

 anden  

 administrativ myndighed.
Nævnets beslutninger kan derimod indbringes for  

 domstolene.
Nævnets virksomhed er endvidere omfattet af Folketingets  

 Ombudsmands  

 kompetence.
Nævnet vil bestå af 4 medlemmer, der alle udpeges af  

 skatteministeren.
Af disse 4 medlemmer udpeges et medlem, som tillige er  

 formanden, efter indstilling af finansministeren, og to medlemmer efter  

 indstilling fra Kommunernes Landsforening.
 Skatteministeren bemyndiges endvidere med lovforslaget til  

 at fastsætte nærmere regler for nævnets virksomhed.
 Med lovforslaget undtages myndighedernes forhandlinger,  

 aftaleindgåelse og det særlige nævns beslutninger fra forvaltningslovens  

 regler  

 vedrørende partsaktindsigt, partshøring og begrundelse, jf. lovforslagets  

 § 12. Den foreslåede undtagelse fra forvaltningsloven svarer til  

 principperne i de foreslåede regler i det af indenrigs- og sundhedsministeren  

 samtidigt fremsatte forslag til lov om visse proceduremæssige spørgsmål i  

 forbindelse med kommunalreformen.
 Den foreslåede undtagelse indebærer imidlertid ikke, at de  

 ansatte, som vil blive overført til Skatteministeriet,  

 restanceinddrivelsesmyndigheden, efter loven, ikke vil blive inddraget i  

 processen.
Der fastsættes således med lovforslaget regler, der forpligter  

 den myndighed, hvorfra der overføres ansatte til, for så vidt angår  

 overførslen  

 af ansatte, at orientere repræsentanter for de ansatte om den aftale, der  

 forventes  

 indgået med Skatteministeriet.
Herved sikres de ansattes repræsentanter det  

 bedst mulige grundlag for at fremkomme med synspunkter og ønsker til den del  

 af  

 aftalen, der vedrører overførslen af ansatte.
Det forudsættes, at de ansatte og deres repræsentanter på  

 passende tidspunkter, også inden der foreligger endelig aftale, orienteres om  

 den procedure, der skal fastlægge fordelingen af ansatte.
Det forudsættes  

 således,  

 at de ansatte og deres repræsentanter har mulighed for at fremsætte forslag  

 og  

 ønsker, som kan indgå i forbindelse med myndighedens overvejelser om  

 aftaleudkastet.
 Der fastsættes endvidere regler, der forpligter såvel den  

 myndighed, hvorfra der overføres ansatte, som myndigheder i  

 Skatteministeriet,  

 hvis ansatte berøres af overførslen, til for så vidt angår overførslen af  

 ansatte  

 at orientere de ansattes repræsentanter om forhandlingernes forløb og udkast  

 til beslutninger og aftaler, jf. lovforslagets § 13. De ansattes  

 repræsentanter har således mulighed for at fremsætte synspunkter og ønsker på  

 baggrund af de forelagte udkast med henblik på, at ønskerne kan indgå i  

 myndighedernes grundlag for forhandlingerne om fordelingen af de ansatte.
Myndighederne forpligtes herudover med lovforslaget til at  

 drøfte med de ansattes repræsentanter, hvorledes de mest hensigtsmæssigt kan  

 informeres under forløbet.
Information til de ansatte om proceduren kan ske  

 såvel mundtligt som skriftligt, herunder ved afholdelse af møder, hvor der  

 kan  

 gives de ansatte mulighed for at få svar på spørgsmål vedrørende proceduren  

 for  

 overførslerne og konsekvenserne heraf.
Det forudsættes, at myndighederne  

 samarbejder  

 med henblik på at sikre de bedst mulige rammer for at kunne give information  

 til de ansatte og deres repræsentanter og for at sikre formidlingen af de  

 ansattes repræsentanters ønsker mellem myndighederne.
 De foreslåede regler om inddragelse af repræsentanter for  

 de ansatte m.fl. svarer til principperne herfor i det samtidigt med  

 nærværende  

 lovforslag af indenrigs- og sundhedsministeren fremsatte forslag til lov om  

 visse proceduremæssige spørgsmål i forbindelse med kommunalreformen, dog  

 tilpasset den særlige proces for fusionen af den kommunale og statslige  

 skatteforvaltning og samlingen af inddrivelsesopgaven i Skatteministeriet,  

 restanceinddrivelsesmyndigheden, og samlingen af klagesager vedrørende  

 inddrivelse i Landsskatteretten.
Ifølge Skatteministeriets foreløbige tidsplan for fusionen  

 forventes det, at alle medarbejdere ultimo juli 2005 får at vide, hvor de  

 fysisk og organisatorisk skal arbejde pr. 1. oktober 2005. Det gælder i givet  

 fald dog ikke, hvis fordelingen af ansatte mv. skal besluttes af nævnet.
I  

 sådanne tilfælde vil medarbejderne senest i september 2005 få besked.
 Det er hensigten, at alle medarbejdere under en eller anden  

 form skal have lejlighed til at tilkendegive ønsker om fremtidig placering.
Med henblik på at inddrage de ansattes organisationer i  

 arbejdet med fusionen er det i september 2004 besluttet i Told- og  

 Skattestyrelsens Fusionsorganisation at etablere en personalesamarbejdsgruppe  

 med kommunale og statslige ledelses- og medarbejderrepræsentanter.  

 Personalesamarbejdsgruppen er en særlig konstruktion, der i perioden frem til  

 1. oktober 2005 skal følge fusionsarbejdet og derved supplere de eksisterende  

 kommunale og statslige samarbejdsfora.
Personalesamarbejdsgruppen har aftalt  

 at  

 holde månedlige møder i tæt tilknytning til de møder, der holdes i den  

 særlige  

 fusionsstyregruppe i Skatteministeriet.
 På baggrund af drøftelser i Personalesamarbejdsgruppen er  

 der endvidere taget initiativ til, at der etableres lokale samarbejdsfora om  

 fusionen.
5. Konsekvensændringer i andre love Lovforslaget medfører konsekvenser i et stort antal love på  

 stort set samtlige ministeriers områder.
Det drejer sig først og fremmest om  

 ændring af kompetenceforholdene på inddrivelsesområdet, hvor de hidtidige  

 inddrivelsesmyndigheders kompetencer skal overgå til  

 restanceinddrivelsesmyndigheden, og hvor Landsskatteretten bliver den  

 fremtidige klageinstans.
Derfor er der samtidig med dette lovforslag fremsat  

 et  

 følgelovforslag med forslag til konsekvensændringer i anden lovgivning af  

 lovforslaget om samling af restanceinddrivelsen hos én myndighed i staten.
6. Provenumæssige konsekvenser Det skønnes, at forslaget sikrer en inddrivelsesprocent som  

 i dag, hvorfor forslaget på kort sigt ikke vurderes at have provenumæssige  

 konsekvenser.
I overgangsperioden, hvor personalet flyttes, IT-systemer og  

 administration omlægges vil der dog formentlig være en reduceret indsats på  

 området.
På sigt forventes inddrivelsesprocenten og dermed  

 inddrivelsesprovenuet imidlertid at blive øget.
Det skyldes for det første,  

 at  

 der er konstateret en direkte statistisk sammenhæng mellem den enkelte  

 medarbejderes produktivitet og størrelsen af de inddrevne beløb.
Jo flere  

 sager, der håndteres, jo flere restancer inddrives.
Formodningen er derfor,  

 at  

 en øget digitalisering af området i form af f.eks. automatisk  

 lønindeholdelse,  

 modregning og administration af afdragsordninger vil give et samlet løft i  

 inddrevne beløb.
For det andet er forventningen, at en mere prioriteret  

 indsats, hvor tyngden i inddrivelsesarbejdet vil blive rettet mod de  

 virksomheder  

 og borgere som bevidst unddrager sig betaling af gæld, eller hvor  

 ressourceforbruget vurderes at stå mål med det forventede provenu, også vil  

 kunne bidrage til et løft i inddrevne beløb.
 I takt med gennemførelsen af de næste trin til udmøntning af  

 omlægningerne på inddrivelsesområdet, dvs. regelforenkling og  

 harmonisering  

 samt IT-udvikling, forventes yderligere effektiviseringer og dermed øget  

 provenu.
7. Administrative konsekvenser for borgerne Lovforslaget medfører konsekvenser i forhold til den  

 enkelte borger med restance til det offentlige.
Det drejer sig først og  

 fremmest om en betryggelse af borgernes retssikkerhed.
Det er et selvstændigt  

 formål, at borgere med samme forhold behandles ens, således at ens  

 restanceforhold giver sig udslag i ens afgørelser.
 Ensartet offentlig restanceinddrivelse kan understøttes af  

 en enstrenget adgang til og kontakt med det offentlige. Én indgang kan derfor  

 medvirke til en bedre retssikkerhed.
Foruden ensartethed i sagsbehandlingen skal skyldnere også  

 forstå og opfatte de offentlige afgørelser.
Lovudkastet er derfor med til at  

 bidrage til at regelsættet på området er så enkelt og forståeligt som muligt  

 på  

 tværs af alle typer af restancer, hvor samme forhold gør sig gældende.  

 Regelforenkling er endvidere lettere at implementere i en restancemyndighed.
 Ordningen vil medføre, at de situationer, hvor borgeren  

 bliver kontaktet af flere restancemyndigheder samtidig, ophører.
En fremtidig restanceorganisering skal endvidere sikre  

 administrative lettelser for borgerne.
En fælles IT-platform kan bidrage til  

 at  

 understøtte og udvikle organisation og administration til gavn for borgerne.  

 Lovforslaget  

 er med til at understøtte regeringens plan om at bidrage til reduktion af  

 administrative  

 byrder for borgerne.
Lovforslaget er medvirkende til at sætte fokus på  

 forebyggelse  

 og vejledning og understøtter de eksisterende digitale muligheder, således at  

 borgerne kan få ekspederet sager på internettet eller via  

 servicetelefoner/borgerservice.
 Implementeringen af et nyt restancesystem i løbet af første  

 halvår 2007 vil være med til at sikre disse forbedringer for borgerne.
8. Økonomiske og administrative konsekvenser for  

 erhvervslivet Lovforslaget vil medvirke til at lette de administrative  

 byrder for erhvervslivet, idet især de personligt drevne virksomheder  

 fremover  

 kun skal have kontakt til en restancemyndighed mod flere i dag.  

 Virksomhederne  

 skal ikke bruge tid og administration på at kontakte forskellige  

 restancemyndigheder med forskellig sagsbehandling.
Det betyder en sikring af  

 retssikkerheden,  

 idet virksomheder med samme type af restanceforhold behandles ens.
I dag er  

 der  

 tale om omfattende dobbeltarbejde i henholdsvis kommuner og ToldSkat-områder  

 vedrørende restancer, som vedrører samme virksomhed.
Foruden ensartethed i sagsbehandlingen er det vigtigt, at  

 erhvervslivet får nemmere ved at forstå og opfatte de offentlige afgørelser.  

 Lovforslaget er derfor med til at bidrage til, at regelsættet på området er  

 så  

 enkelt og forståeligt som muligt på tværs af alle typer af restancer, hvor  

 samme forhold gør sig gældende.
Der er altså tale om en administrativ  

 lettelse,  

 idet den enkelte virksomhed ikke skal bruge tid og ressourcer på at sætte sig  

 ind i de meget forskellige love, som er gældende i dag.
 Lovforslaget skal understøtte regeringens bestræbelser på  

 at lette erhvervslivets administrative byrder i relation til det offentlige,  

 idet regelforenklingen på restanceområdet samtidig understøttes af den  

 brugervenlige systemmodernisering som ToldSkat er i gang med, og som allerede  

 har givet sig udslag en række digitale tilbud døgnet rundt til virksomhederne  

 som led i en enklere og mere servicebetonet kontakt til det offentlige.
 Implementeringen af et nyt restancesystem i løbet af første  

 halvår 2007 vil være med til at sikre disse forbedringer for virksomhederne.
9. Administrative konsekvenser for det offentlige Indledningsvis bemærkes, at der er knyttet stor usikkerhed  

 til skønnene over de administrative konsekvenser, blandt andet fordi  

 udgifterne  

 først endeligt kan fastlægges efter forhandlingerne med kommunerne.
Udover  

 disse generelle usikkerhedsmomenter er der knyttet en række mere konkrete  

 forudsætninger til skønnene, hvoraf de væsentligste er følgende:
 Opgaven overtages pr. 1. oktober  

 2005.
Der er en naturlig  

 afgang på 6 % første år og 4% de efterfølgende år.
Afgangen er forudsat at  

 have  

 kvartårseffekt i afgangsåret, da det forudsættes, at afgangen sker løbende  

 over  

 året.
Der kan nyrekrutteres i det omfang, den naturlige afgang overstiger den  

 forudsatte afgang.
Det forudsættes, at  

 et nyt restancesystem idriftsættes i første halvår 2007, og at der i den  

 mellemliggende periode vil være behov for at lave tilretninger i kommunernes  

 eksisterende systemer.
Der vil i en periode efter idriftsættelsen af det nye  

 system være behov for dobbeltdrift.
Perioden er skønnet til 5 måneder og  

 udgiften forudsættes at være halvdelen af den årlige drifts- og  

 forvaltningsudgift.
 Der er ikke skønnet  

 over evt. krav fra kommunerne mod staten som følge af udgifter til  

 erstatninger  

 m.v. for ophævelse af privatretlige aftaler m.v. eller andre udgifter, som  

 kommunerne ikke med kort varsel kan frigøres fra.
 Kommunerne har i  

 dag en række indtægter fra gebyrer og retsafgifter, der fremover vil  

 bortfalde.  

 Det forudsættes, at staten fremover vil oppebære de samme indtægter, således  

 at  

 omlægningen ikke vil medføre ændrede betalinger for restanter, ligesom  

 omlægningen vil være neutral for det offentlige.
 Engangsudgifter,  

 som er fælles for ligningsopgaven og inddrivelsesopgaven, og hvor det er  

 vanskeligt at skønne over fordelingen mellem ligningsopgaven og  

 inddrivelsesopgaven, er medtaget under engangsudgifter til ligningsopgaven,  

 jf.  

 det samtidigt fremsatte lovforslag herom.
9.1. Administrative konsekvenser for kommunerne Det skønnes, at der i alt anvendes 1.685 årsværk i  

 kommunerne til opkrævning og restanceinddrivelse, hvor årsværksforbruget  

 fordeler sig med 1.404 årsværk, der direkte kan henføres til opgaven og 281  

 støtteårsværk.
Ved opgaveoverførslen til staten vil kommunerne skulle  

 kompensere staten efter DUT-reglerne for det antal årsværk, der er  

 beskæftiget  

 med restanceinddrivelsesopgaven, herunder støtteårsværk.
Kompensationen kan  

 først fastlægges efter forhandling med de kommunale parter.
Alle medarbejdere beskæftiget med  

 restanceinddrivelsesopgaven har adgang til at blive overført til staten.
Det  

 er  

 dog vurderingen, at der vil være en række ubesatte stillinger på  

 restanceinddrivelsesopgaven, når disse indgår i den fusionerede organisation.  

 Det vil specielt gælde årsværk beskæftiget i støttefunktioner - funktioner  

 der  

 ofte betjener alle kommunens forvaltninger - som fortsat vil skulle betjene  

 de  

 øvrige forvaltninger efter fusionen.
Endvidere vil der formentlig være  

 medarbejdere,  

 som er interesseret i at blive i kommunen, hvilket sandsynligvis vil betyde,  

 at  

 kommunerne vil bruge disse medarbejdere på andre områder, hvor der er  

 naturlig  

 afgang.
Det er op til den enkelte kommune at afgøre, om alle medarbejdere  

 overdrages sammen med restanceinddrivelsesopgaven.
De kommunale udgifter til den løbende IT-drift vedrørende  

 opkrævning og restanceinddrivelse skønnes at udgøre i størrelsesordenen 150  

 mio. kr. årligt.
Der udestår en opdeling af denne udgift i opkrævning, som  

 forbliver i kommunerne, og inddrivelse som overføres til staten.
Størrelsen af kommunernes hidtidige udgifter til porto,  

 betalingstransaktionsgebyrer, gebyrudgifter til Det Fælles Lønindeholdelses  

 System (DFLS) og adgang til helpdesk og hotline vedrørende  

 inddrivelsesopgaven  

 skønnes at udgøre i størrelsesordenen 43 mio. kr. og vil i udgangspunktet  

 modsvares af en tilsvarende fremtidig statslig udgift.
Udgifterne fordeler  

 sig  

 med 22 mio. kr. til porto, 7 mio. kr. til betalingstransaktionsgebyrer, 8  

 mio.  

 kr. til gebyrudgifter til DFLS og 6 mio. kr. til adgang til helpdesk og  

 hotline  

 vedrørende inddrivelsesopgaven.
 De kommunale udgifter til revision af inddrivelsesområdet  

 er skønnet til i størrelsesordenen 6 mio. kr.
Kommunernes hidtidige indtægter i form af retsafgifter er  

 skønnet til 58 mio. kr. og indtægterne fra rykkergebyrer m.v. i henhold til  

 gebyrloven er skønnet til 189,5 mio. kr.
Kommunerne vil fremover ikke have  

 indtægterne fra retsafgifter og vedrørende rykkergebyrer mv. skønner  

 Skatteministeriet,  

 at kommunerne vil beholde ca. to tredjedele af gebyrerne mv.
 Det skønnes, at kommunernes hidtidige årlige anlægsudgifter  

 har udgjort ca. 20 mio. kr.
 Alle driftsudgifter til IT-drift, gebyrer, revision, anlæg  

 mv. skal forhandles i henhold til DUT-reglerne.
 I forbindelse med statens afregning til kommunerne af  

 inddrevne fordringer vil der eventuelt kunne opstå et rentetab for  

 kommunerne.  

 Det er ikke besluttet hvorledes afregningen skal gennemføres, og der kan  

 derfor  

 heller ikke siges noget nærmere om kommunernes eventuelle rentetab.
Der vil endvidere blive lagt vægt på, at overdragelsen af  

 fordringer til restanceinddrivelsesmyndigheden så vidt muligt sker efter  

 objektive regler, så de er e-administrerbare  f.eks. i situationer,  

 hvor en  

 skyldner hverken i form af betaling eller henvendelse reagerer på en  

 opkrævning  

 og rykkerskrivelser fra fordringshavere.
Dette vurderes at være en lettelse i  

 forhold til i dag.
9.2. Administrative konsekvenser for staten Det forudsættes, at der fra kommunerne overføres personale  

 til ToldSkat pr. 1. oktober 2005 svarende til ca. 1.400 årsværk.
Dertil  

 kommer,  

 at der i ToldSkat anvendes i størrelsesordenen op mod 600 årsværk til  

 inddrivelsesopgaver.
Overførslen af restanceinddrivelsesopgaver fra politiet og  

 Økonomistyrelsen (pr. 1. januar 2005) medfører overflytning af årsværk og  

 andre  

 ressourcer til ToldSkat.
Fra Økonomistyrelsen overføres 19 årsværk samt  

 udgifter på ca. 18 mio. kr., som modsvares af tilsvarende indtægter på ca. 18  

 mio. kr.
Fra politiet overføres udgifter på ca. 16 mio. kr.
De anførte  

 udgifter  

 og indtægter er i helårsvirkning.
 Udgiftsoverførslen som følge af overførslen af sager fra  

 fogedretterne er endnu ikke afklaret, men vil blive indbudgetteret på FFL 06  

 og  

 TB 05.
 Det samlede ressourceforbrug i ToldSkat til  

 inddrivelsesopgaven i 2005 inkl. støtteårsværk skønnes til i  

 størrelsesordenen  

 2.000 årsværk (helårsvirkning).
 Det antages, at en samling af kommunernes og ToldSkats  

 inddrivelsesopgaver på sigt vil kunne give effektiviseringer på i  

 størrelsesordenen 1.200 årsværk i forhold til den nuværende ressourceindsats  

 på  

 ca. 2.300 årsværk.
De planlagte effektiviseringer skal understøttes af et nyt  

 restancesystem, som skal idriftsættes i første halvår 2007. I den  

 mellemliggende periode vil der være behov for tilretninger i eksisterende  

 systemer.
Disse engangsudgifter på IT-området (inkl. nyt system) skønnes til  

 i  

 størrelsesordenen 50 mio. kr.
 Den interne statslige overførsel medfører engangsudgifter  

 til IT-tilretninger på 3 mio. kr.
 Herudover vil der være en række engangsudgifter på i  

 størrelsesordenen 25 mio. kr. til flytning, flyttegodtgørelser m.v.
 Det forventes, at der skal afholdes udgifter på i  

 størrelsesordnen 3 mio. kr. til information.
De samlede engangsudgifter skønnes til i alt 81 mio. kr. og  

 vil skulle afholdes over en årrække.
Der gennemføres løbende konsolideringer  

 af  

 de anførte skøn, og i det omfang skønnene ændres væsentligt, vil Folketinget  

 blive orienteret herom, idet det dog bemærkes, at der er indikationer på at  

 skønnene vil blive ændret.
Udgifterne afholdes indenfor rammerne af ToldSkats  

 flerårsaftale, som giver mulighed for i visse situationer at få  

 engangsudgifter  

 finansieret via øgede bevillinger.
 Staten vil fremover have udgifter svarende til kommunernes  

 hidtidige udgifter til porto, betalingstransaktionsgebyrer, gebyrudgifter til  

 DFLS og adgang til helpdesk og hotline vedrørende inddrivelsesopgaven.  

 Udgiften  

 er skønnet til at udgøre i størrelsesordenen 43 mio. kr.
Den del af kommunernes samlede IT-driftsudgifter, som efter  

 en nærmere afklaring henføres til inddrivelsesopgaven, vil - indtil et nyt  

 IT-system tages i brug - skulle afholdes af ToldSkat.
Der vil blive indledt  

 dialog  

 med de kommunale IT-leverandører med henblik på fastsættelse af den årlige  

 driftsudgift frem til et nyt system er klart i første halvår 2007.
 Det skønnes, at et nyt restancesystem vil kunne reducere de  

 samlede årlige IT-driftsudgifter til i størrelsesordenen 20 mio. kr.
 Det er ikke muligt mere præcist at skønne over de samlede  

 besparelser, jf. at der udestår en række forhold, der skal forhandles med de  

 kommunale parter, og hvoraf for eksempel IT-driftsudgiften kan få væsentlig  

 indvirkning på de samlede besparelser, men det skønnes, at helårsvirkningen  

 det  

 første år vil være knap 80 mio. kr.
 Det skønnes, at revisionen af inddrivelsesområdet vil  

 medføre et merforbug på 9 årsværk i Intern Revision i ToldSkat.
 De budgetmæssige konsekvenser for Landsskatteretten som  

 følge af omlægningerne på restanceinddrivelsesområdet medtages ikke her, men  

 vil blive indbudgetteret på FFL 06 og TB 05.
 Det bemærkes, som det også er anført indledningsvis, at  

 skønnene - såvel vedr. det kommunale område som det statslige område - og  

 forudsætningerne herfor er behæftet med en betydelig grad af usikkerhed.
10. Miljømæssige konsekvenser Lovforslaget medfører ikke miljømæssige konsekvenser.
11. Forhold til EU-retten Lovforslaget indeholder ikke EU-retlige aspekter.
12. Høring Udover i ministerierne har lovforslaget samtidig med  

 forslaget til lov om ændring af forskellige love (Konsekvensændringer som  

 følge  

 af lov om opkrævning og inddrivelse af visse fordringer  samlingen af  

 inddrivelsen  

 i Skatteministeriet) været sendt til høring i Advokatrådet, Akademikernes  

 Centralorganisation, Amtsrådsforeningen i Danmark, Arbejderbevægelsens  

 Erhvervsråd, ATP, Børsmæglerforeningen, CFU - Centralorganisationernes  

 Fællesudvalg, Danmarks Aktive Handelsrejsende, Danmarks Rederiforening,  

 Danmarks  

 Skibskreditfond, Dansk Arbejdsgiverforening, Dansk Byggeri, Dansk  

 Ejendomsmæglerforening, Dansk ErhvervsFremme, Dansk Handel & Service,  

 Dansk  

 Industri, Dansk Iværksætterforening, Dansk Kunstnerråd, Dansk Landbrug, Dansk  

 Transport og Logistik, Danske Entreprenører, Danske Finansieringsselskabers  

 Forening,  

 Danske Sælgere, Datatilsynet, Den Danske Dommerforening, Den Danske  

 Landinspektørforening, Den Danske Skatteborgerforening, Det Kommunale Kartel,  

 Dommerfuldmægtigforeningen, Ejendomsforeningen i Danmark, Finansrådet,  

 Finanstilsynet, Foreningen af Danske Politimestre (Politimesterforeningen),  

 Foreningen af Pantefogeder i Danmark, FRR - Foreningen af Registrerede  

 Revisorer,  

 FSR - Foreningen af Statsautoriserede Revisorer, Foreningen Danske Revisorer,  

 F&P  

 - Forsikring og Pension, Frederiksberg Kommune, FTF - Funktionærernes &  

 Tjenestemændenes  

 Fællesråd, Grundejernes Landsorganisation, HTS - Handel, Transport og  

 Serviceerhvervene, (HS)Hovedstadens Sygehusfællesskab, (HUR) Hovedstadens  

 Udviklingsråd,  

 Håndværksrådet, Investeringsforeningsrådet, It-Brancheforeningen, KTO -  

 Kommunale Tjenestemænd og Overenskomstansatte, Kommunernes Landsforening,  

 Københavns Fondsbørs, Københavns og Frederiksbergs Tjenestemænds  

 Fællesvirksomhed, Københavns Kommune, Landbrugsrådet, Landdistrikternes  

 fællesråd, Landsforeningen af landsbysamfund, Landsorganisationen i Danmark,  

 Landsskatteretten, Ledernes Hovedorganisation, Lønmodtagernes Dyrtidsfond,  

 Nationalbanken, Parcelhusejernes Landsorganisation, Politiforbundet i  

 Danmark,  

 Realkreditrådet, Rigspolitichefen, Rigsrevisionen, Sammenslutning af Danske  

 Småøer, (SALA) Sammenslutning af Landbrugets Arbejdsgiverforeninger,  

 Skattechefforeningen, Skatterevisorforeningen, Stats- og Kommunalt Ansattes  

 Forhandlingsfællesskab, Statsansattes Kartel, Sundhedskartellet og Told- og  

 Skattestyrelsen.
 En oversigt over modtagne høringssvar og Skatteministeriets  

 kommentarer hertil er medtaget som bilag til lovforslaget.
Vurdering af  

 konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner På kort sigt ingen.
 På sigt forventes provenugevinst som følge af  

 effektivisering og målretning af inddrivelsesindsatsen.
 Ingen.
Administrative konsekvenser for stat, kommuner og  

 amtskommuner Der er knyttet stor usikkerhed til skønnene over de  

 administrative konsekvenser.
 Kommunerne  

  

 :
I alt skønnes den samlede normering i kommunerne til  

 1.685 fuldtidsstillinger (svarende til årsværk). Ved opgaveoverførslen til  

 staten vil kommunerne skulle kompensere staten efter DUT-reglerne for det  

 antal årsværk, der er beskæftiget med inddrivelsesopgaven, herunder  

 støtteårsværk.  

 Som udgangspunkt har alle medarbejdere beskæftiget med inddrivelsesopgaven  

 ret til at blive overført til staten.
De øvrige samlede kommunale  

 driftsudgifter skønnes til i alt 224 mio. kr. årligt.
Heraf vedrører op mod  

 150 mio. kr.
IT, hvor der udestår en opdeling af udgifterne i opkrævning, som  

 forbliver i kommunerne, og inddrivelse, som overføres til staten.
 Det skønnes, at kommunerne i dag har gebyrindtægter på  

 op mod 250 mio. kr., som fremover vil blive reduceret.
 Alle kommunaløkonomiske konsekvenser forhandles efter  

 DUT-reglerne, dog gælder særlige regler for aktiver.
 Staten  

  

 :
 Det er regeringens vurdering, at der ved sammenlægning  

 af den statslige og kommunale restanceinddrivelse over en årrække vil kunne  

 realiseres væsentlige effektiviseringer.
 Staten vil få øgede driftsudgifter i størrelsesordenen  

 65-70 mio. kr.
 Hertil kommer i en overgangsperiode en del af kommunernes  

 nuværende IT-udgifter på i alt op mod 150 mio. kr.
 Kommunernes fald i gebyrindtægter modsvares af en  

 tilsvarende statslig forøgelse af gebyrindtægter.
 Hertil kommer udgifter på i alt 34 mio. kr., som hidtil  

 er afholdt af Økonomistyrelsen og politiet, som dog delvis modsvares af  

 indtægter på 18 mio. kr.
 De samlede engangsudgifter skønnes til 81 mio. kr., der  

 vil skulle afholdes over en årrække.
 Ingen, idet det bemærkes, at der er tale om en opgaveoverførsel  

 fra kommunerne til staten.
Økonomiske og administrative konsekvenser for erhvervslivet Ingen økonomiske konsekvenser.
 Øget retssikkerhed og administrative lettelser for navnlig  

 personligt drevne virksomheder med en eller flere offentlige restancer.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne Øget retssikkerhed og administrative lettelser for  

 borgere med en eller flere offentlige restancer.
 Ingen.
Forholdet til EU-retten Lovforslaget indeholder ikke EU-retlige aspekter Bemærkninger til de enkelte bestemmelser Til § 1 Det foreslås, at lovens anvendelsesområde er samtlige  

 fordringer med tillæg af renter, gebyrer, afgifter og andre omkostninger, der  

 opkræves eller inddrives af det offentlige, herunder foruden fordringer, der  

 tilkommer det offentlige, også fordringer, som det offentlige inddriver på  

 vegne af andre f.eks. underholdsbidrag.
Også udenlandske krav, der inddrives  

 i  

 Danmark, og danske krav, der inddrives i udlandet, skal behandles af  

 restanceinddrivelsesmyndigheden.
I relation hertil finder  

 inddrivelsesdirektivet og den nordiske bistandsaftale samt  

 dobbeltbeskatningsaftalernes inddrivelsesbemyndigelser anvendelse.
Det offentlige skal forstås bredt, således at eksempelvis  

 fordringer fra statsvirksomheder, nettostyrede virksomheder, indtægtsdækkede  

 virksomheder, selvejende institutioner, institutioner med mindre supplerende  

 virksomhed og særlige fonde er omfattet af lovens anvendelsesområde.
Loven  

 dækker således både offentligretlige og civilretlige fordringer.
I stk. 2 fastslås, at gældende regler og praksis  

 vedrørende opkrævning og inddrivelse vedrørende de enkelte fordringer i  

 særlovgivningen fortsat skal finde anvendelse.
Hjemlen til foretagelse af de  

 enkelte inddrivelsesskridt skal således fortsat findes i lovgivningens  

 gældende  

 regler om inddrivelse.
Forslaget til stk. 2 indebærer således ikke, at  

 der  

 tillægges restanceinddrivelsesmyndigheden beføjelser, den ikke er tillagt i  

 henhold til anden lovgivning.
Til § 2 I stk. 1 fastslås, at restanceinddrivelsesmyndigheden  

 er skatteministeren eller den ministeren bemyndiger dertil.
Det er tanken, at  

 restanceinddrivelsesmyndigheden fra lovens ikrafttrædelse tillægges told- og  

 skatteforvaltningen, som den fastsættes i det samtidigt fremsatte lovforslag  

 til udmøntning af kommunalreformen på skatteområdet, hvor de kommunale og  

 statslige skatteopgaver pr. 1. oktober 2005 samles i den statslige  

 skatteforvaltning (ToldSkat) til en enhedsorganisation, der udgør én  

 myndighed.  

 I den forbindelse indgår restanceinddrivelsesopgaven i den samlede  

 opgaveportefølje  

 for enhedsorganisationen, hvor en væsentlig del af medarbejderne vil være  

 fysisk placeret regionalt i de nye skattecentre.
 I denne ny organisering indgår således opgaver fra  

 henholdsvis den eksisterende centrale inddrivelsesenhed i ToldSkat, den  

 kommunale  

 restanceinddrivelse, politiets og domstolenes restanceinddrivelse samt  

 ToldSkats øvrige restanceinddrivelse.
 Senest i 2006 vurderes som nævnt i de almindelige  

 bemærkninger om denne placering skal være permanent, eller om  

 restanceinddrivelsesopgaven skal udskilles i en særlig styrelse under  

 Skatteministeriet.  

 Blandt andet med henblik på at gøre en sådan vurdering mulig, tilrettelægges  

 administrationen af restanceinddrivelsesopgaven i ToldSkat således, at  

 resultater og ressourceanvendelse mv. for opgaven kan opgøres, og således at  

 det vil være muligt at udskille opgaven senere.
 I bestemmelsen fastlægges i øvrigt snitfladen og  

 kompetenceforholdet mellem de kommunale og statslige fordringshavere på den  

 ene  

 side og den nye restanceinddrivelsesmyndighed på den anden.
Det foreslås således, at de enkelte fordringshavere som  

 hidtil skal varetage det almindelige opkrævningsarbejde, herunder også  

 rykkerprocedurer, efter de fastlagte regler og procedurer herom.
Hvis der er  

 tvist om kravets eksistens eller størrelse, skal tvisten afklares ved  

 fordringshaverens foranstaltning.
 Hvis en fordring er overdraget til  

 restanceinddrivelsesmyndigheden, og der efterfølgende rejses tvivl om kravets  

 eksistens, vil indsigelsen skulle behandles af fordringshaveren med henblik  

 på  

 en afklaring af spørgsmålet.
Det er en betingelse for overdragelse til  

 restanceinddrivelsesmyndigheden, at skyldneren underrettes skriftligt af  

 fordringshaveren om overdragelsen.
Det kan i praksis ske på den sidste  

 rykkerskrivelse eller på bekræftelsen af en indgået afdragsordning eller  

 lignende.
På tilsvarende vis skal fordringshaveren give skyldneren besked,  

 hvis  

 fordringen tilbagekaldes og der ydes henstand.
De enkelte fordringer forrentes efter gældende regler, jf.  

 forslaget i § 1, stk. 2. Rentetilskrivningen forestås og  

 indberettes  

 af de enkelte fordringshavere.
Skatteministeren fastsætter i medfør af den  

 foreslåede bemyndigelse i stk. 6 nærmere regler herom bl.a. under  

 hensyntagen til de IT-tekniske muligheder, indtil et nyt samlet  

 restancesystem  

 kan tages i brug.
 Som led i den planlagte forenkling og harmonisering af  

 regelgrundlaget, jf. de almindelige bemærkninger, vil der - med respekt for  

 skattestoppet - blive tilstræbt en harmonisering af rentebestemmelserne, så  

 samme forrentning bliver anvendt på ensartede fordringer både i forbindelse  

 med  

 opkrævning og inddrivelse.
I forslaget til stk. 3 præciseres det, at de kommunale  

 og statslige fordringshavere efter anmodning fra skyldneren har mulighed for  

 at  

 tillade afdragsvis betaling som led i opkrævningsarbejdet.
Det er tanken, at  

 fordringshaveren pr. kulance under hensyn til det skyldige beløbs størrelse  

 skal kunne bevilge skyldneren en udvidet betalingsfrist (henstand), hvis der  

 f.eks. foreligger midlertidige likviditetsproblemer.
Der kan også være tale  

 om  

 at indgå en betalingsaftale med skyldneren, hvor f.eks. et forfaldent beløb  

 kan  

 afdrages i rater.
 Fordringshaverne kan endvidere give henstand inden for en  

 rimelig tidsramme og under hensyntagen til gældens størrelse.
 I det omfang skyldneren i forvejen er kendt af  

 fordringshaveren, f.eks. som social klient i den kommunale socialforvaltning,  

 vil kendskabet til skyldnerens økonomiske og sociale situation selvsagt kunne  

 indgå i vurderingen af, om kommunen som fordringshaver finder det rimeligt og  

 hensigtsmæssigt at tillade afdragsvis betaling eller henstand frem for at  

 oversende fordringen til inddrivelse i restanceinddrivelsesmyndigheden under  

 Skatteministeriet.
 På den anden side er det ikke hensigten, at den enkelte  

 fordringshaver skal afkræve skyldneren dokumentation eller indhente  

 yderligere  

 oplysninger om skyldnerens forhold med henblik på at foretage  

 betalingsevnevurdering  

 for at kunne tillade en betalingsordning eller henstand som nævnt.  

 Mulighederne  

 er tænkt som et kulant ekspeditionsagtigt redskab, der ikke  

 kræver  

 ressourceanvendelse af nævneværdigt omfang hos den enkelte fordringshaver.  

 Som  

 en naturlig opfølgning på henstandsordningen skal fordringshaveren kunne  

 indgå  

 aftale med skyldneren om en korterevarende betalingsordning.
 Endvidere skal det understreges, at der er tale om et  

 supplerende frivilligt opkrævningsredskab til fordringshaverne.
Derfor foreslås det, at fordringshavernes afgørelser om  

 henstand med eller afdragsvis betaling af fordringer ikke kan indbringes for  

 højere administrativ myndighed.
Det bemærkes, at en sådan afskæring af  

 klageadgangen  

 findes ubetænkelig, idet en egentlig vurdering af spørgsmålet om afdragsvis  

 betaling og/eller henstand senere skal ske ved  

 restanceinddrivelsesmyndigheden,  

 hvis afgørelse kan indbringes for  som alt overvejende hovedregel  

   

 Landsskatteretten, jf. den foreslåede § 4, stk. 1.
 På områder, hvor der allerede er eller vil blive fastsat  

 opkrævningsregler svarende til den foreslåede betalings- eller  

 henstandsordning  

 i stk. 3, eller som indeholder en tilsvarende fleksibel  

 opkrævningsprocedure,  

 vil disse regler finde anvendelse i stedet, jf. lovforslagets § 1,  

 stk. 2.
 Det gælder f.eks. de foreslåede tilbagebetalingsregler  

 efter lov om aktiv socialpolitik, jf. det samtidigt fremsatte lovforslag om  

 konsekvensændringer som følge af samlingen af inddrivelsen i  

 Skatteministeriet.
Her foreslås fastsat regler om i skematisk form at  

 videreføre den gældende praksis på området, hvorefter der som altovervejende  

 hovedregel ikke indgås betalingsaftaler med personer, der fortsat modtager  

 hjælp, eller som har en indtægt, der ikke overstiger niveauet for hjælpen.
Er  

 indtægten over dette niveau, fastsættes en tilbagebetalingsordning, der dog  

 ikke må betyde, at den pågældendes månedlige indtægt falder til under  

 niveauet  

 for hjælpen.
Er der indgået en tilbagebetalingsaftale, og kommer personen  

 senere i en situation, hvor der ydes hjælp, eller hvor indtægten falder til  

 niveauet for hjælpen, gives der henstand.
 Med forslaget stiles der således mod, at der ikke skal  

 udarbejdes en egentlig betalingsevnevurdering i forbindelse med indgåelsen af  

 en betalingsaftale.
 Det er først, når disse opkrævningsmuligheder er udtømte,  

 dvs. når der foreligger misligholdelse af en betalingsaftale eller manglende  

 tiltrædelse af en betalingsaftale, at hele den resterende gæld kan opsiges og  

 overdrages til inddrivelse i restanceinddrivelsesmyndigheden, såfremt den  

 ikke  

 betales straks.
Når særlige forhold taler derfor, vil fordringerne dog  

 kunne overdrages til restanceinddrivelsesmyndigheden på et tidligere  

 tidspunkt.  

 Det kan f.eks. være aktuelt, hvis der er krav til opkrævning vedr. f.eks.  

 underholdsbidrag  

 og daginstitutionsbetaling samtidig med, at et eller flere andre fordringer  

 er  

 overgået til inddrivelse hos restanceinddrivelsesmyndigheden.
Skyldneren vil  

 i  

 en sådan situation kunne være interesseret i en samlet afviklingsordning,  

 hvor  

 også fremtidige rater omfattes af betalingsaftalen, således at  

 afviklingsordningen  

 omfatter hele gældsforholdet.
Dette kan samtidig - i fordringshavernes  

 interesse - sikre en samlet inddrivelse af et løbende mellemværende.
Der vil  

 blive fastsat nærmere regler herom i medfør af bemyndigelsen i § 2,  

 stk. 6.
Det foreslås i stk. 4 som en betingelse for  

 overdragelse til restanceinddrivelsesmyndigheden, at skyldneren underrettes  

 skriftligt  

 af fordringshaveren om overdragelsen.
I praksis kan underretningen ske som  

 led  

 i opkrævningsproceduren, f.eks. på selve opkrævningen eller - såfremt der  

 praktiseres en rykkerprocedure - sidste rykkerskrivelse inden overdragelsen.
I stk. 5 foreslås, at de enkelte fordringshavere hvis  

 de bliver bekendt med, at skyldnerens forhold er ændret væsentligt efter  

 overdragelse af fordringen til restanceinddrivelsesmyndigheden, skal  

 underrette  

 restanceinddrivelsesmyndigheden herom.
Fordringshaverne kan i den forbindelse  

 anmode restanceinddrivelsesmyndigheden om at tilbagesende sagen med henblik  

 på,  

 at fordringshaveren kan tillade afdragsvis betaling eller henstand.  

 Fordringshaveren skal give skyldneren besked, hvis fordringen efter anmodning  

 tilbagesendes.
Fordringer omfattet af refusionsret fra statskassen kan dog  

 ikke  

 sendes tilbage til fordringshaveren, eller den, der på vegne af  

 fordringshaveren, har forestået opkrævningen.
 Som alternativ til en tilbagesendelse af fordringen til  

 fordringshaveren kan fordringshaveren anmode restanceinddrivelsesmyndigheden  

 om  

 at indgå en betalingsaftale eller henstandsaftale med skyldneren.
 Hvis skyldnerens økonomiske forhold bedres, kan  

 fordringshaveren anmode restanceinddrivelsesmyndigheden om, at inddrivelsen  

 intensiveres.
Bestemmelsen sigter først og fremmest på og forventes  

 anvendt i forhold til fysiske personer.
Begrænsningen i bestemmelsen, der  

 undtager restancer vedrørende fordringer med refusionsret fra staten uanset  

 refusionens størrelse, er begrundet i, at fordringen reelt (i større eller  

 mindre omfang) dækker statsmidler, og derfor er det fundet hensigtsmæssigt -  

 også af administrative grunde - at alene restanceinddrivelsesmyndigheden har  

 kompetencen til at indgå betalingsaftaler, fastsætte betalingsordninger eller  

 bevilge  

 henstand eller eftergive denne type fordringer.
Dette kan imidlertid ske  

 efter  

 indstilling fra den enkelte fordringshaver.
Generelt er det hensigten, at det gode samarbejde, som  

 f.eks. er etableret mellem Inddrivelsesmyndigheden i ToldSkat København og  

 deres fordringshavere, skal fortsætte og udbygges i forholdet  

 mellem restanceinddrivelsesmyndigheden  

 og de enkelte fordringshavere.
Som led i dette samarbejde vil det være  

 naturligt, at en fordringshaver videregiver relevante oplysninger med henblik  

 på  

 optimering af inddrivelsen til restanceinddrivelsesmyndigheden, hvilket  

 fordringshaverne efter forslaget som nævnt forpligtes til.
Et sådant  

 samarbejde  

 vil blive yderligere understøttet i forbindelse med udviklingen af ét samlet  

 restancesystem, jf. omtalen i de almindelige bemærkninger.
Det foreslås i stk. 6, at skatteministeren bemyndiges  

 til at fastsætte nærmere regler om fremgangsmåden ved overdragelse af  

 fordringer til restanceinddrivelsesmyndigheden, herunder om størrelsen af  

 fordringer, der kan tillades afdragsvis betaling eller gives henstand med  

 betalingen af, og om varigheden af betalings- og henstandsordninger.
Der vil  

 endvidere blive fastsat retningslinier for de situationer, hvor det kan komme  

 på tale, at krav overdrages til restanceinddrivelsesmyndigheden før de er  

 restante.
 Der vil generelt blive lagt vægt på, at overdragelsen af  

 fordringer til restanceinddrivelsesmyndigheden så vidt muligt sker efter  

 objektive regler, så de er e-administrerbare - f.eks. i situationer, hvor en  

 skyldner hverken i form af betaling eller henvendelse reagerer på en  

 opkrævning  

 og rykkerskrivelser fra fordringshavere.
Skatteministeren foreslås endvidere bemyndiget til at  

 fastsætte regler om, at fordringer skal overdrages i elektronisk form.  

 Bemyndigelsen vil endvidere blive anvendt til at fastlægge de elektroniske  

 snitflader mellem fordringshavere og restanceinddrivelsesmyndigheden.
Det er  

 i  

 den forbindelse et selvstændigt mål, at al sædvanlig dataudveksling skal ske  

 elektronisk.
Indtil et nyt fælles restancesystem idriftsættes, vil den  

 elektroniske  

 udveksling mellem fordringshaverne og restanceinddrivelsesmyndigheden skulle  

 ske med udgangspunkt i de eksisterende IT-systemer.
Til § 3 Det foreslås, at restanceinddrivelsesmyndigheden indtræder  

 i samtlige rettigheder og forpligtigelser, der er knyttet til de enkelte  

 fordringer mv., til brug for kravets afvikling.
Det vil bl.a. sige, at de  

 inddrivelsesredskaber, som den enkelte fordring er tillagt i lovgivningen,  

 eller andre kreditorbeføjelser, som følger af praksis, kan anvendes af  

 restanceinddrivelsesmyndigheden.
Det drejer sig bl.a. om udpantningsret,  

 lønindeholdelse, modregning, indtrædelsesret, indberetning til  

 kreditoplysningsbureauer,  

 dækningsrækkefølge, indgivelse af konkursbegæring, tiltrædelse af  

 akkordordninger og gældssaneringsforslag og eftergivelse og henstand.
Grundtanken i indsatsstrategien på Skatteministeriets  

 område er en differentieret indsats overfor henholdsvis medspiller og  

 modspiller.
Denne segmentering forventes fortsat i den nye  

 inddrivelsesorganisation.  

 Restanceinddrivelsesmyndighedens udfordring er dermed at få en restance  

 afviklet på den mest hensigtsmæssige måde med anvendelse af færrest mulige  

 ressourcer.
Restanceinddrivelsesmyndigheden vil derfor også skulle  

 tilrettelægge og prioritere inddrivelsesindsatsen efter skyldnernes vilje og  

 evne til at afvikle deres mellemværende med det offentlige.
De mere  

 indgribende  

 tvangsinddrivelsesskridt som lønindeholdelse og udpantning vil derfor som  

 udgangspunkt ikke blive anvendt over for skyldnere, som indgår og overholder  

 en  

 afviklingsordning, som kan eliminere restancen.
Udlæg kan som hidtil tages i  

 anvendelse til f.eks. sikring af en restance under en betalings- eller  

 henstandsordning.
I forslaget til stk. 2 præciseres det, at  

 restanceinddrivelsesmyndigheden kan tillade afdragsvis betaling eller  

 henstand  

 med betalingen.
Restanceinddrivelsesmyndigheden kan under iagttagelse af  

 forvaltningsloven, persondataloven og databeskyttelsesdirektivet, jf. nærmere  

 nedenfor, indhente oplysninger om skyldneren, der er nødvendige for en  

 optimal  

 opgavevaretagelse, som omfatter skyldig hensyntagen til sociale og økonomiske  

 forhold ved fastlæggelsen af niveauet for inddrivelsesindsatsen og valg af  

 inddrivelsesinstrument.
Indtil etablering af et nyt fælles restancesystem, jf. ovenfor  

 under de almindelige bemærkninger, afskrives fordringerne efter de nugældende  

 regler og praksis, afhængigt af hvilket restancesystem indbetalingen  

 registreres  

 i.
Efter de nugældende regler, der hviler på de almindelige formueretlige  

 grundsætninger, øremærker debitor sine betalinger til kreditormyndighederne  

 enten ved at bruge et bestemt girokort, betale til en bestemt konto over  

 netbank eller ved på anden vis at indbetale et beløb til en bestemt  

 kreditormyndighed.
Kreditormyndigheden afskriver herefter indbetalingen på  

 debitors konto i overensstemmelse med debitors direkte eller indirekte  

 angivelse af, hvilket krav indbetalingen skal anvendes til dækning af.
Hvis  

 en  

 sådan øremærkning ikke er angivet, f.eks. fordi der er tale om en  

 acontobetaling, afskriver kreditormyndigheden som udgangspunkt indbetalingen  

 på  

 det for debitor mest bebyrdende krav.
Af særlige byrdefulde krav kan nævnes  

 rentebærende skyld i forhold til ikke-rentebærende skyld.
Disse principper  

 anvendes, hvor der ikke i lovgivningen er fastsat en dækningsrækkefølge.
Et  

 eksempel på lovbestemt dækningsrækkefølge findes i lov om Det Fælles  

 Lønindeholdelsesregister,  

 hvor det fastsættes, at dækning af skattekrav går forud for dækning af alle  

 andre krav, dog således af underholdsbidrag dækkes efter skattekrav, men  

 forud  

 for øvrige krav.
 I relation til underholdsbidragskrav vil den gældende  

 praksis, hvorefter private bidragskrav har fortrinsret for offentlige  

 bidragskrav, blive videreført.
 Det er planen, at der i forbindelse med etableringen af et  

 nyt fælles restancesystem - efter nærmere analyse og under inddragelse af de  

 berørte parter - skal fastlægges en fælles dækningsrækkefølge for samtlige  

 krav, der administreres af restanceinddrivelsesmyndigheden.
 Endvidere foreslås det, at restanceinddrivelsesmyndigheden  

 får adgang til inden for rammerne af persondataloven og forvaltningsloven hos  

 andre offentlige myndigheder og registre samt hos pengeinstitutter og hos  

 Værdipapircentralen at indhente oplysninger om skyldnerens økonomiske  

 forhold,  

 herunder bankindeståender, renteindtægter mv., værdipapirbeholdninger,  

 arbejdsmæssige forhold, boligmæssige forhold m.v. i det omfang sådanne  

 oplysninger er en forudsætning for varetagelse af inddrivelsesopgaven.
For så vidt angår forslaget om adgang til at indhente  

 oplysninger hos pengeinstitutter vil der alene være tale om, at  

 restanceinddrivelsesmyndigheden kan rekvirere oplysninger svarende til dem,  

 som  

 pengeinstitutterne allerede skal indberette en gang om året til  

 skattemyndighederne i medfør af skattekontrolloven.
Den eneste ændring er, at  

 det som led i inddrivelsesarbejdet skal være muligt at indhente aktuelle  

 oplysninger i forbindelse med behandlingen af en konkret inddrivelsessag.
På kort og mellemlang sigt skal  

 restanceinddrivelsesmyndigheden som nævnt benytte de eksisterende 10  

 IT-systemer i opgavevaretagelsen.
Dette indebærer, at dataejerskabet for  

 oplysninger i kommunale registre for visse oplysningers vedkommende skal  

 overgå  

 til restanceinddrivelsesmyndigheden.
Oplysningerne i de kommunale systemer er  

 integrerede,  

 og adgang til oplysningerne kan ikke umiddelbart begrænses.
Det vil derfor i  

 en  

 overgangsperiode være nødvendigt at opretholde de eksisterende  

 adgangsmuligheder, eventuelt i form af delt dataejerskab til visse  

 oplysningstyper.  

 Der vil i overgangsperioden være øget fokus på sikkerhed og kontrol.
Ligesom det i dag er tilfældet i ToldSkat, vil der ikke  

 blive givet en generel adgang for ansatte i restanceinddrivelsesmyndigheden  

 til  

 alle oplysninger i myndighedens IT-systemer.
Adgang og autorisation til  

 oplysninger,  

 der er relevante for løsningen af opgaver, vil ske efter en forudgående  

 konkret  

 vurdering af ledende medarbejdere.
 Det følger i øvrigt af de almindelige regler i  

 forvaltningslovens § 32, at medarbejdere i  

 restanceinddrivelsesmyndigheden  

 ikke må skaffe sig fortrolige oplysninger, som ikke er af betydning for  

 udførelsen  

 af den pågældendes opgaver.
Det foreslås, at restanceinddrivelsesmyndigheden efter  

 regler fastsat af skatteministeren skal stille visse oplysninger om restancer  

 til rådighed for fordringshavere.
Videregivelsen vil dog kun omfatte data,  

 der  

 er genereret hos restanceinddrivelsesmyndigheden, under iagttagelse af  

 reglerne  

 om indsamling, registrering og videregivelse af personoplysninger i  

 forvaltningsloven, persondataloven og databeskyttelsesdirektivet.
Den  

 elektroniske videregivelse af oplysninger kan ifølge forslaget alene ske til  

 fordringshavere/opkrævningsmyndigheder og vil være begrænset til oplysninger  

 om  

 restancens størrelse i forhold til vedkommende fordringshaver, og om der  

 foreligger restancer, dvs. uden beløbsmæssig specifikation, i forhold til  

 andre  

 fordringshavere.
Indtil det nye restancesystem kan tages i brug, vil de  

 omhandlede oplysninger blive stillet til rådighed, i det omfang de  

 eksisterende  

 systemer indeholder og kan håndtere oplysningerne.
 Forskrifter, der udstedes i medfør af bemyndigelsen, vil  

 blive sendt i høring hos Datatilsynet i henhold til persondatalovens  

 § 57.
 Det foreslås endvidere, at skatteministeren kan fastsætte  

 nærmere regler om restanceinddrivelsesmyndighedens kompetencer og  

 tilrettelæggelse af inddrivelsesarbejdet m.v.
 Bemyndigelsen vil bl.a. blive anvendt til at fastsætte  

 nærmere regler om restanceinddrivelsesmyndighedens anvendelse af  

 kreditorbeføjelser og som omtalt ovenfor indhentelse af oplysninger om  

 skyldneres indkomstforhold, sociale forhold, formueforhold og bopælsforhold  

 mv.
Endvidere vil der skulle fastsættes regler om, at der på  

 kort sigt alene vil ske fordeling og afregning til fordringshavere via de  

 eksisterende systemer.
Der vil eventuelt også skulle ske teknisk tilretning  

 af  

 ToldSkats økonomisystemer samt opkobling til og etablering af procedurer til  

 afregning med de eksisterende inddrivelsessystemer.
I takt med ibrugtagningen  

 af et nyt fælles restancesystem vil afregning alene ske fra det nye system,  

 og  

 fra det tidspunkt vil afregning til fordringshaverne også kunne ske via  

 Statens  

 KoncernBank.
Det vil efter inddragelse af de berørte parter blive fastlagt,  

 hvor tit der skal ske afregning, og om afregning i stedet skal ske direkte i  

 statsregnskabet  

 af restanceinddrivelsesmyndigheden.
Til § 4 Det foreslås i stk. 1, at alle klager over  

 restanceinddrivelsesmyndighedens afgørelser skal indbringes for  

 Landsskatteretten, medmindre andet er bestemt i lovgivningen.
Herudover  

 foreslås det, at der etableres en remonstrationsordning for klager på  

 inddrivelsesområdet, jf. endvidere nedenfor.
Forslaget til stk. 2 indeholder en bemyndigelse til  

 skatteministeren om at fastsætte de nærmere regler for klageadgangen og  

 -behandlingen.
I overensstemmelse med regeringens skattestop vil der ikke  

 skulle betales afgift efter de almindelige regler ved oversendelse af en  

 klage  

 til Landsskatteretten.
Til gengæld foreslås inddrivelsessagerne undtaget fra  

 reglerne om omkostningsgodtgørelse i skattesager.  

 Restanceinddrivelsesmyndighedens  

 afgørelser vil omfatte alle offentlige krav og ikke kun skattekrav.
Det må  

 forventes, at klagerne til Landsskatteretten over afgørelser fra  

 inddrivelsesområdet  

 kun sjældent vil afspejle skattelovgivningens komplikationsgrad.
Bemyndigelsen vil endvidere blive anvendt til at  

 formalisere en egentlig remonstrationsordning for klager på  

 inddrivelsesområdet.
Det indebærer, at klagen skal indsendes til  

 restanceinddrivelsesmyndigheden inden klagefristens udløb.
Hvis  

 restanceinddrivelsesmyndigheden efter en ny vurdering finder anledning til at  

 genoptage sagen og klageren indvilliger heri, træffer  

 restanceinddrivelsesmyndigheden  

 på ny afgørelse i sagen.
Hvis restanceinddrivelsesmyndigheden efter en ny  

 vurdering kan give klageren delvist medhold, skal  

 restanceinddrivelsesmyndigheden  

 samtidig oplyse klageren om, at klagen kan fastholdes, hvis  

 restanceinddrivelsesmyndigheden  

 får besked herom inden 1 måned efter, at klageren har fået meddelelse om  

 restanceinddrivelsesmyndighedens afgørelse i sagen.
Hvis den oprindelige  

 afgørelse ikke ændres, eller hvis klagen fastholdes, sender  

 restanceinddrivelsesmyndigheden  

 klagen til Landsskatteretten.
Herved gives der mulighed for, at kun klager af  

 en vis økonomisk og juridisk tyngde indbringes for Landsskatteretten.
 Da klager på inddrivelsesområdet ikke har opsættende  

 virkning, vil bemyndigelsen blive anvendt til at fastsætte en frist på 1  

 måned  

 for Landsskatterettens klagesagsbehandling regnet fra det tidspunkt, hvor  

 sagen  

 foreligger fuldt oplyst for Landsskatteretten, dvs. efter indhentelse af  

 eventuelle yderligere oplysninger til brug for sagsbehandlingen og eventuel  

 partshøring, jf. forvaltningslovens § 19, stk. 1.
Det forudsættes endvidere, at forslaget om, at  

 Landsskatteretten i forbindelse med kommunalformen på skatteområdet, jf. det  

 samtidigt fremsatte lovforslag herom, efter bestemmelser fastsat af  

 retspræsidenten skal kunne afgøre visse sagstyper uden deltagelse af læge  

 retsmedlemmer, skal finde anvendelse for inddrivelsessagerne, svarende til at  

 disse klagesager hidtil i overvejende grad har været behandlet af embedsmænd  

 uden lægmandsmedvirken.
Endelig forudsættes de foreslåede regler om, at  

 Landsskatteretten i visse tilfælde kan anmode told- og skatteforvaltningen om  

 at udarbejde en sagsfremstilling tilsvarende skal finde anvendelse for  

 restanceinddrivelsesmyndighedens afgørelser.
Forslaget til stk. 3 indebærer, at indsigelser mod  

 udlæg som hidtil vil blive behandlet af fogedretterne efter reglerne i  

 skatteinddrivelsesloven.
Udlæg er i modsætning til de øvrige  

 inddrivelsesredskaber ikke administrative afgørelser, der er  

 omfattet af  

 reglerne i offentlighedsloven og forvaltningsloven.
Der er derimod tale om  

 judiciel  

 virksomhed, og sagerne behandles efter reglerne om tvangsfuldbyrdelse i  

 retsplejeloven.
Til § 5 I stk. 1 foreslås det, at loven tillægges virkning fra  

 den 1. oktober 2005.
Samlingen af inddrivelsesopgaven hos  

 restanceinddrivelsesmyndigheden foreslås i stk. 2 at ske den 1. oktober  

 2005. Det betyder, at verserende inddrivelsessager skal overgå til videre  

 behandling  

 fra den oprindelige inddrivelsesmyndighed til restanceinddrivelsesmyndigheden  

 fra dette tidspunkt.
Det forudsættes, at restanceinddrivelsesmyndigheden  

 træffer aftale med de enkelte fordringshavere vedrørende den praktiske  

 fremgangsmåde  

 i forbindelse med sagsoverførslen.
Skatteministeren foreslås bemyndiget til  

 at  

 fastsætte regler for den praktiske gennemførelse af overdragelsen af opgaver  

 og  

 personale fra kommunerne mv. til staten, jf. endvidere bemærkningerne til  

 § 14.
Organiseringen af den fusionerede inddrivelsesopgave skal  

 sikres via en ny organisering og lokalisering af opgaven svarende til  

 udfordringerne på ligningsopgaven.
Der skal således ske en ny lokalisering,  

 etableres en ny organisation og ledelsesstruktur, samt en infrastruktur.  

 Overførslen  

 af personale mv. vil skulle ske efter forhandling med de enkelte kommuner og  

 efter reglerne i §§ 6-13.
I overgangsperioden vil IT-understøttelsen i videst mulig  

 omfang fortsat ske ved brug af eksisterende IT-løsninger og uden nogen reel  

 integration mellem systemerne.
Indtil der er udviklet et nyt fælles  

 restancesystem,  

 håndterer restancemyndigheden personskatterestancerne og de kommunale  

 restancer  

 i et eller flere kommunale restancesystemer.
Det forudsættes, at de fordringstyper, der overføres fra  

 kommunerne, kan administreres ens uanset kreditorkommune.
Der vil således ske  

 en ensretning af sagsbehandlingspraksis.
 Det foreslås i stk. 3, at lovens regler om klage til  

 Landsskatteretten har virkning for klager over afgørelser om inddrivelse, der  

 er truffet af restanceinddrivelsesmyndigheden, hvis klagen modtages den 1.  

 oktober 2005 eller senere.
 Vedrørende klagesager om inddrivelse, der verserer, når  

 loven får virkning, foreslås det i stk. 4, at disse sager overgår til  

 afgørelse i Landsskatteretten den 1. januar 2006, såfremt der på dette  

 tidspunkt ikke er truffet afgørelse i sagen af den oprindelige klageinstans.
Til § 6 Bestemmelsen i stk. 1 regulerer hvilke dele af de  

 kommunale aktiver, Skatteministeriet overtager.
Bestemmelsen regulerer  

 endvidere hvilke kommunale rettigheder og pligter, Skatteministeriet  

 indtræder  

 i.
 Det drejer sig om aktiver samt rettigheder og pligter, der  

 udelukkende er knyttet til varetagelsen af inddrivelsesopgaven.
Bestemmelsen omfatter samtlige rettigheder og pligter, der  

 på tidspunktet for overførslen af inddrivelsesopgaven tilkommer henholdsvis  

 påhviler den kommune, hvorfra inddrivelsesopgaven overføres, ligesom  

 bestemmelsen omfatter samtlige aktiver.
Det gælder uanset karakter,  

 retsgrundlag  

 og stiftelsestidspunkt for de omhandlede aktiver samt rettigheder og pligter.  

 Bestemmelsen omfatter således rettigheder og pligter indgået på såvel  

 offentligretligt som privatretligt grundlag.
Dette lovfæstede princip om fuld  

 succession vil indebære, at Skatteministeriet f.eks. indtræder i aftaler om  

 leje af lokaler, kontrakter om leje af løsøre eller kontrakter om  

 tjenesteydelser på de vilkår, som kommunen m.fl. har påtaget sig.
Sker der  

 ikke  

 overførsel, fordi der alene er delvis tilknytning til inddrivelsesopgaven, og  

 der foreligger f.eks. kontraktforhold overfor tredjepart, vil det fortsat  

 være  

 den pågældende kommune, der er forpligtet.
 Bestemmelsen omfatter aktiver samt rettigheder og pligter,  

 der eksisterer på tidspunktet for overførslen af inddrivelsesopgaven.  

 Bestemmelsen omfatter således ikke aktiver  

 mv., der erhverves på et senere tidspunkt.
 Bestemmelsen omfatter dog alene aktiver samt rettigheder og  

 pligter, der udelukkende er knyttet til varetagelsen af inddrivelsesopgaven.  

 Det afgørende er i den forbindelse den konkrete anvendelse af det pågældende  

 aktiv, henholdsvis hvorvidt, en rettighed eller en pligt er pådraget,  

 tilkommer  

 eller påhviler kommunen i forbindelse med varetagelsen af  

 inddrivelsesopgaven.  

 Det er den konkrete anvendelse på tidspunktet for overførslen af  

 inddrivelsesopgaven,  

 der er afgørende, ikke en eventuel tidligere anvendelse.
 Bestemmelsen medfører endvidere, at Skatteministeriet  

 generelt indtræder i kommunens sted i forhold til samarbejder med myndigheder  

 og private, der udelukkende knytter sig til varetagelsen af  

 inddrivelsesopgaven.
 Det foreslås i stk. 2, 1. pkt., at bestemmelserne om, at  

 Skatteministeriet overtager aktiver, der udelukkende er knyttet til  

 varetagelse  

 af den kommunale inddrivelsesopgave, ikke finder anvendelse for fast ejendom.  

 Kommunerne beholder således de pågældende ejendomme, og staten undgår at  

 skulle  

 overtage ejendomme, som der på sigt ikke er anvendelse for.
For at sikre et velordnet forløb for lokalisering både af  

 hensyn til de ansatte og af hensyn til varetagelsen af inddrivelsesopgaven  

 fastsættes  

 med stk. 2, 2. pkt., en ret for Skatteministeriet til at leje fast ejendom,  

 der  

 af den pågældende kommune udelukkende er anvendt til inddrivelsesopgaven, og  

 som Skatteministeriet ønsker at anvende til dette formål fremover.
Denne ret  

 omfatter også ret til at leje dele af kommunale ejendomme, f.eks. lokaler i  

 rådhuse eller større forvaltningsbygninger, som hidtil har været anvendt til  

 varetagelse af den kommunale inddrivelsesopgave, og som Skatteministeriet  

 fortsat ønsker at anvende til inddrivelsesopgaven.
Udøves retten til at indgå  

 sådanne lejemål forudsættes, at Skatteministeriet betaler sædvanlig  

 markedsleje  

 for lejemålet.
Der kan være tale om lejemål af såvel kortere som længere  

 varighed.
Det foreslås i stk. 2, 3. pkt., at der kan indgås aftale  

 med den enkelte kommune om, at staten ved Slots- og Ejendomsstyrelsen  

 umiddelbart,  

 dvs. uden udbud, overtager en fast ejendom, der helt eller delvist er knyttet  

 til den kommunale varetagelse af inddrivelsesopgaven.
Bestemmelsen supplerer  

 Skatteministeriets ret til at leje fast ejendom eller dele heraf for de  

 tilfælde, hvor såvel Skatteministeriet som en kommune har interesse i, at en  

 ejendom overføres til staten.
Overførslen vil ske i form af, at staten  

 overtager den faste ejendom fra kommunen til markedspris.
Til § 7 Bestemmelsen regulerer, hvilke dele af de kommunalt  

 ansatte, der følger med inddrivelsesopgaven til ansættelse i staten.
Efter bestemmelsen drejer det sig ikke kun om kommunalt  

 ansatte, der udelukkende eller helt overvejende er beskæftiget med  

 varetagelsen  

 af inddrivelsesopgaven, men også om en forholdsmæssig del af de kommunalt  

 ansatte, der ikke udelukkende eller helt overvejende er beskæftiget med  

 varetagelsen  

 af opgaver, som fortsat skal varetages i kommunalt regi.
Herved sikres, at  

 også  

 kommunalt ansatte, der er beskæftiget med generelle funktioner, kan overgå  

 til  

 ansættelse i staten.
 Den konkrete afgrænsning af det personale, der overføres,  

 fastlægges ved aftale mellem den statslige ansættelsesmyndighed og den  

 enkelte  

 kommunalbestyrelse.
 Det forudsættes, at de berørte myndigheder tilvejebringer  

 og meddeler de oplysninger, udleverer de dokumenter og yder den bistand i  

 øvrigt, der er nødvendig for gennemførelsen af denne personaleoverførsel.
 Bestemmelser om personalets ansættelsesvilkår ved ansættelsen  

 i staten er fastsat i § 8 og § 9. Den foreslåede regulering er i  

 overensstemmelse med regeringspartiernes aftale med Dansk Folkeparti om en  

 kommunalreform.
Til § 8 Lov om lønmodtageres retsstilling ved  

 virksomhedsoverdragelse, jf. lovbekendtgørelse nr. 710 af 20. august 2002,  

 finder ikke anvendelse på overførsel af administrative funktioner mellem  

 offentlige administrative myndigheder, jf. virksomhedsoverdragelseslovens  

 § 1, stk. 2.
 Det indebærer bl.a., at virksomhedsoverdragelsesloven ikke  

 finder anvendelse for ansatte, der er beskæftiget med myndighedsopgaver.
 Med henblik på at sikre et ensartet retsgrundlag for  

 samtlige overenskomstansatte, ansatte i henhold til bestemmelser om løn- og  

 arbejdsforhold, der er fastsat eller godkendt af offentlig myndighed  

 (tjenestemandslignende ansatte), og ansatte efter individuel aftale, der som  

 nævnt i § 7 overføres fra kommunal ansættelse til ansættelse i staten,  

 bestemmes, at lov om lønmodtageres retsstilling ved virksomhedsoverdragelse  

 skal finde tilsvarende anvendelse for ansatte, som ikke er direkte omfattet  

 af  

 virksomhedsoverdragelsesloven.
 Derved sikres alle overenskomstansatte mv. ensartede  

 rettigheder efter loven, herunder bl.a. at de pågældendes ansættelsesvilkår  

 skal videreføres uændret med den nye ansættelsesmyndighed som ny part,  

 ligesom  

 de pågældende bliver omfattet af lovens særlige bevisbyrderegler, der  

 beskytter  

 de ansatte mod usaglige afskedigelser som følge af kommunalreformen.
 Bestemmelsen præciserer på den anden side, at de  

 overenskomstansatte mv. som udgangspunkt er forpligtet til efter  

 kommunalreformen at opfylde arbejdsaftalen ved ansættelsen i staten.
 Efter en samlet afvejning af de rettigheder og pligter, som  

 følger af virksomhedsoverdragelsesloven, vurderes forslaget at medføre en  

 forbedret  

 retsstilling for de overenskomstansatte mv., som efter de gældende regler  

 ikke  

 er omfattet af virksomhedsoverdragelsesloven.
For så vidt angår ansatte, der er ansat på  

 tjenestemandslignende vilkår er der i § 9, stk. 6, fastsat regler  

 vedrørende  

 pensionsforpligtelser over for de pågældende.
Der henvises til bemærkningerne  

 til § 9, stk. 6.
Til § 9 Efter stk. 1 bestemmes, at de tjenestemænd, der  

 overføres efter § 8, overgår  

 til ansættelse i staten på vilkår, der  

 i øvrigt svarer til de hidtidige vilkår.
 De pågældende ansættes som statstjenestemænd i henhold til  

 tjenestemandslovgivningen og de kollektive aftaler, der er indgået i henhold  

 til denne lovgivning.
Det vil ved den pensionsmæssige indplacering i staten blive  

 sikret, at der ikke som følge af overgangen sker forringelse af den  

 pensionsret, der er optjent i kommunalt regi.
Tilsvarende vil de pågældende  

 ved  

 indplacering i de lønsystemer, der gælder i staten, blive sikret mod  

 lønnedgang  

 som følge af overgangen.
 Bestemmelsen indebærer, at ansættelsesmyndigheden er  

 vedkommende nye statslige ansættelsesmyndighed, og at ansættelsesområdet er  

 det  

 samme som for andre tjenestemænd, der ansættes i denne statslige  

 ansættelsesmyndighed.
Overgangen til ansættelse i staten vil ikke i sig selv være  

 en forflyttelse.
De pågældende tjenestemænd vil således ikke kunne kræve sig  

 afskediget med rådighedsløn/ventepenge eller pension som følge af selve  

 overgangen  

 til ansættelse i staten.
 Endvidere indebærer bestemmelsen, at de pågældende  

 tjenestemænd fremover vil kunne være forpligtede til at overtage en anden  

 passende stilling inden for det nye ansættelsesområde.
Ved vurderingen af, om en anden stilling kan anses for  

 passende, vil det blandt andet skulle indgå, at ændringen af  

 ansættelsesområdet  

 sker som led i den generelle kommunalreform.
Det betyder, at de pågældende  

 tjenestemænd vil kunne være forpligtede til at overtage en anden passende  

 stilling inden for det nye ansættelsesområde, som de ikke ville have været  

 forpligtet til at overtage inden for rammerne af deres hidtidige  

 ansættelsesområde.
 Det gælder dog ikke, hvis forpligtelsen til inden for  

 rammerne af det nye ansættelsesområde at overtage en anden stilling måtte  

 være  

 af særlig indgribende karakter over for den enkelte.
 Efter stk. 2 bestemmes, at det er staten, der i forhold  

 til tjenestemanden er forpligtet til at udbetale tjenestemandspensionen.
 Efter stk. 3 bemyndiges finansministeren til efter  

 forhandling med indenrigs- og sundhedsministeren og drøftelse med de  

 kommunale  

 parter at fastsætte regler om beregning og eventuel fordeling mellem den  

 hidtidige  

 og den nye ansættelsesmyndighed af pensionsforpligtelsen for tjenestemænd,  

 der  

 overføres efter loven.
Bestemmelsen indebærer således, at  

 tjenestemandspensionsforpligtelsen vil blive fordelt mellem den hidtidige  

 ansættelsesmyndighed og den nye ansættelsesmyndighed.
Om beregningen af de  

 pensioner,  

 der skal udbetales, henvises til stk. 4.
Efter stk. 4 bemyndiges finansministeren til efter  

 forhandling med indenrigs- og sundhedsministeren og drøftelse med de  

 kommunale  

 parter at fastsætte regler for forskellige andre pensionsspørgsmål vedrørende  

 beregning, administration, refusion, revision mv. for de pensioner, der skal  

 udbetales til de overførte tjenestemænd mv., herunder ægtefælle- og  

 børnepension samt opsatte pensioner.
Bemyndigelsesbestemmelsen omfatter alene  

 pensioner, der er omfattet af bestemmelserne i st. 2 og 3.
 Det fastsættes med stk. 6, at bestemmelserne i  

 stk. 2-5 finder tilsvarende anvendelse for ansatte med en  

 pensionsordning,  

 der i det væsentlige giver samme rettigheder som tjenestemændenes  

 pensionsordninger.  

 Bestemmelsen omfatter således ansatte, der er ansat på tjenestemandslignende  

 vilkår, og som overføres efter § 7.
Bestemmelsen regulerer alene spørgsmål vedrørende  

 pensionsforpligtelsen for de ansatte, der er ansat på tjenestemandslignende  

 vilkår.
De pågældende ansattes rettigheder og pligter i forbindelse med  

 overførslen efter § 7 reguleres af bestemmelsen i 8.
 Henvisningen til stk. 2 indebærer, at det er den nye  

 ansættelsesmyndighed, hvortil den pågældende ansatte overføres, som i forhold  

 til den pågældende ansatte er forpligtet til at udbetale pensionen.
 Eksisterer den hidtidige ansættelsesmyndighed efter den 1.  

 oktober 2005 fastsætter finansministeren efter forhandling med indenrigs- og  

 sundhedsministeren regler om beregning og eventuel fordeling mellem den  

 hidtidige og nye ansættelsesmyndighed af pensionsforpligtelsen for ansatte,  

 der  

 er ansat på tjenestemandslignende vilkår, jf. henvisningen til stk. 3.  

 Der  

 henvises i øvrigt til bemærkningerne til stk. 3.
Henvisningen til stk. 4 indebærer, at finansministeren  

 efter forhandling med indenrigs- og sundhedsministeren kan fastsætte regler  

 om  

 beregning, administration, refusion, revision mv. af pensionen for ansatte,  

 der  

 er ansat på tjenestemandslignende vilkår.
Af henvisningen til stk. 5  

 følger det, at finansministeren træffer afgørelse om tvivlsspørgsmål i  

 henhold  

 til stk. 3 og 4.
Til § 10 Det fastsættes, at overførslen af aktiver, rettigheder og  

 pligter samt ansatte i forbindelse med overflytning af inddrivelsesopgaven,  

 skal ske efter aftale mellem de berørte kommuner og Skatteministeriet.  

 Tilsvarende gælder udmøntningen af retten til at leje fast ejendom, eller  

 lokaler, der har været helt eller delvist anvendt til den kommunale  

 varetagelse  

 af inddrivelsesopgaven.
Som nævnt i de almindelige bemærkninger er det  

 forventningen, at den konkrete overførsel m.m. vil kunne ske ved aftaler på  

 grundlag af forhandlinger mellem parterne.
Forhandlingerne skal føres med  

 henblik på, at der senest den 15. juni 2005 kan indgås aftale mellem den  

 enkelte kommune og Skatteministeriet.
Aftale kan kun indgås ved enighed  

 mellem  

 disse myndigheder.
Kan der kun opnås enighed om dele af overførslen, kan der  

 indgås aftale alene for disse forhold.
 Kan der ikke senest den 15. juni 2005 indgås aftale, kan  

 medvirken af det særlige nævn være fornøden, jf. § 11. Er der indgået  

 delaftaler, medvirker nævnet kun for de dele, der falder uden for aftalerne.
Til § 11 Det fastsættes i stk. 1, at skatteministeren kan  

 nedsætte et nævn, der træffer beslutning om overførsel og eventuelle vilkår  

 om  

 betaling samt lejeaftaler efter § 10, hvis der ikke senest den 15. juni  

 2005 er indgået aftale herom.
Efter det foreslåede stk. 2 har nævnet 4  

 medlemmer, der udpeges af skatteministeren.
Finansministeren indstiller ét  

 medlem, der tillige er nævnets formand.
Kommunernes Landsforening indstiller  

 to  

 medlemmer.
Med bestemmelsen i stk. 3 præciseres dels nævnets  

 beslutningsregler, og dels at nævnets beslutninger ikke kan indbringes for  

 anden administrativ myndighed.
Bestemmelsen indebærer, at nævnets  

 beslutninger  

 ikke kan påklages.
Nævnets beslutninger vil dog kunne undergives  

 domstolsprøvelse.
Nævnets virksomhed er endvidere omfattet af Folketingets  

 Ombudsmands  

 kompetence.
 Efter stk. 4 kan skatteministeren fastsætte de nærmere  

 regler for nævnets virksomhed, herunder om finansiering og  

 sekretariatsbetjening.
Til § 12 Med bestemmelsen undtages forhandlinger, aftaleindgåelse og  

 beslutninger efter lovens §§ 10 og 11 fra forvaltningslovens regler om  

 partsaktindsigt, partshøring og begrundelse, jf. forvaltningslovens kapitel  

 4,  

 5 og 6.
Den foreslåede bestemmelse skal ses på baggrund af den  

 særlige situation, der opstår med samlingen af inddrivelsesopgaven som led i  

 kommunalreformen, hvor der skal ske overførsler af aktiver, rettigheder og  

 pligter samt ansatte mellem myndigheder.
Der er tale om en kompliceret  

 proces,  

 som skal foregå inden for en snæver tidsramme - inden samlingen af  

 inddrivelsesopgaven  

 træder i kraft den 1. oktober 2005 - og hvor der som udgangspunkt ved  

 forhandling skal tages stilling til den samlede fordeling af aktiver,  

 rettigheder og pligter samt ansatte, hvilket indebærer, at den konkrete  

 fordeling af aktiver, rettigheder og pligter samt ansatte i visse tilfælde  

 vil  

 kunne ske skønsmæssigt, og uden at det ud fra en retlig betragtning kan  

 fastlægges, at den konkrete fordeling, der sker ved aftaleindgåelse eller  

 nævnsbeslutning, er den eneste mulige fordeling, der kan ske i  

 overensstemmelse  

 med lovens regler.
Forvaltningslovens regler om partsaktindsigt, partshøring og  

 begrundelse er derfor ikke egnede til denne proces.
Hensynet til  

 myndighedernes  

 interesse i at være bekendt med dokumenterne i sagen og kunne fremsætte  

 udtalelse herom er tilgodeset med regler om indgåelse af aftale m.m., der  

 baserer  

 sig på forhandlinger mellem de pågældende myndigheder.
I tilfælde, hvor  

 nævnet  

 træffer beslutning, vil der endvidere blive fastsat regler om, at det skal  

 ske  

 efter drøftelse med myndighederne.
Bestemmelsen i § 12 indebærer ikke, at de ansatte, som  

 vil blive overført efter § 7, ikke vil blive inddraget i processen.
Om  

 inddragelsen af de ansatte henvises til de almindelige bemærkninger og  

 bemærkningerne til § 13.
Hensynet til de ansatte, som overføres efter loven, vil  

 således blive tilgodeset på anden måde end ved forvaltningslovens regler.
Det  

 bemærkes, at forvaltningslovens bestemmelser heller ikke i forhold til de  

 ansatte er egnede i forbindelse med samlingen af inddrivelsesopgaven som led  

 i  

 kommunalreformen, idet den endelige stillingtagen til fordelingen af aktiver,  

 rettigheder og pligter samt ansatte, som nævnt vil kunne ske skønsmæssigt, og  

 uden at det kan fastlægges, at fordelingen er den eneste mulige fordeling,  

 der  

 kan ske efter lovens regler.
Til § 13 Efter stk. 1 fastsættes, at den myndighed, hvorfra der  

 overføres opgaver, for så vidt angår overførslen af ansatte skal orientere  

 repræsentanter for de ansatte om aftaleudkastet mm. efter § 10, jf.  

 § 7.
Bestemmelsen indebærer en pligt for myndigheden til at  

 orientere repræsentanter for de ansatte om aftaleudkast mm. efter § 10,  

 1  

 pkt.
Orienteringen sker med henblik på at sikre de ansattes repræsentanter  

 det  

 bedst mulige grundlag for at fremkomme med synspunkter og ønsker med hensyn  

 til  

 den del af aftaleudkastet, der vedrører overførslen af de ansatte, herunder  

 spørgsmålet om antallet af ansatte der overføres, hvilke ansatte der efter  

 myndighedens udkast skal overføres, og hvorledes de ansatte skal fordeles  

 mellem de modtagende myndigheder.
 Det forudsættes således, at de ansatte og deres  

 repræsentanter på passende tidspunkter, herunder forinden aftaleudkastet er  

 udarbejdet, orienteres om den procedure, der skal fastlægge fordelingen, og  

 at  

 de ansatte og de ansattes repræsentanter har mulighed for at fremsætte  

 forslag  

 og ønsker, herunder til fordelingen af ansatte, som kan indgå i forbindelse  

 med  

 myndighedens udarbejdelse af aftaleudkastet, jf. bemærkningerne til  

 stk. 3. Bestemmelsen begrænser således ikke de enkelte ansattes adgang  

 til  

 at fremsætte ønsker til fordelingen.
Orienteringen forudsættes at ske i overensstemmelse med de  

 aftaler, der gælder for den pågældende myndigheds inddragelse af de ansattes  

 repræsentanter.
Orienteringen vil således kunne ske i MED-udvalg,  

 samarbejdsudvalg  

 m.v.
 Orienteringen skal ske på et passende tidspunkt, inden der  

 efter § 10 indgås aftale på grundlag af udkastet, således at de  

 synspunkter, som de ansattes repræsentanter fremsætter til aftaleudkastet,  

 kan  

 indgå i myndighedens overvejelser om, hvorvidt der skal ske tilpasninger af  

 aftaleudkastet, forinden indgåelse af aftale.
 Bestemmelsen er  sammen med bestemmelserne i stk. 2-4  

  et supplement til myndighedens pligt til efter  

 virksomhedsoverdragelseslovens  

 § 5 i rimelig tid inden overtagelsen at underrette lønmodtagernes  

 repræsentanter  

 m.v. om datoen for overdragelsen, årsagen til overdragelsen, overdragelsens  

 juridiske, økonomiske og sociale følger for lønmodtagerne samt eventuelle  

 foranstaltninger  

 for lønmodtagerne, der ikke er en følge af den almindelige ledelsesret.
 Efter det foreslåede stk. 2 skal den myndighed,  

 hvorfra der overføres ansatte, og den eller de myndigheder, hvis ansatte  

 berøres af overførslerne, så hurtigt som muligt orientere repræsentanter for  

 de  

 ansatte om aftalen, jf. § 10, eller beslutningen, jf. § 11.
Orienteringen forudsættes at ske i overensstemmelse med de  

 aftaler, der gælder for den pågældende myndigheds inddragelse af de ansattes  

 repræsentanter.
Orienteringen vil således kunne ske i MED-udvalg,  

 samarbejdsudvalg  

 m.v.
 Orienteringen skal ske så hurtigt som muligt efter  

 aftaleindgåelsen eller nævnsbeslutning.
Orienteringspligten påhviler både den myndighed, hvorfra  

 der overføres ansatte efter loven, og den eller de myndigheder, hvis ansatte  

 berøres af overførslerne.
Der påhviler således alene andre myndigheder end  

 den  

 afgivende myndighed en orienteringspligt, hvis myndigheden har ansatte der  

 berøres  

 af overførslerne.
 Bestemmelsen er et supplement til myndighedernes  

 underretnings- og forhandlingspligt efter virksomhedsoverdragelseslovens  

 § 5, jf. bemærkningerne til stk. 1. Bestemmelsen vil endvidere  

 supplere  

 de aftaler, der gælder for den pågældende myndigheds inddragelse af de  

 ansattes  

 repræsentanter.
 Det fastsættes med stk. 3, at den myndighed, hvorfra  

 der overføres ansatte, og den eller de myndigheder, hvis ansatte berøres af  

 overførslerne, skal orientere repræsentanter for de ansatte om og med disse  

 drøfte fremgangsmåden for orienteringen af de ansatte om aftaleudkast,  

 forhandlingernes forløb, indgåelse af aftale, eller nævnsbeslutning.
Bestemmelsen indebærer en pligt til at orientere de  

 ansattes repræsentanter om den påtænkte fremgangsmåde for orienteringen af de  

 ansatte under hele delingsproceduren.
Det følger endvidere af bestemmelsen,  

 at  

 myndigheden skal drøfte fremgangsmåden for orienteringen af de ansatte med de  

 ansattes repræsentanter.
Pligten påhviler både den myndighed, hvorfra der overføres  

 ansatte efter loven, og den eller de myndigheder, hvis ansatte berøres af  

 overførslerne.
Der påhviler således alene andre myndigheder end den afgivende  

 myndighed en pligt, hvis myndigheden har ansatte, der berøres af  

 overførslerne,  

 jf. herom bemærkningerne til stk. 2.
Bestemmelsen forudsætter således, at de ansatte før og  

 under forhandlingerne om fordelingen af ansatte, på passende tidspunkter  

 orienteres om den procedure, der skal fastlægge fordelingen.
Bestemmelsen  

 forudsætter endvidere, at der gives de ansatte mulighed for at fremsætte  

 forslag til fremgangsmåden med hensyn til orienteringen og ønsker med hensyn  

 til indplaceringen hos den modtagende myndighed.
De ansattes ønsker vil kunne  

 indgå i grundlaget for den afgivende og de modtagende myndigheders  

 forhandling.
Informationen til de ansatte om proceduren kan ske såvel  

 skriftligt som mundtligt, herunder ved afholdelse af møder, hvor der gives de  

 ansatte mulighed for at få svar på spørgsmål vedrørende proceduren for  

 overførslerne  

 og konsekvenserne heraf.
Det følger af bestemmelsen, at den afgivende  

 henholdsvis den modtagende myndighed skal drøfte med de ansattes  

 repræsentanter, på hvilke måder de ansatte mest hensigtsmæssigt kan holdes  

 orienteret under forløbet.
Orienteringen af de ansatte forudsættes at ske i  

 overensstemmelse med de aftaler, der gælder for den pågældende myndigheds  

 information af de ansatte.
 Det forudsættes, at den afgivende myndighed og den eller de  

 myndigheder, hvis ansatte berøres af overførslerne, samarbejder med henblik  

 på  

 at sikre de bedst mulige rammer for at kunne give information til de ansatte  

 og  

 deres repræsentanter og at kunne formidle deres synspunkter og ønsker.
 Orienteringen og drøftelserne efter bestemmelsen  

 forudsættes at ske i overensstemmelse med de aftaler, der gælder for den  

 pågældende myndigheds inddragelse af de ansattes repræsentanter.  

 Orienteringen  

 vil således kunne ske i MED-udvalg, samarbejdsudvalg m.v.
 Bestemmelsen er et supplement til myndighedernes  

 underretnings- og forhandlingspligt efter virksomhedsoverdragelseslovens  

 § 5, jf. bemærkningerne til stk. 1. Bestemmelsen vil endvidere  

 supplere  

 de aftaler, der gælder for den pågældende myndigheds inddragelse af de  

 ansattes  

 repræsentanter.
 Efter stk. 4 fastsættes, at den myndighed, hvorfra der  

 overføres ansatte, så hurtigt som muligt skriftligt skal orientere de  

 ansatte,  

 der overføres efter § 7, om aftaleindgåelse efter § 10 og  

 nævnsbeslutning  

 efter § 11, om overførslen til Skatteministeriet.
Bestemmelsen indebærer, at den afgivende myndighed  

 skriftligt skal orientere de ansatte, der skal overføres til  

 Skatteministeriet  

 herom.
Orienteringen skal ske hurtigst muligt efter aftaleindgåelsen eller  

 nævnsbeslutningen.
 Der stilles efter bestemmelsen alene krav om, at den  

 afgivende myndighed orienterer de ansatte om aftaleindgåelsen m.v. og om, at  

 den pågældende ansatte skal overføres til Skatteministeriet.  

 Orienteringspligten  

 omfatter orientering om selve overførslen, men ikke orientering om  

 indplaceringen  

 hos den nye myndighed, jf. herom nedenfor.
 Bestemmelsen stiller ikke krav til, hvilke eventuelle  

 yderligere oplysninger den skriftlige orientering kan indeholde.
 Det forudsættes, at den afgivende myndighed og  

 Skatteministeriet samarbejder med henblik på at sikre de bedst mulige rammer  

 for at kunne give information til de ansatte og deres repræsentanter og at  

 kunne formidle deres synspunkter og ønsker, herunder med hensyn til det nye  

 arbejdssted og arbejdsfunktion, jf. også bemærkningerne til stk. 3.
 Det forudsættes, at den myndighed, hvortil overførslen af  

 den ansatte skal ske, så hurtigt som muligt giver den ansatte meddelelse om  

 den  

 pågældendes nye arbejdssted og arbejdsfunktion hos myndigheden.
 Det forudsættes, at der med fastlæggelsen af indplaceringen  

 hos den modtagende myndighed så vidt muligt tages hensyn til den enkelte  

 ansattes behov og ønsker såvel med hensyn til arbejdssted som med hensyn til  

 opgaver.
Orienteringen af den ansatte vil i givet fald kunne ske  

 samtidig med en varsling over for medarbejderen af væsentligt ændrede løn- og  

 ansættelsesvilkår.
Virksomhedsoverdragelseslovens regler indebærer, at  

 arbejdsgiverskiftet  

 i forbindelse med overførslen til en ny ansættelsesmyndighed som led i  

 kommunalreformen, ikke i sig selv er en væsentlig ændring af  

 ansættelsesforholdet, der kan begrunde en ophævelse af arbejdsaftalen fra den  

 ansattes side, men er en ændring, den ansatte er forpligtet til at tåle,  

 forudsat at der ikke sker andre væsentlige ændringer i ansættelsesforholdet.  

 Hvis der sker andre væsentlige ændringer i ansættelsesforholdet, er den  

 myndighed, hvorfra den ansatte overføres, forpligtet til at varsle dette  

 overfor den pågældende.
Varslingen indebærer efter almindelige  

 ansættelsesretlige regler, at det hidtidige ansættelsesforhold bringes til  

 ophør med det individuelle opsigelsesvarsel samtidig med, at der tilbydes  

 genansættelse på nye vilkår.
Den ansatte må herefter tage stilling til, om  

 vedkommende vil påtage sig stillingen på de nye vilkår eller betragte sig som  

 opsagt.
 Bestemmelsen er et supplement til myndighedernes  

 underretnings- og forhandlingspligt efter virksomhedsoverdragelseslovens  

 § 5, jf. bemærkningerne til stk. 1. Bestemmelsen vil endvidere  

 supplere  

 de aftaler, der gælder for den pågældende myndigheds inddragelse af de  

 ansattes  

 repræsentanter.
 Efter stk. 5 fastsættes det, at repræsentanterne for  

 de ansatte har tavshedspligt vedrørende den orientering, der er givet i  

 medfør  

 af stk. 1. Repræsentanterne vil således ikke kunne videregive  

 oplysninger  

 herom til myndighedens ansatte eller andre.
 Repræsentanterne vil imidlertid med respekt af  

 tavshedspligtbestemmelsen kunne drøfte delingsproceduren og forhandlingernes  

 forløb med de ansatte, herunder de ansattes ønsker til fordelingen m.v.
Til §14 Efter bestemmelsen bemyndiges skatteministeren til at  

 fastsætte regler for den praktiske gennemførelse af overdragelsen af opgaver,  

 personale, arkiver mv. fra kommunerne til staten.
Det kan eksempelvis være  

 frister for gennemførelse af de enkelte dele af overdragelsen eller regler  

 for  

 konvertering af sager.
Konverteringen må forventes at ske successivt af de enkelte  

 kommuner og vil have fokus på først at overføre de fordringer, der er under  

 aktiv inddrivelse.
Det forventes derfor også, at der som led i konverteringen  

 vil blive fastlagt regler for, at henlagte fordringer under en vis størrelse  

 først  

 skal overføres på et senere tidspunkt.
Ligeledes forventes det, at fordringshaverne i visse  

 tilfælde skal undlade at oversende fordringer, som der er indgået  

 afdragsordninger på, uagtet aftalerne overskrider de rammer, som  

 fordringshaverne efter konverteringen ellers kan indgå aftale indenfor, jf.  

 lovforslagets § 2, stk. 3, og bestemmelser herom fastsat i medfør  

 af  

 bemyndigelsen efter § 2, stk. 6. En sådan bestemmelse vil også  

 kunne  

 omfatte midlertidige aftaler.
Hvis aftalen efterfølgende misligholdes,  

 skyldneren beder om ændring af vilkårene, eller afdragsordningen udløber  

 uden,  

 at fordringen er indfriet, skal fordringen umiddelbart sendes til  

 restanceinddrivelsesmyndigheden, der så vil tage stilling til det videre  

 forløb.
Disse særlige bestemmelser må forventes kombineret med undtagelser  

 for  

 større krav og ordninger, der har en meget lang løbetid.
Derved sikres det, at skyldneren ikke ulejliges unødigt i  

 forbindelse med konverteringen, når der er indgået aftaler, som den nye  

 restanceinddrivelsesmyndighed under alle omstændigheder vil være forpligtet  

 til  

 at respektere.
Ordningen vil tillige sikre, at der ikke sker noget brud i  

 afviklingen, hvilket ville indeholde risiko for provenutab.
En sådan ordning  

 vil alene indeholde en udskydelse af overførslen og vil ikke pålægge  

 fordringshaverne  

 yderligere byrder ud over det, der ligger i en systemmæssig overvågning af,  

 at  

 der sker betaling.
Det forventes også, at bemyndigelsen vil blive anvendt til  

 at fastsætte regler for fordringshavernes pligter frem til  

 overdragelsestidspunktet  

 med hensyn til at sikre en ensartet klargøring af fordringer mv.
Regler  

 vedrørende  

 bl.a. overdragelse af arkiver og andet fysisk sagsmateriale vil ligeledes  

 kunne  

 udfærdiges i medfør af bemyndigelsen.
 Bemyndigelsen vil endvidere blive anvendt til at fastlægge,  

 i hvilket omfang restanceinddrivelsesmyndigheden kan afhjælpe  

 fordringshavernes  

 arbejdsbyrde i forbindelse med sagskonverteringen, herunder hvorledes den  

 nødvendige systemadgang skal foregå under hensyntagen til forvaltningsloven,  

 persondataloven  

 og databeskyttelsesdirektivet.
 De kommunale repræsentanter vil blive inddraget i  

 tilrettelæggelsen af dette arbejde.
 Skatteministeren vil kunne delegere denne kompetence til  

 embedsmænd.
Til § 15 Loven gælder ikke for Færøerne og Grønland.
Bilag 1 Høringssvar til  

 Forslag  

 til lov om til lov om opkrævning og inddrivelse af visse fordringer og  

 Forslag  

 til lov om ændring af forskellige love (Konsekvensændringer som følge af lov  

 om  

 opkrævning og inddrivelse af visse fordringer  samlingen af  

 inddrivelsen i  

 skatteministeriet).
 Følgende myndigheder og organisationer i alt 28 har  

 afgivet bemærkninger:
 Advokatrådet, Akademikernes Centralorganisation,  

 Amtsrådsforeningen i Danmark, CFU  Centralorganisationernes  

 Fællesudvalg,  

 Dansk Byggeri, Dansk Industri, Dansk Landbrug, Datatilsynet, Den Danske  

 Dommerforening, Det Kommunale Kartel, Dommerfuldmægtigforeningen,  

 Domstolsstyrelsen,  

 Finansrådet, FKKA  Foreningen af Kommuner i Københavns Amt, Foreningen  

 af Pantefogeder  

 i Danmark, Frederiksberg Kommune, FTF  Funktionærernes &  

 Tjenestemændenes  

 Fællesråd, HTS- Handel, Transport og Serviceerhvervene, HK Kommunal,  

 Holstebro  

 Kommune, KTO-Kommunale Tjenestemænd og Overenskomstansatte,  

 Kommunaldirektørforeningen  

 i Danmark, Kommunale Organisationers Samarbejde  KOS, Kommunernes  

 Landsforening, Københavns Kommune, Landbrugsrådet, Landsskatteretten, Told-  

 og  

 Skattestyrelsen.
 Følgende i alt 14 har meddelt, at de ikke har  

 bemærkninger til lovforslaget:
 Dansk Arbejdsgiverforening, Dansk Ejendomsmæglerforening, Ejendomsforeningen  

 i Danmark, Foreningen af Danske Politimestre (Politimesterforeningen), FRR  

 Foreningen af Registrerede Revisorer, FSR  Foreningen af  

 Statsautoriserede  

 Revisorer, Foreningen Danske Revisorer, Grundejernes Landsorganisation, HUR  

   

 Hovedstadens UdviklingsRåd, Investeringsforeningsrådet, Realkreditrådet,  

 Rigspolitichefen, Rigsrevisionen, Skatterevisorforeningen.
 Følgende i alt 36 har ikke afgivet høringssvar:
 Arbejderbevægelsens Erhvervsråd, ATP, Børsmæglerforeningen,  

 Danmarks Aktive Handelsrejsende, Danmarks Rederiforening, Danmarks  

 Skibskreditfond, Dansk ErhvervsFremme, Dansk Handel & Service, Dansk  

 Iværksætterforening, Dansk Kunstnerråd, Dansk Transport og Logistik, Danske  

 Entreprenører, Danske Finansieringsselskabers Forening, Danske Sælgere, Den  

 Danske Landinspektørforening, Den Danske Skatteborgerforening,  

 Finanstilsynet,  

 Forsikring og Pension, (HS) Hovedstadens Sygehusfællesskab, Håndværksrådet,  

 It-Brancheforeningen, Københavns Fondsbørs, Københavns og Frederiksbergs  

 Tjenestemænds Fællesvirksomhed, Landdistrikternes fællesråd, Landsforeningen  

 af  

 landbysamfund, Landsorganisationen i Danmark, Ledernes Hovedorganisation,  

 Lønmodtagernes Dyrtidsfond, Nationalbanken, Parcelhusejernes  

 Landsorganisation,  

 Sammenslutning af Danske Småøer, (SALA) Sammenslutning af Landbrugets  

 Arbejdsgiverforeninger, Skattechefforeningen, Stats- og Kommunalt Ansattes  

 Forhandlingsfællesskab, Statsansattes Kartel, Sundhedskartellet.
Bilag 2 Kommentarer til  

 bemærkninger, der er afgivet som led i Skatteministeriets høring over udkast  

 til Forslag til lov om opkrævning og inddrivelse af visse fordringer og F  

 orslag til lov om ændring af forskellige  

 love (Konsekvensændringer som følge af lov om opkrævning og inddrivelse af  

 visse fordringer - samlingen af inddrivelsen i Skatteministeriet) Modtagne høringssvar Skatteministeriet har modtaget i alt 42 høringssvar.
 Bilag 1 rummer en oversigt over, hvilke myndigheder og  

 organisationer, der har afgivet høringssvar, herunder hvilke der har haft  

 bemærkninger mv.
Bemærkninger til lovforslagene I det følgende foretages en tværgående gennemgang af de politisk  

 centrale bemærkninger og forslag til ændringer af lovforslagene, som er  

 fremkommet i høringssvarene.
Det skal bemærkes, at ud over de punkter, der omtales i det  

 følgende, er der - på baggrund af høringsrunden og ministeriets egen  

 kvalitetssikring af lovforslagene - indarbejdet en række mere tekniske,  

 herunder lovtekniske ændringer i lovforslaget.
Herudover er bærelovforslagets  

 bestemmelser om personaleoverførsler og aktiver m.v. tilpasset Indenrigs- og  

 Sundhedsministeriets procedureforslag.
1. Samlingen af restanceinddrivelsen i staten under  

 Skatteministeriet  den overordnede struktur Advokatrådet, Dansk Byggeri, Dansk Industri, Dansk Landbrug,  

 Finansrådet, FTF, HTS og Told- og Skattestyrelsen, stiller sig positive i  

 forhold til en samling af inddrivelsen og forventer, at dette vil skabe en  

 mere  

 ensartet og retssikker inddrivelse.
 DI, Dansk Landbrug, Foreningen af Pantefogeder og Told- og  

 Skattestyrelsen ser endvidere positivt på de yderligere regelforenklinger og  

 -harmoniseringer, der er varslet i forslagene.
 Dansk Byggeri bemærker, at man principielt ikke finder, at private  

 virksomheder via lønindeholdelse skal inddrages i mellemværender mellem det  

 offentlige og private.
 Kommentar:
 Synspunktet om, at de  

 strukturelle ændringer skal følges op af forenkling og harmonisering af  

 reglerne på området, tiltrædes.
Målsætningerne på  

 inddrivelsesområdet om en effektiviseret, ensartet, retssikker og  

 gennemskuelig  

 sagsbehandling kan kun effektueres fuldt ud, såfremt samlingen af  

 inddrivelsesopgaven i staten følges op af forenklinger, objektiveringer og  

 harmoniseringer af de bagvedliggende regelsæt og praksis.
Derfor lægges der  

 allerede i de foreliggende lovforslag op til forenkling af  

 opkrævningsreglerne  

 på det sociale område i forbindelse med tilbagebetaling af sociale ydelser.  

 Regelforenklingerne og harmoniseringerne vil fortsætte i det kommende  

 lovforslag om harmonisering, forenkling og objektivering af reglerne for  

 inddrivelse af gæld til det offentlige, som er planlagt til fremsættelse  

 primo  

 2005.
Adgangen til  

 lønindeholdelse, som er et væsentligt inddrivelsesinstrument, påfører i sin  

 nuværende udformning arbejdsgivere m.fl. en vis arbejdsbyrde.
I takt med  

 udviklingen af de planlagte IT-løsninger på inddrivelsesområdet mv. og som  

 led  

 i Skatteministeriets generelle forenklingsarbejde er det således en  

 selvstændig  

 målsætning, at der skal ske administrative forenklinger af  

 lønindeholdelsesreglerne.
 Dansk Landbrug opfordrer til, at de ressourcer, der  

 frigøres med de foreslåede ændringer, anvendes til gavn for skatteyderne og  

 at  

 fokus rettes mod rådgivning og forebyggelse frem for kontrol og sanktioner.  

 Foreningen opfordrer endvidere til, at implementeringen af nye IT-systemer  

 først iværksættes, når systemerne er fuldt ud funktionsdygtige.
 Kommentar:
Skatteministeriet er enig i  

 de anførte synspunkter.
I overensstemmelse med Skatteministeriets generelle  

 fokus på service vil der ved tilpasningen af indsatsstrategien på  

 inddrivelsesområdet i forbindelse med samlingen af opgaven med tilhørende ny  

 organisation blive lagt afgørende vægt på, at indsatsen løbende målrettes i  

 forhold til det enkelte skyldforhold således, at ressourcerne anvendes  

 optimalt  

 ved brug af de mest hensigtsmæssige og e-administrerbare  

 inddrivelsesinstrumenter i de forskellige situationer.
I bærelovforslagets  

 bemærkninger er strategien omtalt som visitationsmodellen.
Medspillerne, dvs.  

 skyldnere, der grundlæggende er indstillet på at betale deres gæld til det  

 offentlige, vil blive mødt med en servicebetonet afviklingsstrategi, ligesom  

 rådgivning og andre restanceforebyggende instrumenter vil indgå naturligt i  

 den  

 samlede indsatsstrategi på inddrivelsesområdet.
 Skatteministeriet er meget  

 opmærksom på de IT-mæssige udfordringer, der er forbundet med etableringen af  

 ét nyt inddrivelsessystem til afløsning af de eksisterende 10 systemer, og  

 idriftsættelsen heraf vil selvsagt ikke ske uden forudgående kvalitetssikring  

 af systemets funktionaliteter mv.
 Flere høringssvar, herunder fra KL, Foreningen af  

 Pantefogeder, Kommunale Organisationers Samarbejde,  

 Kommunaldirektørforeningen  

 i Danmark og Holstebro Kommune, har foreslået, at restanceinddrivelsen i  

 stedet  

 for den model, der lægges op til i lovforslagene, hvor inddrivelsen af alle  

 offentlige restancer varetages af staten, tilrettelægges således, at staten  

 foretager restanceinddrivelsen vedrørende virksomheder, mens kommunerne  

 fortsat  

 skal forestå inddrivelsen af restancer vedrørende personer.
 Holstebro Kommune foreslår i forlængelse heraf, at inddrivelsen af  

 personlige skatter hos aktive selvstændigt erhvervsdrivende varetages af  

 staten, da staten allerede står for afregning af A-skat, moms mv.
 Det anføres, at den model, der lægges op til i lovforslagene, er i  

 direkte modstrid med grundtanken bag kommunalreformen om, at opgaverne skal  

 løses så tæt på borgerne som muligt, og at modellen forhindrer en  

 imødekommelse  

 af sociale hensyn samt hensynet til, at restancer afvikles så hurtigt som  

 muligt.
Herudover er det opfattelsen, at lovforslagene vil betyde, at  

 skyldnerne vil blive kontaktet af flere myndigheder end i dag og dermed ikke  

 afstedkomme den tilsigtede effektivisering.
Foreningen af Pantefogeder og  

 Frederiksberg Kommune har endvidere anført, at såfremt kommunerne fortsat  

 skal  

 overvåge skyldnernes situation, efter at kravet er oversendt til  

 restanceinddrivelsesmyndigheden,  

 vil dette betyde, at der fortsat skal anvendes betydelige ressourcer i  

 kommunerne.
HK Kommunal foreslår, at inddrivelsesforslagene udgår af  

 kommunalreformen, men tilslutter sig i øvrigt ovennævnte model.
Det anføres,  

 at  

 adskillelsen af opkrævningen og inddrivelsen vil betyde betydeligt  

 dobbeltarbejde.
Endvidere anføres det, at den største og mest tidskrævende  

 opgave er opkrævningsopgaven.
Det er generelt foreningens opfattelse, at mest  

 muligt opkrævningsarbejde skal finde sted hos fordringshaverne, og at  

 kommunerne udover de krav, de har i dag, skal varetage opkrævningen af  

 personlig  

 skat og arbejdsmarkedsbidrag.
Københavns Kommune finder under henvisning til parkeringsområdet,  

 at en fuldstændig udskillelse af inddrivelsen fra kommunen til staten ikke er  

 hensigtsmæssig.
Kommunen foreslår endvidere, at der etableres mulighed for,  

 at  

 kommunen kan foretage en kreditvurdering vedrørende egne privatretlige krav  

 inden oversendelsen til restanceinddrivelsesmyndigheden.
Frederiksberg Kommune foreslår, at kommunerne varetager  

 opkrævningen og inddrivelsen af visse privatretlige krav.
Kommunen foreslår  

 endvidere, at opkrævningsmyndigheden får mulighed for at indgå henstands- og  

 betalingsaftaler med skyldner også for en længerevarende periode, samt at  

 kommunen kan trække alle krav tilbage fra inddrivelsesmyndigheden og ikke  

 alene  

 krav, hvortil der ikke er knyttet statsrefusion.
KL og Foreningen af Pantefogeder har foreslået, at alle frivillige  

 afdragsordninger skal kunne indgås med kravsmyndigheden.
Foreningen af  

 Pantefogeder foreslår endvidere, at opkrævningsmyndigheden tildeles  

 kompetencen  

 til at foretage lønindeholdelse.
 KL, HK Kommunal, Foreningen af Pantefogeder og Frederiksberg Kommune  

 har anført, at fordringshaveren bør have del i kreditorbeføjelserne, eller i  

 det mindste ret til at udtale sig, også efter at kravet er overgået til  

 inddrivelse, f.eks. i forbindelse med gældssanering, eftergivelse eller  

 afholdelse  

 af tvangsauktion.
 Kommentar:
Fælles for de anførte  

 synspunkter er, at de nævnte kommuner og organisationer grundlæggende er  

 imod,  

 at inddrivelsesopgaven samles i staten.
Med dette udgangspunkt fremsættes  

 forskellige forslag, der i højere eller mindre grad vil opretholde  

 inddrivelsesopgaver  

 i kommunerne.
Et gennemgående forslag er, at inddrivelsen hos personer skal  

 ske  

 i kommunerne, mens inddrivelsen hos virksomheder skal ske i staten.
 Forslaget afvises.  

 Regeringens synspunkt, der støttes af Rigsrevisionens gennemgang af det  

 offentliges  

 restanceinddrivelse, erfaringer fra Sverige og regeringens egen analyse af  

 området, er, at en samling af inddrivelsesmyndigheden hos én statslig  

 myndighed  

 vil medvirke til både øget retssikkerhed for borgere og virksomheder og have  

 gunstige samfundsøkonomiske virkninger.
Den sondring mellem  

 opkrævning og inddrivelse, som lægges til grund for samlingen af  

 inddrivelsesopgaven,  

 praktiseres allerede i den eksisterende lovgivning om kommunale samarbejder  

 om  

 opkrævning og inddrivelse og i praksis.
På det statslige område er  

 opkrævnings-  

 og inddrivelsesopgaven allerede delt for så vidt Inddrivelsesenheden under  

 ToldSkat varetager inddrivelsen for ca. 600 statslige fordringshavere.
 Samlingen af inddrivelsen  

 hos én statslig myndighed indebærer, at borgere kun skal henvende sig hos én  

 myndighed vedrørende krav under inddrivelse i modsætning til i dag, hvor  

 borgeren kan risikere at være i kontakt med op til 4 myndigheder, (indtil 1.  

 januar 2005 5 myndigheder) hvoraf den ene  kommunerne  udgør  

 omkring 200 separate  

 enheder.
Hvis kravet endnu er under  

 opkrævning, herunder hvis man er uenig i dets eksistens eller størrelse, skal  

 man rette henvendelse til den myndighed, der har udsendt  

 opkrævningen/girokortet.
Sådan er det i dag, og sådan vil det fortsat være.  

 Og  

 sådan vil det være, uanset om inddrivelsen som foreslået varetages af staten,  

 eller om inddrivelsen samles i kommunerne.
De sociale hensyn spiller en  

 central rolle i bestræbelserne på at sikre bedre retssikkerhed og en mere  

 effektiv inddrivelse.
Et af omdrejningspunkterne i omlægningen er, at  

 inddrivelsesindsatsen i højere grad skal rettes mod skyldnere med reel  

 betalingsevne.
Der lægges derfor op til, at der som udgangspunkt ikke skal  

 iværksættes inddrivelse, hvis det allerede på baggrund af skyldnerens  

 indkomstforhold  

 må konstateres, at betalingsevnen højst sandsynligt mangler.
Der er desuden givet plads  

 til, at kommunerne i forbindelse med opkrævningen kan tage de nødvendige  

 sociale hensyn.
Kendskabet til skyldnerens økonomiske og sociale situation  

 vil  

 bl.a. være en væsentlig parameter i vurderingen af, om kommunen som  

 fordringshaver finder det rimeligt og hensigtsmæssigt at tillade afdragsvis  

 betaling eller henstand med betalingen frem for at oversende fordringen til  

 inddrivelse i restanceinddrivelsesmyndigheden.
 Af samme grund lægges der op  

 til, at kommunen, hvis den, efter at fordringen er overdraget til  

 inddrivelse,  

 bliver bekendt med, at skyldnerens forhold er ændret væsentligt, kan  

 foranledige,  

 at der i en periode gives henstand.
 Hvis en skyldner har krav  

 under opkrævning samtidig med, at en eller flere andre fordringer er overgået  

 til inddrivelse, kan restanceinddrivelsesmyndigheden endvidere  hvis  

 skyldneren anmoder herom  tage hensyn til krav under opkrævning,  

 således at  

 der sikres en samlet afviklingsordning for skyldner for samtlige offentlige  

 krav.
Der er altså på ingen måde  

 lagt op til vandtætte skotter mellem fordringshaverne på den ene side og  

 inddrivelsesmyndigheden på den anden side.
Der lægges derimod op til en  

 løbende  

 dialog, i det omfang der er behov for det.
 Dommerfuldmægtigforeningen efterlyser en redegørelse  

 for, hvorvidt Europarådets anbefalinger mht. bl.a. uddannelsesmæssige krav,  

 tilsyn og kontrol vedrørende personer, der forestår inddrivelsesskridt, er  

 opfyldt.
 Kommentar:
 Skatteministeriet er  

 opmærksom på Europarådets anbefalinger og er i øvrigt generelt meget  

 opmærksom  

 på at sikre, at personalets kvalifikationer afspejler de krav, opgaverne  

 stiller.
 Dommerfuldmægtigforeningen foreslår, at  

 tvangsfuldbyrdelsen af kontrolafgifter skal ske i fogedretten i første  

 instans.
 Kommentar:
Forslaget afvises.
Der er  

 ikke fundet anledning til at behandle inddrivelsen af kontrolafgifter  

 anderledes  

 end alle andre offentlige krav.
Der lægges således med lovforslagene op til,  

 at  

 restanceinddrivelsesmyndigheden også skal varetage inddrivelsen heraf.  

 Lovforslaget indebærer i øvrigt ingen ændringer i de eksisterende regler om,  

 hvornår kravene kan prøves af fogedretten.
 Foreningen af Pantefogeder har påpeget, at reglen om, at  

 kommunerne skal tilbageføre andelen af kommuneskatten til staten vedrørende  

 restancer, der ikke er inddrevet inden for 3 år, bør ophæves.
 Kommentar:
Lov om kommunal  

 indkomstskat, der omhandler det pågældende forhold, henhører under Indenrigs-  

 og Sundhedsministeriet, og Skatteministeriet har derfor oversendt forslaget  

 til  

 dette ministerium.
Ministeriet har oplyst, at forslaget vil indgå i  

 overvejelserne i forbindelse med ændring af loven senere på året.
2. Landsskatteretten som klageinstans for afgørelser  

 truffet af restanceinddrivelsesmyndigheden Foreningen af Pantefogeder har anført, at klageinstansen i  

 relation til restanceinddrivelsesmyndighedens afgørelser bør være  

 fogedretten.
Dommerfuldmægtigforeningen finder  i lyset af den nuværende  

 sagsbehandlingstid hos Landsskatteretten  at det er paradoksalt, at der  

 skal  

 henlægges yderligere sager til Landsskatteretten.
Foreningen finder det  

 endvidere betænkeligt, at klager vedrørende lønindeholdelse henlægges til en  

 administrativ klageinstans.
 Kommentar:
 Forslaget om, at klage over restanceinddrivelsesmyndigheden  

 ikke skal kunne påklages administrativt, men derimod påklages til  

 fogedretten,  

 afvises.
K  

 lager over  

 afgørelser om lønindeholdelse og modregning behandles allerede i dag i langt  

 de  

 fleste tilfælde administrativt, hvorimod udlæg skal indbringes for  

 fogedretten.  

 Dette findes ubetænkeligt, da  

 spørgsmål vedrørende lønindeholdelse og modregning ikke  i modsætning  

 til  

 udlæg  er et judicielt inddrivelsesskridt.
Det bemærkes, at indsigelser  

 i  

 forhold til udlæg samt pålæg om lønindeholdelse eller iværksættelse af  

 modregning mv. i relation til kontrolafgifter som hidtil skal behandles af  

 fogedretten.
Der vil endvidere blive taget højde for omlægningerne på  

 restanceinddrivelsesområdet og sagstilgangen til Landsskatteretten i  

 forbindelse  

 med FFL 06 og TB 05.
KL, HK Kommunal og Foreningen af Pantefogeder har  

 foreslået, at der fastsættes en kort frist for behandlingen af klager over  

 restanceinddrivelsesmyndighedens afgørelser.
HK Kommunal finder, at  

 klagefristen på 3 måneder er for lang.
 Kommentar:
 Da klager på  

 inddrivelsesområdet ikke har opsættende virkning, lægges der  

   

 i overensstemmelse med det anførte  

   

 i bemærkningerne til  

 bærelovforslaget op til, at der fastsættes en rimelig frist for  

 Landsskatterettens klagesagsbehandling, der iagttager hensynet til skyldners  

 interesse i en hurtig afklaring.
 Der er ikke fundet anledning  

 til at foreslå en kortere klagefrist i forhold til sager vedrørende  

 inddrivelse  

 end den, der generelt gælder for klage til Landsskatteretten og klage på  

 skatteområdet i øvrigt.
 Domstolsstyrelsen og Den Danske Dommerforening har  

 anført, at det bør sikres, at Landsskatterettens afgørelser vedrørende  

 inddrivelse ikke kan indbringes direkte for landsretterne med automatisk  

 appel  

 til Højesteret, men derimod indbringes for byretten i første instans.
 Kommentar:
 Skatteministeriet har  

 oversendt forslaget til Justitsministeriet til nærmere overvejelse.
Efter Justitsministeriets  

 opfattelse bør forslaget om på dette område at ændre på kompetencefordelingen  

 mellem landsretterne og byretterne ses i sammenhæng med de mere generelle  

 overvejelser om, hvilke sager der bør behandles ved landsretterne henholdsvis  

 byretterne, jf. betænkning nr. 1401/2001 om reform af den civile retspleje I  

 (Instansordningen, byrettens sammensætning og almindelige regler om  

 sagsbehandlingen i første instans), der er afgivet af Retsplejerådet.
En  

 stillingtagen til forslagene i denne betænkning afventer indtil videre  

 overvejelserne om en eventuel strukturreform for domstolene.
3. Sikring af en let adgang for borgerne til  

 inddrivelsesmyndigheden og den fremtidige inddrivelsesstrategi KL har anført, at såfremt hensynet til skyldneren fortsat skal  

 tilgodeses, vil det være nødvendigt at tilrettelægge inddrivelsen således, at  

 økonomiske afhøringer, udlægsforretninger m.v. altid afvikles i skyldnerens  

 bopælskommune.
 Foreningen af Pantefogeder har anført, at de digitale løsninger,  

 der skal give ressourcebesparelser i forhold til inddrivelsen, ikke er  

 tilgængelige for en stor del af skyldnerne.
 Kommentar:
 Det vil naturligvis indgå i  

 overvejelserne om den fremtidige organisering, hvorledes opgaveløsningen  

 tilrettelægges mest hensigtsmæssigt for borgerne, og det vil selvsagt i den  

 forbindelse være relevant at trække på erfaringer fra den nuværende  

 inddrivelse  

 såvel i kommunerne som i staten.
Det vil i øvrigt være op til  

 borgeren at vælge, hvorvidt der foretrækkes personligt fremmøde, telefon,  

 brev  

 eller mail.
Endvidere vil eventuelle muligheder for nye og andre måder at  

 servicere borgerne på kunne komme på tale.
Eksempelvis skal det overvejes, om  

 myndighederne i særlige situationer kan komme ud til borgerne i stedet for,  

 at  

 borgerne altid skal komme til myndighederne.
 KL, HK Kommunal og Foreningen af Pantefogeder har  

 anført, at den skitserede inddrivelsesstrategi, hvor udlæg anvendes i mindre  

 grad end i dag, vil afstedkomme stigende restancer og provenutab.  

 Frederiksberg  

 Kommune fremhæver endvidere, at der erfaringsmæssigt inddrives store beløb  

 ved  

 udlæg.
 Told- og Skattestyrelsen anfører i relation til den fremtidige  

 anvendelse af diverse inddrivelsesværktøjer, at anvendelsen af udlæg ikke  

 nødvendigvis vil mindskes, men at mønsteret vil blive tilpasset visionerne i  

 kommunalreformaftalen og de muligheder, en øget opdatering af formue- og  

 indkomstoplysninger og et nyt restancesystem giver.
 Kommentar:
Skatteministeriet er enig i,  

 at udlæg fortsat skal anvendes i inddrivelsesarbejdet.
Udfordringen består i  

 at  

 målrette anvendelsen til at omfatte de situationer, hvor der er en høj grad  

 af  

 sikkerhed for, at de ressourcekrævende udlægsforretninger står mål med  

 gevinsten.
I dag foretages mange udlæg forgæves.
Foreningen af Pantefogeder har anført, at forebyggelse  

 af restancer har haft høj prioritet i kommunerne bl.a. ved sikring af korrekt  

 forskudsregistrering.
Såfremt dette arbejde ikke fortsættes, vil det betyde  

 stigende restancer.
 Kommentar:
Skatteministeriet er enig i,  

 at forebyggelse af restancer fortsat skal have høj prioritet bl.a. ved  

 sikring  

 af korrekt forskudsregistrering.
Herudover er det også Skatteministeriets  

 opfattelse, at det på sigt skal analyseres nærmere, om der skal være  

 forbedrede  

 muligheder for modregning i opkrævningsfasen, således at det derigennem kan  

 tilstræbes, at der ikke opstår nye restancer.
4. Behandling af personoplysninger Datatilsynet har anført, at bærelovforslaget lægger op til en  

 omfattende videregivelse af personoplysninger, der formentlig ikke i alle  

 tilfælde vil kunne ske inden for persondatalovens rammer.
Forholdet til  

 persondataloven bør derfor beskrives i bemærkningerne til lovforslaget,  

 herunder i hvilket omfang det er tilsigtet at fravige persondataloven.
Datatilsynet finder endvidere, at en række centrale bestemmelser i  

 lovforslaget er formuleret så bredt og upræcist, at disse ikke i deres  

 nuværende udformning lever op til de grundlæggende databeskyttelsesprincipper  

 i  

 persondataloven og databeskyttelsesdirektivet.
Henvisningen til  

 offentlige  

 myndigheder og offentlige registre i forslagets § 3,  

 stk. 3, bør  

 således ifølge tilsynet afgrænses nærmere.
 I relation til forslaget om restanceinddrivelsesmyndighedens  

 adgang til at indhente oplysninger fra andre offentlige myndigheder og  

 registre, pengeinstitutter og Værdipapircentralen henstiller Datatilsynet, at  

 det i bemærkningerne til lovforslaget ligeledes præciseres, om reglerne  

 tilsigter at give de registrerede en dårligere retsstilling end efter  

 persondataloven samt en vurdering af retstilstanden i forhold til  

 databeskyttelsesdirektivet, navnlig artikel 8.
 KL har anført, at det bør være obligatorisk for  

 restancemyndigheden at stille oplysninger til rådighed for andre myndigheder.
 Kommentar:
Skatteministeriet har efter  

 modtagelsen af høringssvaret fra Datatisynet været i kontakt med tilsynet med  

 henblik på at sikre, at lovforslagene udformes, så de er i overensstemmelse  

 med  

 persondataloven og databeskyttelsesdirektivet.
Datatilsynet har telefonisk  

 uddybet høringssvaret og Skatteministeriet har tilkendegivet, at det ikke er  

 hensigten at fravige persondatalovens og forvaltningslovens regler i  

 forbindelse med restanceinddrivelsesmyndighedens behandling af  

 personoplysninger.
 Skatteministeriet har på  

 denne baggrund præciseret enkelte bestemmelser i bærelovforslaget og  

 tilhørende  

 bemærkninger i overensstemmelse med Datatilsynets anbefalinger.
Det er Datatilsynets opfattelse, at forslaget om, at  

 skatteministeren kan fastsætte regler, hvorefter andre offentlige myndigheder  

 får elektronisk adgang til oplysninger om restancer er i strid med  

 persondataloven  

 og databeskyttelsesdirektivet.
Der bør derfor ske en afgrænsning af, hvilke  

 oplysninger der gives adgang til.
 Kommentar:
Som nu anført i  

 bemærkningerne til § 3, stk. 4, vil bemyndigelsen i bestemmelsen  

 blive udøvet i overensstemmelse med reglerne i persondataloven.
Det er  

 ligeledes i bærelovforslagets § 3, stk. 4, og bemærkningerne hertil  

 præciseret, dels at den elektroniske videregivelse af oplysninger alene kan  

 ske  

 til fordringshavere/opkrævningsmyndigheder, dels at videregivelsen ikke  

 omfatter personfølsomme oplysninger, men alene oplysning om restancens  

 størrelse i forhold til vedkommende fordringshaver og oplysning om, hvorvidt  

 skyldneren er i restance vedrørende andre offentlige fordringshavere.
 Endelig er det præciseret,  

 at bemyndigelsen til skatteministeren alene vil blive anvendt til at  

 fastsætte  

 regler for den praktiske fremgangsmåde for videregivelsen af de nævnte  

 oplysninger i elektronisk form.
 Forskrifter, der udstedes i  

 medfør af bemyndigelsen, vil blive sendt i høring hos Datatilsynet.
Datatilsynet henleder opmærksomheden på, at  

 restanceinddrivelsesmyndigheden og dennes ansatte alene må autoriseres til de  

 anvendelser af personoplysninger, der er behov for.
Det er tilsynets  

 opfattelse, at det inden for persondataloven og sikkerhedsbekendtgørelsens  

 rammer vil være muligt at tildele adgang til de personoplysninger, der er  

 nødvendige.
Datatilsynet henstiller endvidere til, at Skatteministeriet  

 overvejer, hvem der er dataansvarlig.
 Kommentar:
Ligesom det i dag er tilfældet  

 i ToldSkat, vil der ikke blive givet en generel adgang for ansatte i  

 restanceinddrivelsesmyndigheden  

 til alle oplysninger i myndighedens edb-systemer.
Adgang og autorisation til  

 oplysninger, der er relevante for løsningen af opgaver, vil ske efter en  

 forudgående  

 konkret vurdering af ledende medarbejdere.
 Det følger i øvrigt af de  

 almindelige regler i § 32 i forvaltningsloven, at medarbejdere i  

 restanceinddrivelsesmyndigheden  

 ikke må skaffe sig fortrolige oplysninger, som ikke er af betydning for  

 udførelsen  

 af den pågældendes opgaver.
 Dommerfuldmægtigforeningen anfører, at lovforslagets  

 bestemmelser vedrørende pengeinstitutternes pligt til at videregive  

 oplysninger  

 til restanceinddrivelsesmyndigheden bør vurderes i forhold til EMRK art. 8.
Advokatrådet foreslår, at det direkte af lovteksten fremgår, at  

 adgangen til at indhente oplysninger hos pengeinstitutterne om skyldnere skal  

 ske efter anmodning fra restanceinddrivelsesmyndigheden.
Endvidere finder  

 rådet, at det kunne overvejes at angive, hvilke elementer der skal indgå i  

 vurderingen af, om oplysningerne skal indhentes.
 Kommentar:
Som det fremgår af  

 lovforslagets bemærkninger, svarer de oplysninger, der ifølge forslaget skal  

 indhentes af restanceinddrivelsesmyndigheden hos pengeinstitutter m.v. til de  

 oplysninger, pengeinstitutterne allerede i dag skal indberette årligt i  

 medfør  

 af skattekontrolloven.
Som led i konkrete inddrivelsessager kan der således  

 rekvireres aktuelle oplysninger om bankeindeståender, renteafkast m.v.  

 Bestemmelsen indebærer ikke en udvidelse af, hvilke typer af oplysninger,  

 myndigheden får mulighed for at indhente.
 Det er Skatteministeriets  

 opfattelse, at det tilstrækkelig tydeligt fremgår af bestemmelsen i  

 bærelovforslagets  

 § 3, stk. 3, at restanceinddrivelsesmyndigheden kan anmode om  

 oplysninger fra pengeinstitutter m.fl., hvis oplysningerne er nødvendige i  

 forbindelse med konkrete inddrivelsessager.
Datatilsynet bemærker, at lovligheden af behandlingen og  

 videregivelsen af fortrolige og følsomme oplysninger vil kunne påklages til  

 Datatilsynet.
Det er tilsynets vurdering, af klager på dette området kan  

 tænkes  

 at få et stigende omfang, og forbeholder sig at få tilført yderligere  

 ressourcer.
 Endelig har Datatilsynet gjort opmærksom på, at lovforslaget bør  

 give anledning til en vurdering af, om beløbsgrænsen i persondatalovens  

 § 16, stk. 1, nr. 2, hvorefter den samlede restance skal overstige  

 7.500 kr. før en skyldner kan indberette til RKI, bør forhøjes.
 Kommentar:
 Forslaget er under overvejelse i  

 Justitsministeriet.
5. Forenkling af reglerne for lønindeholdelse og  

 betalingsevnevurderinger og proceduren for opkrævning af visse sociale  

 ydelser Flere høringssvar, herunder KL, HTS, Københavns Kommune,  

 Foreningen af Pantefogeder, Dommerfuldmægtigforeningen, HK Kommunal og  

 Kommunale Organisationers Samarbejde har knyttet bemærkninger til de bebudede  

 ændringer/forenklingen af reglerne for lønindeholdelse og  

 betalingsevnevurdering  

 og proceduren for opkrævning af visse sociale ydelser.
 KL og Københavns Kommune frygter lovforslagets konsekvens for de  

 borgere, som ikke kan betale grundet sociale og økonomiske omstændigheder,  

 fordi en opkrævning og inddrivelse baseret på en automatiseret proces  

 underlagt  

 skematiske og enkle regler kan tage overhånd, så borgere uden betalingsevne i  

 praksis aldrig vil opleve at blive mødt med en individuel sagsbehandling.  

 Dommerfuldmægtigforeningen  

 finder ligeledes, at de foreslåede forenklinger kan medføre manglende  

 individuelle  

 hensyn til skyldneren, som ellers varetages ved betalingsevnevurderingen.
 Advokatrådet anfører, at det af retssikkerhedsmæssige årsager i  

 bemærkningerne bør præciseres, hvordan betalingsevnevurderingen konkret skal  

 foregå.
 Kommentar:
 Kritikken afvises, idet den  

 foreslåede forenkling af proceduren i forbindelse med opkrævningen af  

 tilbagebetalingspligtige beløb  

  

 ikke  

 tilsidesætter hverken sociale eller  

 retssikkerhedsmæssige hensyn til skyldner.
Ifølge forslaget skal  

 proceduren baseres på skematiske regler med udgangspunkt i skyldnerens  

 nettoindkomst  i modsætning til i dag, hvor opkrævningen skal indledes  

 med en  

 ressourcekrævende betalingsevnevurdering.
Forslaget indebærer, at opkrævning  

 af sociale ydelser udbetalt  

 med tilbagebetalingspligt normalt ikke iværksættes, hvis indkomsten ikke  

 overstiger kontanthjælpsniveauet efter skat.
 Indkomstgrænserne i relation  

 til opkrævningen af de sociale ydelser vil være identiske med den graduering,  

 der vil finde anvendelse i forhold til den automatiserede sagsbehandling  

 vedrørende  

 lønindeholdelse, som vil indgå i forslaget til lov om ændring af forskellige  

 love (Forenkling, harmonisering og objektivering af reglerne for inddrivelse  

 af  

 gæld til det offentlige samt muligheden for anvendelse af digitale  

 lønsedler).  

 Dette forslag forventes fremsat i marts 2005.
Det er ifølge dette forslag  

 en forudsætning, at de automatiserede forslag til lønindeholdelse, som skal  

 udarbejdes på baggrund af foreliggende indkomstoplysninger fra f.eks.  

 årsopgørelsen,  

 skal suppleres med muligheden for, at skyldneren ved hjælp af et budgetskema  

 kan fremkomme med supplerende oplysninger med henblik på, at der gennemføres  

 en  

 konkret betalingsevnevurdering, forinden lønindeholdelsen iværksættes.
Herved  

 vil det fortsat være muligt at tage individuelle hensyn.
 HTS er skeptisk i forhold til de anførte ændringer af  

 reglerne om lønindeholdelse, idet en styrkelse af offentlige myndigheders  

 mulighed for inddrivelse af gæld vil ske på bekostning af private kreditorer.
 Kommentar:
Kritikken afvises, da det  

 offentlige  i modsætning til private kreditorer  i de fleste  

 situationer er  

 tvunget til at yde kredit, dvs. er tvangskreditor.
Det forekommer derfor  

 rimeligt,  

 at det offentlige i relation til inddrivelsen er bedre stillet end det  

 private.
 KL har anført, at det af lovforslagene ikke klart  

 fremgår, om allerede indgåede aftaler om tilbagebetaling og henstand af visse  

 sociale ydelser skal videreføres efter nugældende regler, eller om vilkårene  

 skal ændres i overensstemmelse med de nye regler, som træder i kraft d. 1.  

 juli  

 2005. Det anføres i tilknytning hertil, at såfremt reglerne vedrørende  

 tilbagebetaling af hjælp i henhold til aktivlovens § 95 skal ske efter  

 de  

 regler, der var gældende på udbetalingstidspunktet, vil dette indebære, at  

 der  

 fortsat vil være en betydelig arbejdsbyrde i kommunerne med at overvåge  

 gælden  

 og skyldnernes betalingsevne.
 Kommentar:
De nye regler for  

 opkrævningen af visse sociale ydelser træder ifølge forslaget i kraft den 1.  

 oktober  

 2005, hvilket indebærer, at alle tilbagebetalingsaftaler, der fastsættes  

 efter  

 ikrafttrædelsen, skal følge de nye regler, uanset hvornår den  

 tilbagebetalingspligtige hjælp er udbetalt.
Alene såfremt der allerede er  

 fastlagt en tilbagebetalingsordning for skyldner på baggrund af en konkret  

 betalingsevnevurdering,  

 vil denne fortsat bestå.
Overvågningen af allerede  

 indgåede betalingsaftaler skal endvidere følge de nye regler.
Korrektion af  

 en  

 indgået betalingsaftale i tilfælde, hvor skyldnerens indkomst ændrer sig,  

 skal  

 således ske på baggrund af de standardiserede regler/fastsatte  

 indkomstgrænser.
 Spørgsmålet om  

 ikrafttrædelsen af de foreslåede regler er nu i overensstemmelse hermed  

 uddybet  

 i bemærkningerne til lovforslaget.
6. Personale og økonomi Foreningen af Pantefogeder foreslår, at samlingen af  

 inddrivelsesopgaven i staten udskydes til 1. januar 2007 med henvisning til,  

 at  

 IT-understøttelsen, forenkling af inddrivelsesreglerne og den fysiske  

 sammenlægning ikke kan være på plads pr. 1. juli 2005. Foreningen peger  

 endvidere  

 på, at der udestår en endelig politisk beslutning om  

 restanceinddrivelsesmyndighedens  

 organisering.
 Kommentar:
Forslaget afvises.
Hensynet  

 til det berørte personale og hensynet til opretholdelse af en effektiv  

 restanceinddrivelse tilsiger, at perioden fra beslutning til implementering  

 af  

 den nye organisation ikke bliver for lang.
Uanset om der træffes beslutning  

 om,  

 at restanceinddrivelsesmyndigheden skal organiseres som en selvstændig  

 styrelse  

 under Skatteministeriet, hvilket efter planen skal ske inden udgangen af  

 2006,  

 ligger det fast, at inddrivelsesopgaven under alle omstændigheder skal løses  

 i  

 statsligt regi som en del af Skatteministeriets ressortområde og med fortsat  

 regional repræsentation.
Det fremgår klart af  

 lovforslagenes bemærkninger, at den fulde effektuering af de samlede  

 målsætninger  

 for inddrivelsesområdet, herunder effektiviseringer og provenuforbedringer,  

 fordrer, at ændringerne af de organisatoriske rammer for løsningen af  

 inddrivelsesopgaven følges op af egentlige regelforenklinger og  

 -harmoniseringer samt en forbedret IT-understøttelse.
Der er derfor også  

 varslet yderligere lovforslag på området.
HK Kommunal anfører, at der i DUT-forhandlingerne med  

 kommunerne ikke i tilstrækkelig grad tages højde for, at  

 opkrævningsopgaverne,  

 som efter lovforslagene skal forblive i kommunerne, er ressourcekrævende.  

 FTF anfører, at der i lovforslagene ikke er  

 lavet en opgørelse over lovforslagenes økonomiske og administrative  

 konsekvenser for det offentlige.
FTF finder det utilfredsstillende, at der  

 henvises til, at det er forhold, der skal drøftes i DUT-forhandlingerne  

 mellem  

 staten og de kommunale parter.
 Kommentar:
Der henvises til  

 bærelovforslagets bemærkninger.
Heraf fremgår bl.a., at lovforslagenes  

 økonomiske  

 konsekvenser først kan fastlægges endeligt efter forhandlingerne med de  

 kommunale parter.
Det Kommunale Kartel vil minde om, at regeringen ved  

 flere lejligheder har nævnt, at kommunalreformen ikke er et spareprojekt.
Det  

 er DKK's opfattelse, at lovforslaget viser det modsatte.
DKK mener, at de  

 økonomiske konsekvenser af lovforslaget bør uddybes væsentligt, herunder  

 tidshorisonten for eventuelle personalereduktioner.
 Kommentar:
Lovforslaget er ikke et  

 spareprojekt.
Omvendt vil lovforslaget, som det fremgår af bemærkningerne, på  

 sigt give effektiviseringer.
Disse effektiviseringer skal indhøstes.
Det er  

 regeringens forventning, at personalereduktionen som følge af  

 effektiviseringerne vil kunne ske ved naturlig afgang.
Forslaget om, at de  

 økonomiske konsekvenser af lovforslaget bør uddybes væsentligt, afvises.
Det  

 er  

 på nuværende tidspunkt ikke muligt mere præcist at skønne over de samlede  

 besparelser, da der udestår en række forhold, som skal forhandles med de  

 kommunale parter.
 FTF bemærker, at det må være en forudsætning, at medarbejderne  

 udover bevarelsen af de individuelle løn- og ansættelsesvilkår  også  

 efter  

 gennemførelse af reformen  bør være dækket af kollektive overenskomster  

 og  

 aftaler i henhold til den danske aftalemodel.
 Kommentar:
Overenskomstansatte  

 medarbejdere, der skifter arbejdsgiver i forbindelse med kommunalreformen,  

 overføres til den nye arbejdsgiver med deres individuelle rettigheder.
Det  

 følger af virksomhedsoverdragelsesloven.
 Personalestyrelsen er  

 indstillet på at føre tilpasningsforhandlinger med personaleorganisationerne  

 i  

 overensstemmelse med virksomhedsoverdragelseslovens bestemmelserne herom.
 FTF finder det væsentligt, at de ansatte, der får  

 ændrede arbejdsvilkår, får mulighed for at fremsætte ønsker til det  

 fremtidige  

 arbejdssted.
 Kommentar:
 Den lokale proces vil være  

 tilrettelagt således, at der - så langt det er muligt - vil blive taget  

 hensyn  

 til den enkeltes behov og ønsker - både med hensyn til opgaver og  

 arbejdssted.  

 Der henvises til lovforslagets bemærkninger.
 FTF finder det væsentligt, at der åbnes for inddragelse  

 af MED-udvalg og SU-drøftelserne om konsekvenserne af overførslen af de  

 ansatte  

 m.h.p. at sikre, at personalets repræsentanter får mulighed for at drøfte  

 juridiske, økonomiske og sociale følger heraf.
 Kommentar:
Er imødekommet.
Der lægges  

 vægt på, at de involverede MED-udvalg i kommunerne og amter og  

 samarbejdsudvalg  

 i staten bliver inddraget i overensstemmelse med reglerne herom, således at  

 det  

 sikres, at personalets repræsentanter bliver underrettet om juridiske,  

 økonomiske og sociale følger for ansatte, der bliver berørt af reformen.
 Der er enighed mellem  

 arbejdsgivere og personaleorganisationer på det statslige og det  

 (amts)kommunale område om behovet for etablering af dialogfora på tværs af  

 afgivende og modtagende myndigheder.
Emnet drøftes allerede  

 mellem arbejdsgivere og lønmodtagere.
Der er en løbende dialog herom mellem  

 Personalestyrelsen, KL, Amtsrådsforeningen, CFU og KTO.
 På skatteområdet er der  

 allerede etableret et særligt tværgående samarbejde mellem kommunale og  

 statslige arbejdsgivere og personaleorganisationer.
 FTF finder det utilfredsstillende, at der ikke i  

 relation til arbejdet i delingsrådene er åbnet mulighed for de faglige  

 organisationer til at øve indflydelse på fordelingen af arbejdsopgaver og  

 overførsel af personale.
 Kommentar:
I lovforslaget samt i bemærkningerne  

 er det præciseret, hvorledes eventuelle konflikter mellem de afgivende og  

 modtagende myndigheder håndteres.
Skatteministeren kan nedsætte et nævn, der  

 træffer afgørelse i konkrete tilfælde af uenigheder.
FTF noterer sig, at tjenestemænd bevarer uændrede løn-  

 og ansættelsevilkår, hvilket blandt andet må indebærer, at pensionsvilkår vil  

 være uændret både hvad angår pensionsalder og pensionsniveau også i relation  

 til tjenestemandens fremtidige forventninger Kommentar:
 Tjenestemænd overgår til  

 ansættelse hos den nye ansættelsesmyndighed på vilkår, der i øvrigt svarer  

 til  

 de hidtidige vilkår.
 Dette betyder, at de efter  

 overgangen er omfattet af de regler, der gælder for statstjenestemænd.  

 Bemærkningerne indeholder nogle forudsætninger om den pensionsmæssige  

 indplacering og indplaceringen i de lønsystemer, der gælder i staten.
Bemærkningerne til § 9  

 betyder endvidere, at de tjenestemænd, der overføres til staten, bevarer den  

 indtil overgangen optjente pensionsalder og fortsat optjener pensionsalder  

 som  

 tjenestemænd i staten.
Endvidere er de pågældende til enhver tid, uanset  

 placering på skalatrin, sikret en pension, der svarer til den, der på  

 overgangstidspunktet var gældende i kommunalt regi.
Fra overgangstidspunktet  

 reguleres pensionen efter statslige regler.
