De bygningsmæssige forhold mv. gav på enkelte andre punkter  

 anledning til bemærkninger, men alt i alt fremstod arresthuset (og den dertil  

 knyttede asylafdeling)  

 pænt og med  

 rummelige lokaler.
Der var endvidere generelt ryddeligt og pænt i  

 arresthuset.
Ombudsmandsinstitutionen modtog rapportmateriale og notater for  

 en nærmere angiven periode om disciplinærsager og sager om udgang.
For så  

 vidt  

 angår udgangssagerne, blev det udtalt at for at forhindre tvivl om på hvilke  

 vilkår udgangen er givet, bør der ikke fastsættes vilkår som udelukkende  

 gengiver  

 hvad der allerede følger af reglerne om udgang.
Endvidere udtaltes det at  

 forvaltningslovens kapitel 6 ikke kan fraviges ved aftale mellem myndigheden  

 og  

 den pågældende part, og at forvaltningslovens begrundelsesregler således skal  

 følges fuldt ud uanset om den indsatte erklærer sig indforstået med at der  

 stilles særlige vilkår for at imødekomme ansøgningen om tilladelse til  

 udgang.
 Efter gennemgangen af disciplinærsagerne konstateredes det at  

 antallet af kritikpunkter var stort  omstændighederne taget i  

 betragtning for  

 stort  hvilket var beklageligt. (J.nr. 2000-3870-628).
Inspektion af Arresthuset i Åbenrå Den 29. november 2001 afgav  

 inspektionschefen på ombudsmandens vegne følgende rapport til Arresthuset i  

 Åbenrå og Direktoratet for Kriminalforsorgen:
  

  

 1. Indledning Som et led i  

 inspektionsvirksomheden foretog jeg og tre af embedets øvrige medarbejdere  

 den  

 7. februar 2001 inspektion af Arresthuset i Åbenrå.
Til stede under  

 inspektionen  

 var Politimesteren i Åbenrå, arrestforvareren, overvagtmesteren og en af  

 fængselsfunktionærerne.
I forbindelse med inspektionen modtog jeg  

 rapportmateriale  

 til gennemgang, jf. pkt. 8. nedenfor.
Inspektionen  

 den 7. februar 2001 omfattede samtaler med arresthusets ledelse og  

 medarbejderrepræsentant,  

 jf. ovenfor, og en rundgang i arresthuset.
I tilslutning hertil udarbejdede  

 jeg - et referat af samtalerne med ledelsen og de ansattes  

 repræsentant og - et notat om  

 iagttagelser under rundgangen i arresthuset (de fysiske rammer mv.).
Med brev af 7. marts 2001  

 sendte jeg det nævnte materiale til arresthuset og politimesteren idet jeg  

 bad  

 om at modtage eventuelle bemærkninger eller tilføjelser inden en måned.
Jeg  

 modtog herefter et brev af 27. marts 2001 med arresthusets bemærkninger som  

 er  

 indarbejdet i rapporten.
Politimesteren har i brev af 3. april 2001 oplyst at  

 han ikke har bemærkninger til materialet.
Denne rapport har i en  

 foreløbig udgave været sendt til Arresthuset i Åbenrå, Politimesteren i  

 Gråsten  

 og Direktoratet for Kriminalforsorgen for at myndighederne kunne få lejlighed  

 til at fremkomme med de eventuelle bemærkninger om faktiske forhold som  

 rapporten måtte give anledning til.
Direktoratet for Kriminalforsorgen har  

 med  

 brev af 15. november 2001 fremsendt en enkelt bemærkning som er indarbejdet i  

 denne rapport.
Jeg har ikke modtaget bemærkninger fra arresthuset og  

 politimesteren.
 2. Bygningsmæssige forhold mv.
2.1.  

 Bygning og gangarealer Arresthuset er placeret i udkanten af Åbenrås centrum, bag den  

 gamle politistation.
Arresthuset ligger tæt ved havnen, vinkelret på  

 Haderslevvej der mod nord fører trafikken ud af byen.
Arresthuset, der har  

 tre  

 etager (foruden en høj kælder), ligger på Haderslevvejs vestlige side.  

 Arresthusets cellefløj er en smal, høj murstensbygning fra 1905, bygget i  

 røde  

 sten og med mørkegråt tegltag.
Vinkelret på cellefløjen og parallelt med  

 Haderslevvej ligger en sidebygning til sekundære arrestformål og til brug for  

 arrestforvareren og personalet.
Denne del af arresthuset var tidligere  

 arrestforvarerens bolig.
Sidebygningen har forskudte etager i forhold til  

 cellefløjen.
Cellefløjens nordside er ikke forsynet med lysåbninger, men er  

 udsmykket med høje, lyse fyldninger.
Denne udsmykning og cellefløjens højde  

 medfører at arresthuset ses tydeligt fra bakkerne nord for byen.
Arresthuset  

 er  

 moderniseret/ombygget flere gange, senest i 1997. I 1997 blev eksempelvis  

 samtlige vinduer i arresthuset udskiftet.
Vest for cellefløjens gavl er der  

 opstillet en barak med 10 pladser  asylafdelingen.
Mellem arresthusets  

 cellefløj og asylafdelingen er der et særskilt gårdtursareal beregnet for de  

 indsatte i asylafdelingen.
Arresthusets gårdtursarealer er mod syd og vest  

 omkranset af en høj murstensmur.
Arresthusets celler er på hver etage placeret mod syd med  

 vinduer ud til det store gårdtursareal.
Cellegangene er placeret i bygningens  

 midte på langs ad denne, mens etageadskillelserne  

 i den sidste tredjedel mod nord er  

 gennembrudt (og erstattet af stålnet) således at lyset fra de tre tagvinduer  

 øverst oppe kan brede sig ned igennem bygningen.
Cellefløjens etager er i  

 husets østlige ende forbundet med en betontrappe med trin der er beklædt med  

 linoleum.
Trappen fra stueetagen til kælderen er dog en stentrappe.  

 Cellegangene afsluttes ud mod trappen af et jerngitter.
Cellegangene fremtræder med forskellige farver og  

 farvesammensætninger.
Cellegangen på første sal er således malet i en lys  

 farve, men præget af striber i en blå farve på væggen.
Gitteret ind til  

 cellegangen og celledørenes håndtag er også malet blå.
Cellegangen på tredje  

 sal er malet i en lysegul farve med mørkere gule rør på væggen.
Trapperummet  

 er  

 lysegrønt. Øverst oppe i trapperummet er der spor af en vandskade.  

 Cellegangene  

 oplyses af armaturer med lysstofrør. Øverst oppe giver ovenlysvinduerne  

 endvidere et kraftigt dagslys i den halvdel af cellegangen der ligger tættest  

 på trappen.
Det kraftige, men behagelige indtryk af lys på cellegangen på 3.  

 sal nedtones dog af gangens mørke loft.
Loftet får således den vestlige  

 halvdel  

 af gangen til at virke unødvendigt mørk.
Det er min umiddelbare  

 opfattelse at arresthuset ville forekomme lysere hvis loftet blev malet i en  

 lys farve, og at arresthuset dermed ville få et mere venligt præg.
Det gælder  

 formentlig ikke alene den vestlige halvdel af arresthuset, men også (i en vis  

 grad) den østlige.
Jeg går ud fra at arresthuset vil tage min bemærkning i  

 betragtning ved kommende vedligeholdelsesarbejder.
2.2.Cellerne Der er ikke observationscelle, sikringscelle, venterum eller  

 lignende i arresthuset.
Der er 14 enkeltceller og 2 tomandsceller i arresthuset fordelt  

 på cellefløjens 3 etager.
Celle nr. 6, 8, 9, 11, 13, 17, 18 og 22  

 (tomandscelle) blev besigtiget efter mit valg.
Enkeltcellerne, der er rektangulære i formen, er relativt små  

 (ca. 7,5 m2  

 ). Nogle af enkeltcellerne er en anelse bredere end  

 andre.
Væggene i cellerne er malet i en lysegul farve, og gulvet er belagt  

 med  

 linoleum.
Enkeltcellerne er møbleret med en opslagsseng af jern monteret på  

 den  

 ene langvæg  nogle steder meget lavt  en bordplade på væggen med  

 tilhørende  

 bogskab og stol og et skab med låger.
Det blev oplyst at arresthusets skabe  

 er  

 Statsfængslet i Kragskovhedes brede model.  

 På den ene langvæg er der, nærmest cellegangen, en vask med et spejl  

 over og med varmt og koldt vand.
Over for vasken er radiatoren placeret.  

 Varmen  

 til cellerne reguleres fra de enkelte celler (termostatventil) mens strømmen  

 til cellernes stikkontakt kan afbrydes udefra.
Alle celler har kun én  

 stikkontakt (på væggen ud mod cellegangen). Som følge heraf var der i flere  

 af  

 de celler som blev besigtiget, mere eller mindre løse ledninger fra  

 stikkontakterne ved døren til stikdåser under vinduet i den anden ende af  

 rummene.
Dette gjaldt i særdeleshed celle nr. 17 og celle nr. 22 (den  

 besigtigede tomandscelle).
Cellerne oplyses af en loftslampe og en arkitektlampe.
Sengene  

 er udstyret med en standardskumgummimadras med brandhæmmende betræk.
I celle  

 nr. 6 stod der en radio på bordpladen.
Det blev under rundgangen oplyst at  

 alle  

 indsatte gratis kan få en radio stillet til rådighed.
I celle nr. 11 flaprede  

 linoleummet under radiatoren på grund af en vandskade.
I celle nr. 13, som  

 var  

 ubeboet, var der spindelvæv i hjørnerne, og luften i cellen var tung.
 I tomandscellerne, der  

 har samme inventar som enkeltcellerne, er sengene monteret oven over  

 hinanden.  

 Disse celler er større end enkeltcellerne.
 Jeg går ud fra at cellerne  

 bliver rengjort, omhyggeligt udluftet og vedligeholdt med maling i nødvendigt  

 omfang i den rækkefølge som indflytninger i de enkelte celler gør det muligt.
Jeg beder Arresthuset i  

 Åbenrå om at oplyse om arresthuset fører en prioriteret liste over behovet  

 for  

 udbedring af diverse (indendørs) skader på bygningernes bestanddele   

 herunder  

 cellegulvene.
I bekræftende fald beder jeg arresthuset sende mig en kopi af  

 listen.
Hvis arresthuset fører en sådan liste  og cellegulvet i nr. 11  

 ikke er  

 omfattet af listen  beder jeg arresthuset om en udtalelse herom.
Hvis  

 arresthuset ikke fører en prioriteret liste over behovet for udbedringer af  

 skader, beder jeg ligeledes arresthuset om en udtalelse herom.
Jeg er opmærksom på at arresthuset risikerer at de elektriske  

 ledninger, i det omfang de fastgøres til væggene med almindelige  

 ledningsholdere, bliver pillet ned lige så hurtigt som de bliver sat op.
Som  

 jeg anførte under inspektionen den 7. februar 2001, udgør de mange løse  

 ledninger i cellerne imidlertid et særligt (sikkerheds)problem.
Det er efter min  

 opfattelse utidssvarende at der alene er én stikkontakt ved dørene i  

 cellerne.  

 Ud over at efterlade et rodet indtryk kan de mange løse ledninger udgøre et  

 sikkerhedsmæssigt problem.
Jeg henstiller at der sker en gennemgang af de  

 elektriske installationer i arresthuset med henblik på at undersøge  

 muligheden  

 for at bringe forholdene i tilfredsstillende stand.
 Jeg beder om underretning  

 om hvad der sker i anledning af min henstilling.
Under den afsluttende samtale under inspektionen den 7. februar  

 2001 anførte jeg at stolene i cellerne forekom mig meget ubekvemme.
Jeg  

 henviste herved til at de indsatte der ikke er beskæftiget med arbejde i  

 arbejdslokalet,  

 opholder sig i cellerne det meste af dagen.
Som nævnt ovenfor er nogle af  

 sengene endvidere monteret meget lavt på væggen således at de vanskeligt kan  

 opfylde en funktion som sofa om dagen.
 I forbindelse med min inspektion den 26. september 2000 af  

 Arresthuset i Nykøbing Mors stillede jeg spørgsmål om hvorvidt udskiftning af  

 senge indgik i arresthusets planer for almindelig istandsættelse af cellerne.  

 Jeg spurgte endvidere til resultatet af overvejelserne om anskaffelse af  

 lænestole til de indsatte (min endelige rapport af 18. maj 2001).
 Direktoratet for  

 Kriminalforsorgen har i en udtalelse af 17. august 2001 i den forbindelse  

 bl.a.  

 oplyst følgende:
Direktoratet kan oplyse, at lænestole ikke indgår i almindeligt  

 standardudstyr.
Direktoratet overvejer aktuelt, hvorvidt der er mulighed for  

 at  

 lade en lænestol indgå i standardudstyret, hvilket ikke umiddelbart vurderes  

 realistisk på grund af pladsforholdene.
Det vil som alternativ blive  

 overvejet  

 at udvikle en sengemodel, der kan anvendes som sofa. Jeg foretager mig på  

 baggrund af det oplyste ikke noget på nuværende tidspunkt i forhold til min  

 inspektion af Arresthuset i Åbenrå.
Jeg vil i forbindelse med min opfølgning  

 af  

 inspektionen vende tilbage til dette spørgsmål.
2.3.Asylafdelingen I asylafdelingen der som følge af kritik i en rapport af marts  

 1998 fra Direktoratet for Kriminalforsorgens rejseinspektion har erstattet en  

 tidligere midlertidig barak, er der plads til 10 personer fordelt på 2  

 beboelsesrum.  

 Midt i afdelingen bag ved  

 indgangsdøren er der et forrum.
Bag ved forrummet mellem beboelsesrummene er  

 et  

 toilet og et bad med hvide fliser.
I badet giver en polet i en badeautomat  

 adgang til varmt vand i 3 minutter.
Beboelsesrummene indeholder henholdsvis 6  

 og 4 køjer af jern med standardskumgummimadrasser og et bord med tilhørende  

 stole.
Vinduerne der vender ud mod gårdtursarealet, er uden gardiner.
I hvert  

 af beboelsesrummene er der en elkedel til brygning af kaffe og te der stilles  

 gratis til rådighed.
Der er endvidere et tv.
Det særskilte gårdtursareal udenfor er overdækket med et  

 stålgitter i knap 3 meters højde i hele arealets længde og bredde.
I gården  

 står et bord med fastmonterede bænke.
Det blev oplyst at døren fra  

 asylafdelingen og ud til gården er ulåst fra kl. 7.00 til kl. 21.00.
 Det særlige gårdtursareal foran asylafdelingen indeholder ikke  

 et overdækket område hvor beboerne kan søge ly for en byge.
Jeg henstiller til  

 arresthuset at foranledige at der opsættes en overdækning i gården.
Jeg beder  

 om underretning om hvad der sker i anledning af min henstilling.
 2.4.Øvrige  

 rum mv.
2.4.1.  

 Besøgsrum Besøgsrummet ligger i sidebygningens stueetage.
Væggene er  

 beklædt med savsmuldstapet og malet hvide.
Gulvet er  som de fleste af  

 de  

 øvrige gulve i arresthuset  belagt med mellemgråt linoleum, og loftet  

 er  

 beklædt med lysegrå loftsplader.
Vinduesrammerne er  som de øvrige  

 vinduer   

 af (mørkt) træ. Besøgsrummet er møbleret med en briks med en pæn madras med  

 sort vinylbetræk, et lille bord og tre stole med mørkeblåt betræk.
I et skab  

 er  

 der engangslagner og kondomer.
På skabet er arresthusets besøgsregler slået  

 op.  

 Der er gardiner for vinduet.
Rummet er udsmykket med to billeder af samme  

 kunstner.
Der er kun blomster i besøgsrummet i forbindelse med jul på grund  

 af  

 risikoen for indsmugling i pottejorden.
Besøgsrummet oplyses af to  

 højthængende  

 røde loftspendler.
Rummet fremtræder rent og nydeligt, men samtidig lidt  

 mørkt  

 og trist.
Det efterlader ikke et indtryk af hjemlig hygge.
I tilknytning til  

 besøgsrummet er der et toilet med vask og spejl og med hvide fliser på vægge  

 og  

 gulv.
Også dette rum er rent og pænt.
 Det blev oplyst at besøgsrummet ikke anvendes meget, dog mere nu  

 end tidligere.
 Besøgslokalerne i kriminalforsorgens institutioner skal efter §  

 3, stk. 1,  

 i den nugældende besøgsbekendtgørelse  

 (Direktoratet for Kriminalforsorgens bekendtgørelse nr. 376 af 17. maj 2001)  

 så vidt muligt være indrettet på en sådan måde, at der skabes en  

 naturlig og  

 venlig besøgsatmosfære (bestemmelsens indhold er ikke ændret i  

 forbindelse med  

 straffuldbyrdelseslovens ikrafttræden den 1. juli 2001).
Besøgsrummet er pænt, men  

 lever efter min opfattelse ikke fuldt ud op til kravene i  

 besøgsbekendtgørelsen  

 om en naturlig og venlig besøgsatmosfære.
Efter min opfattelse kan dette dels  

 tilskrives belysningen (jeg sigter hermed både til de højthængende  

 loftspendler  

 og til det forhold at vinduesrammerne ikke er malet, men står i mørkt træ),  

 dels den manglende udsmykning med grønne planter og/eller blomster.
Jeg  

 henstiller til arresthuset at ændre besøgslokalet således at det får mere  

 præg  

 af hjemlig hygge.
Jeg beder om underretning om hvad der sker i anledning af  

 min  

 henstilling .
2.4.2.  

 Gårdtursarealet Fra cellefløjens trapperum er der udgang til et ca. 450 m2  

 stort kvadratisk gårdtursareal.
Gårdtursarealet er på nord- og østsiden  

 kantet  

 af arresthusets bygninger og mod syd og vest af en høj rødstensmur.
Det ses  

 nederst på muren at der på et tidspunkt er fjernet jord op til muren for at  

 give den mere højde.
Midt på gårdtursarealet, som i øvrigt er belagt med  

 småsten,  

 er et område med roser.
Det blev oplyst at området med roser tidligere har  

 været noget større.
Foran cellefløjens kældervinduer er placeret en bænk af  

 jern med tremmer af træ. Gårdtursarealets anden bænk var i stykker.  

 Gårdtursarealet fremtræder nøgent og uden spor af aktiviteter som f.eks.  

 boldspil.
Der er ingen overdækkede områder hvor de indsatte kan søge læ for  

 en  

 byge.
Det blev oplyst at nogle af de indsatte indimellem løber på arealet,  

 men  

 herudover foregår der ingen aktiviteter.
Arresthuset ønsker ikke at tillade  

 boldspil, heller ikke med skumbold, da bolde kan (og vil) ryge over muren.
 Som jeg nævnte under inspektionen, er muren sine steder  

 medtaget, og den ene bænk er i stykker.
Gårdtursarealet er stort  

 og regulært og giver mange muligheder.
Det fremtræder imidlertid  

 med de nøgne mure, småstenene på jorden og  

 det indskrænkede rosenbed noget trist og uindbydende.
Det trænger efter min  

 opfattelse meget til at blive frisket op.
Der bør også opsættes en  

 overdækning  

 så de indsatte har mulighed for at søge ly for en byge.
Jeg henstiller at  

 dette  

 sker, og jeg beder om oplysning om hvad der sker i anledning af min  

 henstilling.
Jeg henstiller endvidere at Arresthuset i  

 Åbenrå (og Direktoratet for Kriminalforsorgen) overvejer på hvilken måde  

 arresthusets store gårdtursareal kan anvendes til forskellige aktiviteter for  

 de indsatte.
Jeg beder om oplysning om hvad der sker i anledning af min  

 henstilling.
 Jeg går ud fra at bænken  

 nu er repareret eller udskiftet.
2.4.3.  

 Kondirum Kondirummet ligger i sidebygningens øverste etage.
Adgangen sker  

 fra cellefløjens trapperum igennem en dør og en gitterdør.
Rummet er  

 kvadratisk  

 og ret stort (ca. 27 m2  

 ) med fritliggende bjælker og har som følge  

 heraf en betydelig loftshøjde på ca. 4 meter.
Også her er gulvet belagt med  

 linoleum.
I rummet står et bordtennisbord og en motionscykel.
Der hænger  

 endvidere en dartskive og en ribbe på væggen.
I et hjørne stod på tidspunktet  

 for inspektionen et bobspil som var meget slidt (bl.a. med store huller i  

 nettene under hjørnehullerne) og ikke længere så ud til at være i brug.
Det  

 blev oplyst at sandsække og sjippetov kan udleveres efter behov.
Arresthuset  

 har ingen vægtstænger eller lignende.
Dette skyldes bl.a. at vægtstængerne i  

 rummet tidligere har været brugt til at bryde vinduet op med under et  

 flugtforsøg hen over tagene.
 Kondirummet er et pænt  

 stort lokale i forhold til tilsvarende rum i andre arresthuse.
 Med hensyn til  

 fritidstilbudene henviser jeg til det jeg har anført nedenfor under pkt. 3.2.  

 Med hensyn til spørgsmålet om de fastsatte begrænsninger i antallet af  

 brugere  

 af kondirummet henviser jeg til det jeg har anført nedenfor under pkt. 6.5.
2.4.4.  

 Skolestue Skolestuen ligger i stueetagen i arresthusets sidebygning (og  

 var tidligere arrestforvarerens soveværelse). I tilknytning til skolestuen er  

 der (derfor) et badeværelse.
Skolestuen, der også benyttes til samtaler med  

 forsvarere mfl., har hvide vægge og loft, og gulvet er belagt med linoleum.  

 Skolestuen er møbleret med et skrivebord med to tilhørende stole og en reol.  

 På  

 væggen hænger en opslagstavle og en plakat.
2.4.5.  

 Toilet og bad Der er et badeværelse med toilet til de indsatte på hver af  

 cellefløjens etager.
Badeværelserne er placeret midt i cellefløjen og har  

 samme  

 form og størrelse som enkeltcellerne.
Vægge og lofter er hvidmalede, og  

 væggene  

 er beklædt med hvide fliser op til vinduerne.
Gulvet er et mosaikgulv med  

 fortrinsvis hvide og sorte fliser.
På den ene langvæg nærmest cellegangen er  

 monteret en håndvask, dernæst en udslagsvask, et toilet og ved vinduet et  

 brusebatteri.
Mellem brusebad og toilet er en matteret glasplade.
På den  

 anden  

 langvæg nærmest cellegangen er radiatoren anbragt.
På badeværelset er der  

 endvidere anbragt en spand med låg.
På badeværelset opbevares gulvspande og  

 diverse rengøringsmidler og herudover kost og fejebakke til brug ved de  

 indsattes rengøring af cellerne.
I et hjørne er monteret en hylde med  

 rensevæske og vejledning.
 Under inspektionen anbefalede jeg at arresthuset af hygiejniske  

 grunde erstattede sæbestykkerne på toiletterne med flydende sæbe.
 Jeg beder arresthuset  

 underrette mig om hvad der er sket i anledning af min anbefaling.
2.4.6.  

 Lægerum Ved siden af personalestuen er et lille lægeværelse med en briks  

 og en lille åben reol på gulvet og et aflåst medicinskab på væggen.
I rummet  

 er  

 der endvidere en håndvask.
I en sæbeskål på vasken lå et stykke revnet  

 håndsæbe.
I reolen opbevares de indsattes sygejournaler.
Her står også  

 journaler for tidligere indsatte  de ældste journaler er mere end 10 år  

 gamle.
Jeg gav under inspektionen  

 udtryk for at det efter min opfattelse ikke er betryggende at lægejournalerne  

 opbevares i en åben reol, uanset det oplyste om at døren til lægeværelset  

 altid  

 er låst.
Jeg gav endvidere udtryk for at der i hvert fald ikke kan angives  

 saglige grunde for ikke at opbevare lægejournaler for tidligere indsatte i et  

 aflåst skab eller lignende.
 Jeg beder arresthuset om  

 at oplyse hvordan lægejournalerne nu opbevares.
 Under inspektionen anbefalede jeg som allerede nævnt at  

 arresthuset af hygiejniske grunde erstattede sæbestykkerne på toiletterne med  

 flydende sæbe.
Denne anbefaling dækker  

 også sæben på lægeværelset.
Jeg beder arresthuset underrette mig om hvad der  

 sker i den anledning.
2.4.7. Køkken Køkkenet er beliggende i sidebygningens stueetage for enden af  

 gangen.
Rummet der er kvadratisk og meget stort, har et hvidmalet loft og  

 hvide  

 vægge der i op til ca. 2 meters højde er beklædt med hvide og flødefarvede  

 fliser.
På gulvet er der gulbrune fliser.
Rummet har hylder langs hele den  

 ene  

 væg.
I den midterste hylde er der monteret en køkkenvask.
Der er afløb i  

 gulvet  

 under vasken.
De hårde hvidevarer i rummet (køleskab og dybfryser) er løftet  

 op  

 på stålben således at det er muligt at vaske hele gulvet.
Køkkenet oplyses af  

 lysstofrør monteret i lysarmaturer i loftet.
I køkkenet tilberedes al den mad  

 der leveres fra Statsfængslet i Sdr.
Omme  herunder dybfrosne  

 hovedretter som  

 varmes i en varmebehandlingsovn.
I et rum i kælderen er der opstillet et køleskab og et fryseskab  

 til brug for de indsattes egne madvarer.
Køleskabet var på tidspunktet for  

 inspektionen så godt som tomt.
2.4.8.  

 Bibliotek Der er ikke indrettet noget egentligt bibliotekslokale, men  

 derimod ophængt hylder på væggen på trappereposen ved personalestuen.
Der er  

 ca. 250 titler i biblioteket.
Der forefandtes forskellige bogkataloger   

 det  

 nyeste var fra 1996. Det blev oplyst at ønsker om anden litteratur (herunder  

 udenlandsk litteratur) efterkommes via det kommunale bibliotek.
 Idet jeg går ud fra at  

 arresthuset har foranlediget eller vil foranledige at arresthusets bibliotek  

 (også) udstyres med det sidst udkomne romankatalog og er opmærksom på dette  

 forhold i fremtiden, foretager jeg mig ikke mere vedrørende biblioteket.
2.4.9.  

 Værksted Værkstedet er placeret i arresthusets kælder.
Der er plads til  

 5-6 indsatte ad gangen.
Som i den øvrige del af kælderen er væggene malet  

  i  

 værkstedet er de malet hvide.
Det støbte gulv er malet i en mørk farve, og  

 rummet bærer tydeligt præg af placeringen i kælderen.
Midt i rummet er arbejdsbordene placeret.
Bordene står tæt  

 sammen således at de indsatte kan have øjenkontakt med hinanden.
Mellem de  

 enkelte borde er der sat plader på højkant således at det der ligger på  

 bordene, holdes adskilt.
Værkstedet egner sig kun til papir- eller  

 montagearbejde.
Op ad den ene væg står et mindre bord.
Der er ingen form for  

 udsmykning i værkstedet.
I en mindre mellemgang uden for værkstedslokalet er der  

 endvidere langs den ene væg monteret et smalt malet bord under rørene på  

 væggen.
Denne arbejdsplads benyttes efter det oplyste forholdsvis sjældent.
 2.4.10.  

 Personalerum mv.
Personalestuen er beliggende på sidebygningens første sal i  

 hjørnet.
Den er møbleret med et bord med tilhørende stole og en sofagruppe  

 med  

 bord med behagelige siddepladser.
Der er også en reol.
Personalestuen har  

 endvidere  

 en mindre køkkenafdeling.
Fra personalestuen har personalet via to vinduesåbninger med  

 tykt glas oven over hinanden gennem cellefløjens trapperum indkig til  

 cellefløjens første og anden sal.
Via et gadespejl har man fra personalestuen  

 overblik over arresthusets facade med indgangsdøren.
På væggen i  

 personalestuen  

 mod cellefløjens trapperum er der fastgjort to monitorer som er forbundet med  

 arresthusets overvågningskameraer.
Herigennem kan personalet overvåge  

 cellefløjens vinduer og vinduerne i og indgangsdøren til asylafdelingen.
Ved siden af personalestuen er der bad og toilet til de ansatte.  

 Lokalet er beklædt med vinyl på gulv og vægge.
Længere henne ad gangen er der  

 et soverum med en boksmadras.
Det blev oplyst at den anden person på  

 nattevagt  

 ligger på sofaen i personalestuen.
Der er endvidere et personalekontor med en  

 pc.
Brandtavlen med forbindelse til varmefølerne i cellerne er placeret på  

 kontoret.
Her findes også den telefon som de indsatte får lov til at ringe  

 fra  

 i særlige tilfælde (se nærmere om de indsattes adgang til telefon under punkt  

 6.6.).
 Personalerummene  

 fremtræder pæne og nydelige; personalestuen tillige med et vist hjemligt  

 præg.
Inddragelsen af  

 arrestforvarerboligen til arresthusformål har givet arresthuset øgede  

 muligheder.
Arresthuset må således alt i alt karakteriseres som et pænt hus  

 med  

 rummelige lokaler.
Enkeltcellerne er dog ikke rummelige, og de smalleste af  

 disse er svære at møblere.
Celleskabene er i god stand.
Der var generelt ryddeligt  

 og en pæn orden i arresthuset.
Vedligeholdelsesstandarden var endvidere  

 generelt inden for det acceptable.
De bygningsmæssige forhold giver mig  

 herefter ikke anledning til bemærkninger ud over det som jeg har anført  

 ovenfor  

 under pkt. 2.1 (gangarealer), 2.2 (cellerne), 2.4.1 (besøgsrummet),  

 2.3 og 2.4.2 (gårdtursarealer), 2.4.5  

 (flydende sæbe på toiletterne), 2.4.6 (lægerummet) og 2.4.8 (biblioteket).
3.  

 Arbejde, fritid og undervisning 3.1.Arbejde Arresthuset råder over et arbejdslokale hvor der normalt udføres  

 forefaldende montagearbejde.
Det er til stadighed et problem at skaffe  

 arbejde  

 nok til arresthuset, og på tidspunktet for inspektionen havde arresthuset  

 ikke  

 noget arbejde da man manglede halvfabrikata (handsker). I 2000 havde  

 arresthuset en omsætning med dette produkt på 156.000 kr.
Det er den største  

 omsætning der er er opnået.
Det er muligt for de indsatte at arbejde sammen i  

 tomandscellerne, hvorimod enkeltcellerne er for små til at der kan arbejdes  

 sammen i dem.
Arresthuset foretrækker at arbejdet udføres i arbejdslokalet  

 frem  

 for i cellerne.
Arresthuset har et godt samarbejde med regionsværkmesteren og  

 gør hvad der er muligt, for at skaffe arbejde til de indsatte.
Det er dog en  

 svær opgave.
Der er i området sammenlignelige institutioner der efterspørger  

 samme form for arbejde som det arresthuset søger.
Arresthuset har for nylig  

 og  

 i en længere periode lavet isterningposer for Sækko og arbejde for  

 Trykkergården.
I lageret i kælderen står arresthusets produktion af små  

 flagvimpler.
Grunden til arresthusets begrænsede muligheder for at beskæftige  

 de indsatte med arbejde må også søges i at de indsatte ikke er en stabil  

 arbejdskraft, og at de bestillinger som det er til at få, tit haster for  

 meget  

 til at et arresthus kan binde an med dem.
Det blev oplyst at Arresthuset i  

 Haderslev har lignende problemer.
Det arbejde som kan tilbydes de indsatte,  

 er  

 tilfredsstillende, og hvis arresthuset får halvfabrikata i god tid, er der  

 normalt heller ingen problemer med at overholde leveringsfrister.
Det er naturligvis af  

 væsentlig betydning at de indsatte under deres ophold i arresthuset tilbydes  

 (gerne en meningsfuld) beskæftigelse.
Jeg går ud fra at arresthuset til  

 stadighed bestræber sig på at skaffe sådant arbejde.
3.2.Fritid Arresthuset har et velbesøgt kondirum.
I forbindelse med et flugtforsøg  

 blev et vindue i kondirummet brækket op ved hjælp af en vægtstang.
Af denne  

 grund har de indsatte i arresthuset ikke længere mulighed for vægttræning.
I kondirummet må de indsatte opholde sig to ad gangen.
Her kan  

 de spille bordtennis og dart eller køre på kondicykel.
Sandsække og sjippetov  

 udleveres efter behov.
 Jeg henviser i øvrigt til  

 det jeg har anført under pkt. 2.4.2. om gårdtursarealet.
3.3.Undervisning Efter det oplyste under inspektionen den 7. februar 2001 har  

 arresthuset ikke mulighed for at bruge alle de tildelte 168  

 undervisningstimer.  

 Dette skyldes først og fremmest at mange af de indsatte kun opholder sig kort  

 tid i arresthuset.
De indsatte får tilbud om undervisning og opfordres til at  

 deltage heri.
Jeg er opmærksom på at der er mange fremmedsprogede blandt de  

 indsatte.
Jeg går dog samtidig ud fra at en stor del af disse indsatte har  

 opholdstilladelse i Danmark og derfor har behov for undervisning i dansk.
Jeg beder arresthuset om  

 nærmere oplysninger om hvordan undervisningen er organiseret, herunder hvilke  

 fag mv. undervisningen omhandler.
Jeg beder endvidere arresthuset om at  

 oplyse  

 hvor mange undervisningstimer der blev afviklet sidste år, samt antallet af  

 indsatte der sidste år opholdt sig 30 dage eller mere i arresthuset.
4.  

 Lægebetjening mv. og rensevæske Lægen der er en alment praktiserende læge i byen, kommer en gang  

 om ugen i 3 timer.
Samarbejdet med lægen fungerer godt.
Arresthuset oplyste at arresthuset er bekendt med at andre  

 arresthuse har haft problemer med at rensevæsken bruges til andet end  

 formålet.  

 Arresthuset i Åbenrå har ingen problemer i den retning.
Der er en  

 portionsflaske med rensevæske på hvert badeværelse.
Den fyldes op hver  

 formiddag efter behov.
 Som jeg bemærkede under  

 inspektionen, giver forholdene vedrørende rensevæske mig ikke anledning til  

 bemærkninger.
5.  

 Belæg  

 ning Arresthuset i Åbenrå adskiller sig fra de fleste andre  

 arresthuse i landet ved at have forholdsvis mange indsættelser.
Arresthuset  

 havde således 1.584 indsættelser i år 2000. Det store antal indsættelser  

 skyldes først og fremmest husets asylafdeling.
Der er generelt mange menneskesmuglere og narkosmuglere blandt  

 arresthusets indsatte, men der er også andre kategorier af kriminelle.
Det  

 blev  

 under inspektionen oplyst at der efter nytår har været åbnet for overførsler  

 til Statsfængslet i Horsens, og at arresthuset som følge heraf har fået en  

 ændret sammensætning af indsatte.
De fleste indsatte er fremmedsprogede.
På  

 tidspunktet for inspektionen havde arresthuset således kun to dansksprogede  

 indsatte.  

 De problemer som udlændingene har i deres hjemlande, følger med  

 ved  

 indsættelsen i arresthuset.
Arresthuset oplyste at der ikke er problemer med stærke indsatte  

 i arresthuset.
Rockere findes ikke i Sønderjylland i nævneværdig grad.
En  

 rockergruppering forsøgte dog omkring tidspunktet for inspektionen at  

 etablere  

 sig i Tønder.
De rockere der anholdes på grænsen, sendes normalt videre til  

 de  

 myndigheder som har efterlyst dem.
De gange hvor det har været på tale at  

 indsætte rockere i Arresthuset i Åbenrå, er det lykkedes for arresthuset at  

 afslå dette med en henvisning til de mange udenlandske indsatte.
Arresthuset oplyste at der tidligere har været mange  

 flygtningebørn i arresthusets asylafdeling, dog kun i kort tid.
Hele år 2000  

 var der kun to unge under 18 år indsat i arresthuset.
Der var i begge  

 tilfælde  

 tale om indsættelse i korte perioder.
Begge de unge havde tidligere siddet i  

 varetægtssurrogat.
 De unge indsatte har fællesskab med de øvrige indsatte, men  

 således at personalet altid er til stede.
Arresthuset har af og til kvindelige indsatte.
Det giver ingen  

 problemer og fører normalt til en bedre tone i arresthuset.
På tidspunktet  

 for  

 inspektionen var der to kvindelige indsatte.
Asylsøgende kvinder og børn  

 anbringes almindeligvis på vandrerhjemmet.
Kun hvis en sådan anbringelse kan  

 forudses at give problemer, anbringes kvinder og børn i arresthuset.
De  

 asylsøgende som ikke umiddelbart kan overgives (uformelt) til det tyske  

 politi,  

 bliver ret hurtigt transporteret videre til Sandholmlejren.
6.  

 Andre forhold 6.1.Forplejning Al maden i arresthuset leveres af Statsfængslet i Sdr.
Omme.
Dog  

 kan de indsatte om lørdagen købe mad fra et pizzeria i Åbenrå.
Den varme mad  

 spises om aftenen.
I forbindelse med frokosten serveres der mælk og te.
De  

 indsatte kan også købe sodavand.
Maden er efter det oplyste rimelig varieret.
Den varme mad  

 suppleres altid af frugt eller salat.
En gang imellem er der  

 restedag således  

 at der kan blive ryddet ud i diverse småpartier dybfrostmad.
Som ved andre  

 inspektioner af arresthuse indtog mine medarbejdere og jeg under inspektionen  

 den kost som de indsatte fik den dag.
 Pålægget den pågældende  

 dag bar stærkt præg  også smagsmæssigt  af den kraftige  

 (enkeltvise)  

 emballering (i plastik). Dette kan dog ikke tilskrives forhold i Arresthuset  

 i  

 Åbenrå.
 I en generel sag har jeg over for Direktoratet for  

 Kriminalforsorgen rejst spørgsmålet om kvaliteten af kosten i arresthusene.  

 Denne sag er endnu ikke afsluttet.
 Indtil jeg har modtaget  

 underretning fra direktoratet og afsluttet mine overvejelser, foretager jeg  

 mig  

 ikke mere vedrørende spørgsmålet om kosten i relation til min inspektion af  

 Arresthuset i Åbenrå.
6.2.Købmand Af arresthusets husorden fremgår følgende om indkøb:
Daglige fornødenheder kan bestilles til tirsdag og fredag.  

 Bestillingssedler afleveres mandag og torsdag aften.
Daglige aviser kan  

 bestilles evt. for en uge ad gangen. Under diverse er i husordenen endvidere anført:
Brevpapir, kuverter, tandpasta, tandbørster, sæbe, hårshampoo,  

 kam, skraber udleveres hos personalet.
Frimærker kan købes hos  

 personalet. Jeg har noteret mig den  

 favorable ordning hvorefter brevpapir, kuverter, tandpasta og -børster mv.  

 stilles vederlagsfrit til rådighed for de indsatte der således kun betaler  

 for  

 frimærker.
 Jeg beder Arresthuset i  

 Åbenrå oplyse om arresthuset har overvejet at få etableret en egentlig  

 købmandsordning på linje med andre arresthuse.
6.3.Fjernsyn Arresthuset har indkøbt farvefjernsyn som lejes ud til de  

 indsatte for 5 kr. pr. dag.
Radioer stilles gratis til rådighed.
Arresthuset  

 er  

 tilknyttet hybridnettet og kan således tilbyde flere end 40 kanaler.  

 Fjernsynsapparaterne er uden fjernbetjening og har heller ikke tekst-tv.
 Det fremgår af arresthusets husorden at de indsatte ikke kan få  

 deres eget tv, radio, walkman og lignende udleveret til brug i arresthuset.
I forbindelse med min inspektion af andre arresthuse har jeg  

 erfaret at reglerne om i hvilket omfang de indsatte kan benytte egne  

 elektriske  

 apparater, er forskellige.
I mange arresthuse tillades en sådan brug,  

 forudsat  

 at den indsatte indvilger i at betale hvad den nødvendige visitation af  

 apparaterne koster (hos den lokale radioforhandler), og at elinstallationerne  

 har den fornødne kapacitet.
Det fremgår nu af straffuldbyrdelseslovens § 36, stk. 1, at en  

 indsat har ret til at medtage, besidde og råde over egne genstande i  

 institutionen medmindre dette er uforeneligt med ordens- eller  

 sikkerhedsmæssige hensyn.
Efter § 36, stk. 2, kan justitsministeren  

 (Direktoratet for Kriminalforsorgen) fastsætte regler om begrænsninger i de  

 indsattes ret efter § 36, stk. 1. I § 2, stk. 6, § 3 og § 5 i Direktoratet  

 for  

 Kriminalforsorgens bekendtgørelse nr. 370 af 17. maj 2001  

 (genstandsbekendtgørelsen) er (bl.a.) fastsat følgende regler:
   

  

 §2.  

  

 Følgende genstande må ikke udleveres til indsatte:
Stk. 6.  

  

 I arresthuse (Københavns Fængsler) må der endvidere ikke  

 udleveres fjernsyn.
Indsatte, som ikke har adgang til at se fjernsyn, har ret  

 til at leje et fjernsyn.
Justitsministeriet, Direktoratet for  

 Kriminalforsorgen, fastsætter maksimumpriser for udlejning af fjernsyn.
§ 3.  

  

 Institutionens leder fastsætter  

 nærmere regler om udlevering af indsattes egne genstande.
Institutionens  

 leder  

 kan i denne forbindelse under hensyn til forholdene i den enkelte institution  

 fastsætte yderligere begrænsninger i indsattes ret til at medtage, besidde og  

 råde over egne genstande i institutionen, herunder med hensyn til  

 genstandenes  

 størrelse, antal og art m.v.
 § 5.  

  

 Det kan gøres til et vilkår for  

 udlevering af fjernsyn, radio og lignende, at apparatet mærkes med henblik på  

 at kunne identificere apparatets ejer, og plomberes.
Stk. 2.  

  

 Institutionens leder kan fastsætte regler om, at elektriske  

 apparater, herunder fjernsyn, radio og lignende, i tilfælde, hvor  

 institutionen  

 ikke selv kan foretage en tilstrækkelig undersøgelse af apparatet, kun kan  

 udleveres på betingelse af, at den indsatte betaler for undersøgelsen. Bekendtgørelsens regler suppleres af Direktoratet for  

 Kriminalforsorgens vejledning nr. 75 af 16. maj 2001 der er knyttet til  

 genstandsbekendtgørelsen.  

 I vejledningens pkt. 8, afsnit 7, har direktoratet anført følgende:
Radioer, cd-afspillere, båndoptagere uden mikrofon, cder, bånd  

 og lignende bør normalt kunne udleveres, hvis forholdene i institutionen  

 tillader det. De apparater som  

 arresthuset har mulighed for at stille til rådighed for de indsatte, kan ikke  

 anvendes til gengivelse af musik efter den indsattes eget valg.
På den  

 baggrund  

 og under henvisning til de ovenfor citerede regler fra Direktoratet for  

 Kriminalforsorgens  

 genstandsbekendtgørelse  

 og den dertil hørende vejledning  regler som er trådt i kraft den 1.  

 juli 2001  

  beder jeg Arresthuset i Åbenrå oplyse om de overvejelser som  

 arresthuset  

 måtte have gjort sig om ændringer i arresthusets husorden på dette punkt, og  

 om  

 at oplyse om arresthuset eventuelt (allerede) har fastsat nærmere regler  

 efter  

 bekendtgørelsens § 3. I bekræftende fald beder jeg arresthuset om at sende  

 mig  

 et eksemplar af disse regler.
6.4.  

 Vaskemaskine mv. og køleskabe Der er et køleskab og et fryseskab i kælderen til brug for de  

 indsatte.
Det blev oplyst at der indimellem sker tyveri fra køleskabet.
 I kælderen under trappen står endvidere en vaskemaskine og en  

 tørretumbler der sammen med vaskepulver stilles gratis til rådighed for de  

 indsatte.
 Jeg har noteret mig at  

 Arresthuset i Åbenrå  i lighed med andre arresthuse  stiller  

 vaskefaciliteter  

 vederlagsfrit til rådighed for de indsatte.
6.5.Fællesskab De indsatte der ikke er isolerede, kan  ud over muligheden for  

 et arbejdsfællesskab  være sammen under de daglige gårdture (2 gange ½  

 time  

 hver dag), i kondirummet 3 timer om ugen pr. person og efter kl. 17.30 i  

 cellerne to og to.
En time før aftensmaden er der almindeligt  

 mylder etagevis  

 i arresthuset, og 20 minutter før der lukkes for natten (kl. 21.00), er alle  

 celledøre og døre mellem etagerne åbne.
I denne periode kan korte besøg finde  

 sted uafhængigt af på hvilken etage den enkelte indsatte bor.
Der er på disse  

 tidspunkter personale på cellegangene til at overvåge færdslen.
Der er et  

 mindre køkken i kælderen, men dette er kun til brug for gangmanden.  

 Arresthuset  

 ønsker ikke at tillade de indsatte at anvende køkkenet da man ikke vil have  

 dem  

 farende omkring.
Jeg er opmærksom på at de  

 bygningsmæssige forhold sætter grænser for omfanget af fællesskabet i  

 arresthuset.
Jeg beder arresthuset om at oplyse om de indsatte har fremsat  

 ønske om arbejdsfællesskab i tomandscellerne, og om arresthuset i givet fald  

 vil være indforstået med at imødekomme et sådant ønske.
Jeg beder endvidere  

 arresthuset om at oplyse hvorfor antallet af samtidige brugere af kondirummet  

 er begrænset til to.
Jeg henviser herved til rummets størrelse (ca. 27  

 m2  

 ).
Jeg kan til orientering  

 for Arresthuset i Åbenrå oplyse at jeg i 1997 har rejst en generel sag over  

 for  

 Direktoratet for Kriminalforsorgen om fællesskab i arresthusene (mit j.nr.  

 1997-2999-629). Der har den 7. august 2001 været afholdt møde med  

 organisationerne om en indstilling fra direktoratets arbejdsgruppe om fælles  

 retningslinjer for fællesskab i arresthusene.
Direktoratet har den 14. august  

 2001 orienteret mig om at det er direktoratets hensigt at orientere om de  

 endelige regler om fællesskab i arresthusene på arrestforvarermødet i oktober  

 2001.
 Under henvisning til at  

 der således er overvejelser om fællesskab, foretager jeg mig i øvrigt ikke  

 mere  

 i forhold til min inspektion af Arresthuset i Åbenrå på dette punkt.
6.6.De indsattes kontakt med omverdenen,  

 herunder besøg og telefonsamtaler Besøg kan ifølge arresthusets husorden finde sted om aftenen  

 mellem kl. 19.00 og kl. 21.00 og i weekenden.
Besøgene har en times varighed.  

 Det er muligt at forlænge besøget hvis den besøgende kommer langvejs fra.
 Det fremgår af arresthusets husorden at der ikke kan modtages  

 besøg den første uge man hensidder.
 Jeg anmoder arresthuset og  

 Direktoratet for Kriminalforsorgen om en udtalelse om hjemmelsgrundlaget for  

 denne bestemmelse i husordenen.
 Idet jeg går ud fra at  

 arresthuset tillader at besøg kan fortsætte ud over den fastsatte tid hvis  

 besøgslokalet ikke er booket  også selv om den besøgende ikke kommer  

 langvejsfra  giver det oplyste om besøg mig i øvrigt ikke anledning til  

 bemærkninger.
Under rundgangen i arresthuset blev det oplyst at de indsatte  

 normalt ikke må føre private telefonsamtaler under deres ophold i  

 arresthuset.  

 De indsatte må som udgangspunkt kun ringe til deres advokat.
Kun hvis der kan  

 angives særdeles gode grunde til det, får de indsatte lov til at ringe  

 privat.  

 Der gøres dog altid en undtagelse når en varetægtsarrestant har fået sin dom.
 I arresthusets husorden er i overensstemmelse hermed anført  

 følgende om de indsattes brug af arresthusets telefon:
Kan kun benyttes i særlige tilfælde. Der er  med ikrafttræden den 1. juli 2001  indført detaljerede  

 regler om de indsattes ret til at føre telefonsamtaler.
Jeg henviser til  

 straffuldbyrdelseslovens § 57 og til Direktoratet for Kriminalforsorgens  

 bekendtgørelse nr. 378 af 17. maj 2001 (telefonbekendtgørelsen).
Som jeg bemærkede under  

 inspektionen, afviger arresthusets holdning til de indsattes anvendelse af  

 telefonen fra holdningen i andre arresthuse.
Under henvisning til de nye  

 regler  

 foretager jeg mig dog ikke mere i den anledning.
 Jeg beder arresthuset om  

 at oplyse om der er fastsat lokale regler om den praktiske gennemførelse af  

 de  

 indsattes ret til at føre telefonsamtaler, jf. bemyndigelsen hertil i  

 telefonbekendtgørelsens § 4, stk. 2. I bekræftende fald beder jeg om at  

 modtage  

 et eksemplar af disse regler.
6.7.Talsmandsordning Arresthuset har ikke nogen talsmandsordning.
Det blev under  

 inspektionen oplyst at en sådan ikke kan fungere fordi de indsattes ophold i  

 arresthuset er kortvarige.
Også på dette område er der med straffuldbyrdelseslovens  

 ikrafttræden kommet detaljerede regler.
Jeg henviser til lovens § 34 om de  

 indsattes indflydelse på deres tilværelse under strafudståelsen og til  

 Direktoratet for Kriminalforsorgens bekendtgørelse nr. 369 af 17. maj 2001  

 (talsmandsbekendtgørelsen). Reglerne gælder også for varetægtsarrestanter der  

 ikke er isoleret efter rettens bestemmelse, jf. bekendtgørelsens § 9.
Det er reglernes klare udgangspunkt at der skal være en  

 talsmandsordning  også i arresthusene.
Kun hvis de indsatte ikke ønsker  

 at  

 vælge talsmænd, kan der  i stedet for en egentlig talsmandsordning  

  blive  

 tale om møder med alle indsatte eller grupper af indsatte, jf.  

 bekendtgørelsens  

 § 2, stk. 1.
 Jeg beder Arresthuset i  

 Åbenrå om en udtalelse om på hvilken måde arresthuset i praksis efterlever de  

 nye regler.
6.8.Avishold Arresthuset holder Jydske Vestkysten, Jyllands-Posten og  

 Kristeligt Dagblad.
Arresthuset oplyste under inspektionen at de fleste indsatte er  

 fremmedsprogede.
Arresthuset havde således på tidspunktet for inspektionen  

 kun  

 to dansksprogede indsatte.
Det fremgår nu af  

 straffuldbyrdelseslovens § 58, stk. 3, at udenlandske indsatte så vidt muligt  

 bør  

 have adgang til aviser, tidsskrifter, bøger mv. på deres eget sprog.
Jeg  

 beder  

 om at modtage orientering om på hvilken måde arresthuset har forholdt sig/vil  

 forholde sig hvad avishold angår, jf. nævnte bestemmelse.
6.9.Samarbejde  

 med de sociale myndigheder  behandling for stofmisbrug Arresthuset oplyste at der er et godt samarbejde med  

 Kriminalforsorgen i Frihed der kommer i arresthuset en gang om ugen.
Det blev  

 endvidere oplyst at kriminalforsorgen også kan kontaktes telefonisk.
 I tilknytning til det som  

 jeg har anført ovenfor under punkt 6.6. (om de indsattes brug af arresthusets  

 telefon), beder jeg arresthuset om at oplyse hvorvidt denne mulighed for at  

 kontakte Kriminalforsorgen i Frihed gælder de enkelte indsatte (som et  

 alternativ til at vente til tidspunktet for Kriminalforsorgen i Friheds  

 ugentlige besøg i arresten), eller om arresthuset med denne bemærkning har  

 sigtet til arresthusets personale.
Det blev under inspektionen oplyst at indsatte  

 narkotikamisbrugere nedtrappes i samarbejde med amtet i henhold til en aftale  

 mellem arresthusene i Sønderjyllands Amt (arresthusene i Sønderborg, Tønder,  

 Haderslev og Åbenrå) og amtets misbrugskonsulent.
Hvis den indsatte afsoner  

 hæftestraf eller en kort fængselsstraf (30 dage), eller hvis der er tale om  

 en  

 kortvarig varetægtsfængsling, fortsættes dog en allerede iværksat  

 vedligeholdelsesbehandling.
Jeg modtog efter inspektionen  senere samme  

 dag   

 en kopi af aftalen.
 Den indgåede aftale giver  

 mig ikke anledning til bemærkninger.
6.10.Præst Det fremgår af arresthusets husorden at præsten jævnligt kommer  

 i arresten.
 Jeg beder Arresthuset i  

 Åbenrå om at oplyse om præsten kommer jævnligt fordi han bliver tilkaldt af  

 de  

 indsatte, eller om præsten også kommer uden at være tilkaldt, med henblik på  

 at  

 de indsatte kan få en samtale  eller på anden måde have nytte af  

 præstens  

 tilstedeværelse  uden at de forinden udtrykkeligt over for personalet  

 skal  

 give udtryk for et ønske om at tale med præsten.
 7.  

 Bemanding mv.
Arresthuset oplyste at bemandingen i arresthuset i forhold til  

 spørgeskemaundersøgelsen er blevet forøget med en fængselsfunktionær.
Der er  

 således nu 11 funktionærer foruden arrestforvareren og overvagtmesteren.
Der er altid to mand på vagt  også i weekenden  til  

 imødegåelse af eventuelle voldsomme episoder.
Hvis der er behov for  

 anbringelse  

 af en indsat i observationscelle, må den pågældende køres til Arresthuset i  

 Esbjerg.
Arresthuset i Åbenrå råder over både håndjern og skjolde.
Der har  

 dog  

 ikke været anvendt magt i arresthuset i meget lang tid.
8.  

 Samtaler med indsatte Ingen indsatte havde forud  

 for inspektionen  eller under selve inspektionen  ønsket en  

 samtale med mig.
9. Gennemgang af rapporter Jeg bad under inspektionen om  

 udlån af arresthusets rapporter mv. for perioden den 29. december 1999 til  

 28.  

 december 2000 (hvor inspektionen blev varslet) vedrørende ·  

  

 	  

 sager om udgang i hvilke Arresthuset i  

 Åbenrå har truffet afgørelse, og ·  

  

 	  

 disciplinærsager.
Den 1. juli 2001 trådte  

 straffuldbyrdelsesloven (lov nr. 432 af 31. maj 2000) i kraft, og der er i  

 forbindelse med gennemførelsen heraf udstedt nye bekendtgørelser og  

 cirkulærer  

 mv.
Samtidig er de fleste af de hidtil gældende administrative bestemmelser  

 ophævet.
Da reglerne om udgang og behandling af disciplinærsager  

 indholdsmæssigt i alt væsentligt er videreført i de nye regler, har jeg valgt  

 at foretage en egentlig gennemgang af sagerne selv om de skal vurderes på  

 grundlag af de tidligere gældende, nu ophævede regler.
Jeg modtog rapportmateriale  

 mv. vedrørende 5 udgangssager og 8 andre sager.
Jeg har i forbindelse med min  

 gennemgang af de enkelte sager nedenfor henvist til arresthusets  

 journalnummer  

 eller nummeret i forhørsprotokollen.
Jeg har forstået det sidste tal i  

 journalnummeret som et løbenummer der er knyttet til den enkelte indsatte og  

 genbruges i forskellige sammenhænge.
I de tilfælde hvor  

 arresthuset ikke har  

 angivet et journalnummer i sagerne (dette gælder særligt udgangssagerne), har  

 jeg henvist til den indsattes fødselsdato.
De 12 af de 13 sager vedrører  

 perioden fra den 4. januar 2000 til den 19. december 2000  og altså den  

 periode som jeg i min anmodning har henvist til.
En af de modtagne sager  

 vedrører en afgørelse af 9. januar 2001 om udgang med henblik på besøg den  

 efterfølgende weekend (arresthusets j.nr. 2000-529-1043). Sagen er således  

 blevet behandlet efter at Arresthuset i Åbenrå var blevet bekendt med min  

 (forestående) inspektion.
Sagen indgår ikke i den kategori af sager som jeg  

 bad  

 om at låne, og indgår således ikke i min undersøgelse.
En sag vedrører et  

 selvmordsforsøg (j.nr. 1999-284-1509). Sagen resulterede i en overførsel af  

 den  

 pågældende varetægtsarrestant til Arresthuset i Esbjerg med henblik på   

 går  

 jeg ud fra  anbringelse i observations-/sikringscelle dér.
Sagen indgår  

 ikke i  

 den kategori af sager som jeg bad om at låne, og således heller ikke i min  

 undersøgelse.
 En sag vedrører en overførsel  

 den 6. oktober 2000 til Arresthuset i Esbjerg med henblik på  

 sikringscelleanbringelse dér af en indsat som gik amok i sin celle  

 (fødselsdato  

 050171). Heller ikke denne sag indgår i kategorien af sager som jeg bad om at  

 låne, og sagen indgår således ikke i min undersøgelse.
 Grundlaget for min  

 undersøgelse er herefter 10 sager: 4 udgangssager og 6 disciplinærsager. 2 af  

 udgangssagerne vedrører den samme person (fødselsdato 131057). Der er et  

 yderligere personsammenfald idet en indsat har såvel en disciplinærsag som en  

 udgangssag mellem de 10 sager som indgår i min undersøgelse (j.nr.  

 1043/fødselsdato 181078).
Ved min gennemgang af det modtagne materiale er jeg ikke gået ind i en  

 nærmere vurdering af baggrunden for de beslutninger der er truffet.
Jeg har  

 navnlig haft opmærksomheden henledt på om proceduren i forhold til de  

 gældende  

 regler er blevet fulgt.
Jeg har også været opmærksom på spørgsmålet om  

 overholdelse af reglerne om notatpligt.
 Efter gennemgangen bemærker jeg  

 følgende:
9.1.Udgangssager De 4 udgangssager vedrører  

 alle tilladelser til udgang.
Jeg udleder heraf at arresthuset i løbet af det  

 år  

 som min undersøgelse vedrører, i intet tilfælde har givet afslag på  

 ansøgninger  

 om udgang.
Det må umiddelbart undre mig hvis der ikke skulle være truffet  

 afgørelse om afslag i løbet af denne periode.
Jeg beder derfor Arresthuset i  

 Åbenrå om en udtalelse om dette forhold.
 Reglerne om udgang til  

 afsonere fandtes på tidspunktet for de trufne afgørelser i  

 fuldbyrdelsesbekendtgørelsens § 24 og i Direktoratet for Kriminalforsorgens  

 cirkulære af 18. marts 1986 med senere ændringer om udgang til indsatte.  

 Direktoratet for Kriminalforsorgen havde i fortsættelse af disse cirkulærer  

 udsendt  

 en vejledning af 10. januar 1994. (Reglerne om udgang findes nu i  

 straffuldbyrdelseslovens §§ 46-49, udgangsbekendtgørelsen (bekendtgørelse nr.  

 375 af 17. maj 2001 om udgang til indsatte der udstår fængselsstraf eller  

 forvaring i kriminalforsorgens institutioner), udgangscirkulæret (cirkulære  

 nr.  

 79 af 16. maj 2001 om behandling mv. af sager om udgang til indsatte der  

 udstår  

 fængselsstraf eller forvaring i kriminalforsorgens institutioner) og  

 udgangsvejledningen (vejledning nr. 80 af 16. maj 2001 om udgang til indsatte  

 der udstår fængselsstraf eller forvaring i kriminalforsorgens  

 institutioner)).  

 Da afgørelserne er truffet efter de tidligere gældende regler, er det dem der  

 er henvist til i det følgende. (Jeg har dog i et vist omfang tillige henvist  

 til  

 de nye regler).
Reglerne for udgang til  

 afsonere tager deres udgangspunkt i det forhold at udgang er forudsat at være  

 et regelmæssigt led i fuldbyrdelsen af fængselsstraf.
Der er således en  

 formodning om at indsatte under afsoningen skal have mulighed for udgang.  

 Tilladelse til udgang forudsætter dog samtidig at fare for misbrug ikke  

 foreligger, og at der er et godkendt udgangsformål.
Kan der ikke bortses fra  

 en  

 vis misbrugsrisiko, vil udgang alt afhængig af den styrke med hvilken  

 udgangsformålet taler for en udgangstilladelse, kunne gives med ledsager.  

 Udgang gives i form af weekendudgang (udgang med henblik på besøg hos  

 bestemte  

 personer  ofte benævnt weekendorlov), udgang med henblik på  

 beskæftigelse hos  

 arbejdsgiver eller deltagelse i undervisning (frigang), udgang i forbindelse  

 med besøg (udgangen i den forbindelse starter altid i institutionen), udgang  

 til udflugter og udgang til særlige formål (i forbindelse med pårørendes  

 alvorlige sygdom eller død, vigtige familiebegivenheder og til varetagelse af  

 påtrængende personlige interesser mv.).
Udgang gives på en række  

 standardvilkår som f.eks. at den indsatte ikke begår strafbare forhold, eller  

 at den indsatte følger den fastlagte rejseplan og ikke skifter opholdssted  

 uden  

 forud indhentet tilladelse (det tidligere udgangscirkulæres § 10, stk. 3, nu  

 udgangsbekendtgørelsens § 11). Udgang kan endvidere gives på vilkår der er  

 fastsat under hensyn til oplysningerne i den konkrete sag.
Sådanne vilkår kan  

 f.eks. være at den indsatte ikke nyder spiritus under hele udgangen eller  

 umiddelbart før og under rejsen, eller andre vilkår som findes  

 hensigtsmæssige  

 i den enkelte sag.
Der er i reglerne fastsat nogle tidsmæssige betingelser  

 for  

 at den indsatte kan få regelmæssig weekendudgang (weekendorlov). De  

 tidsmæssige  

 betingelser angår hovedsagelig straffens længde og den (brøk)del som den  

 indsatte har afsonet af sin straf.
Tilsvarende betingelser kræves ikke for at  

 give udgang af mindre tidsmæssig udstrækning såsom udgang til visse særlige  

 formål som f.eks. besøg hos nærtstående personer som er alvorligt syge,  

 tilstedeværelse ved nærtstående personers begravelse, lægeundersøgelse mv. og  

 møde i retten eller for anden offentlig myndighed (det tidligere  

 udgangscirkulæres § 31, stk. 1, nu udgangsbekendtgørelsens § 31, stk. 1). I  

 visse tilfælde skal den politimester der har behandlet straffesagen, høres  

 før  

 afgørelsen træffes, og i visse tilfælde skal endvidere Kriminalforsorgen i  

 Frihed og/eller socialforvaltningen i den indsattes bopælskommune høres.
I  

 tilfælde af uenighed træffes afgørelsen af Direktoratet for  

 Kriminalforsorgen.
 Udgangspunktet for reglerne  

 for varetægtsarrestanter er at en eventuel tilladelse til udgang forudsætter  

 et  

 samtykke fra den politimester som har behandlet straffesagen, at samtykket  

 altid skal foreligge skriftligt, at udgang  hvis politimesteren giver  

 sit  

 samtykke  altid skal ske med ledsagelse, og at der normalt kun kan  

 gives  

 tilladelse til udgang af kortere varighed og til nærmere, snævert begrænsede  

 formål som svarer til de vigtigste af de formål som er angivet i § 31, stk. 1  

 og 2, i udgangscirkulæret for afsonere (nu udgangsbekendtgørelsens § 31, stk.  

 1  

 og 2).
1 sag drejer sig om  

 weekendorlov (udgang med henblik på besøg hos bestemte personer), jf. (nu) §  

 35, stk. 1, i udgangsbekendtgørelsen (nr. 375 af 17. maj 2001) mens de 3  

 øvrige  

 sager drejer sig om udgang med henblik på at varetage personlige interesser,  

 (jf. nu udgangsbekendtgørelsens § 31, stk. 2, nr. 2). I en af sagerne blev  

 udgangstilladelsen tilsyneladende misbrugt idet den indsatte  der havde  

 fået  

 udgang med henblik på samtale med en sagsbehandler i Åbenrå Kommune   

 først kom  

 tilbage til arresthuset kl. 21.00 (fødselsdato 021175). (Hvad det videre  

 forløb  

 af denne sag angår, henviser jeg til det jeg har anført nedenfor under pkt.  

 9.2.).  

 I de øvrige 3 sager blev udgangen tilsyneladende afviklet i overensstemmelse  

 med vilkårene for tilladelserne., 9.1.1. Fastsættelse af vilkår Afgørelserne er meddelt på en  

 (standard)blanket (DFK44) der indeholder en rubrik til angivelse af særlige  

 vilkår.
Rubrikken indledes med følgende fortrykte og fremhævede tekst:
 Udgang gives på vilkår, at De.
 Afslutningsvis i rubrikken  

 efter et tomt felt til udfyldelse af de eventuelle (individuelle) vilkår er  

   

 ligeledes fortrykt  og med almindelig skrift anført følgende  

 standardvilkår  

 (jf. nu straffuldbyrdelseslovens § 48, stk. 1, og udgangsbekendtgørelsens §  

 11):
 Og i øvrigt:
Ikke begår strafbart forhold, Følger den fastlagte  

 rejseplan og ikke skifter opholdssted uden forud indhentet tilladelse, straks giver institutionen  

 besked, evt. gennem nærmeste politimyndighed, hvis sygdom (se nærmere næste  

 side) eller andre tvingende omstændigheder er til hinder for rettidig  

 tilbagekomst, eller hvis der på anden måde opstår vanskeligheder, ved  

 tilbagekomsten ikke møder i påvirket [til]stand. I de fire udgangssager er  

 feltet til angivelse af individuelle vilkår udfyldt på følgende måde:
·  

  

 	  

 at De vender tilbage straks efter samtalen  

 er slut, og ikke indtager spiritus eller narkotiske stoffer  

 (fødselsdato  

 021175), ·  

  

 	  

 vender direkte tilbage til herværende  

 arrest efter samtalen (131057), ·  

  

 	  

 tager direkte tilbage til herværende  

 arrest efter endt samtale (131057) og ·  

  

 	  

 vender rettidig tilbage til herværende  

 arrest (181078 (j.nr. 1043)).
 I forbindelse med  

 inspektionen den 10. september 1997 af Arresthuset i Åbenrå har Direktoratet  

 for Kriminalforsorgen (rejseinspektionen) i en rapport af marts 1998 (s. 7)  

 bl.a. anført følgende:
Rejseinspektionen havde  

 enkelte bemærkninger til de  

  

 vilkår  

  

 ,  

 der konkret var fastsat i forbindelse med udgangen [direktoratets  

 fremhævelse;  

 min bemærkning].
I de fleste sager var der fastsat vilkår om, at den  

 pågældende  

 møder rettidigt tilbage til arresthuset.
Dette vilkår er ikke  

 nødvendigt som  

 særvilkår, idet det følger af det generelle vilkår om, at den pågældende skal  

 overholde gældende bestemmelser.
Et sådant vilkår bør ikke  

 anvendes, idet der  

 kan opstå fortolkningstvivl om, hvad der skal forstås ved gældende  

 bestemmelser.
De vilkår, som fastsættes i henhold til direktoratets cirkulære  

 af 18. marts 1986 om udgang til indsatte § 10, stk. 4-10 (særvilkår), skal  

 altid nøje specificeres, således at der ikke opstår tvivl om, på hvilke  

 vilkår  

 udgangen er givet. Med undtagelse af den i  

 citatet ovenfor først nævnte sag (fødselsdato 021175)  vilkåret i  

 afgørelsen  

 af 20. marts 2000 om ikke at indtage spiritus (eller narkotiske stoffer)  

 under  

 udgangen  er vilkårene i de 4 sager ikke udtryk for andet end hvad der  

 i  

 forvejen følger af reglerne.
De nugældende regler fremgår af  

 straffuldbyrdelseslovens § 48, stk. 1, og udgangsbekendtgørelsens § 11.
Vilkårene er derfor, i bedste fald, blot overflødige.
I værste fald kan  

 sådanne vilkår, som direktoratet også har anført i sin rapport, medføre at  

 der  

 opstår tvivl om på hvilke vilkår udgangen er givet.
Jeg kan derfor tilslutte  

 mig den opfordring om tilbageholdenhed i henseende til fastsættelse af  

 (sær)vilkår som er indeholdt i den citerede passus fra direktoratets rapport.
9.1.2. Begrundelse Forvaltningslovens §§ 22 og  

 24 er sålydende:
  

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold.   

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15. Jeg har i forbindelse med min  

 inspektion den 21. november 2000 af Arresthuset i Kalundborg bl.a. anført  

 følgende om spørgsmålet om begrundelse i forbindelse med tilladelse til  

 udgang  

 (min endelige rapport af 22. juni 2001):
I alle de sager hvor der er  

 givet tilladelse til udgang, er tilladelsen meddelt skriftligt.
Som det  

 fremgår  

 af afgørelsens tekst, er formålet med at tilladelsen udfærdiges skriftligt  

 bl.a. at udstyre den indsatte med et bevis for lovligheden af opholdet uden  

 for  

 arresthusets område i det tidsrum som udgangstilladelsen omfatter.
Det  

 forhold  

 at udgangstilladelsen meddeles skriftligt, medfører imidlertid også at  

 afgørelsen om udgang  i det omfang den pågældende ikke fuldt ud har  

 fået  

 medhold, jf. forvaltningslovens § 22  må opfylde de almindelige regler  

 om  

 begrundelse i lovens § 24.
 I 14 sager blev tilladelse  

 til udgang givet på særlige vilkår  typisk i form af vilkår om ikke at  

 indtage  

 alkohol eller euforiserende stoffer.
 Ansøgningen om udgang kan således i 14 af de 34 sager ikke anses for  

 fuldt ud at være blevet imødekommet, og afgørelserne i disse sager skulle  

 derfor have indeholdt en begrundelse for de særlige vilkår der er knyttet til  

 tilladelsen.
 Jeg er opmærksom på at  

 tilladelserne  også de tilladelser som er givet på standardvilkår  

  indeholder  

 følgende passus som er underskrevet af den udgangssøgende:
Jeg erklærer herved at være  

 indforstået med ovennævnte vilkår for min udgang og forpligter mig til ved  

 tilbagekomsten at medbringe denne udgangstilladelse.
Jeg er i øvrigt  

 indforstået med de gældende regler om udgang. Forvaltningslovens  

 begrundelseskrav er ikke udelukkende foreskrevet af hensyn til partens  

 interesse i at få en orientering om baggrunden for afgørelsen, men også  

 (bl.a.)  

 for at skabe en vis garanti for afgørelsens rigtighed.
Ombudsmanden har i  

 forbindelse med behandlingen af en tidligere sag udtalt at det må anses for  

 udelukket at forvaltningslovens kapitel 6 kan fraviges ved aftale mellem  

 myndigheden og den pågældende part (Folketingets Ombudsmands beretning for  

 året  

 1990, s. 27f med henvisning).
Den omstændighed at den der søger om udgangstilladelse, erklærer sig  

 indforstået med at der er stillet særlige vilkår for at imødekomme den  

 pågældendes ansøgning, har derfor ikke den konsekvens at begrundelseskravene  

 bortfalder helt eller delvist. Som nævnt ovenfor er  

 tilladelsen i 1 af de 4 sager fra Arresthuset i Åbenrå (og kun  

 denne) givet på et individuelt fastsat  

 vilkår.
Afgørelsen burde på den baggrund have været ledsaget af en begrundelse  

 der opfylder kravene i forvaltningslovens § 24. At dette ikke er tilfældet,  

 finder jeg beklageligt.
Jeg går ud fra at arresthuset er opmærksom på dette  

 forhold i fremtidige sager, og foretager mig derfor ikke mere på dette  

 punkt. I inspektionsrapporten blev  

 det omtalte rapportmateriale herefter yderligere gennemgået, og flere forhold  

 gav anledning til bemærkninger ligesom det om flere forhold blev udtrykt at  

 de  

 var beklagelige.
Denne (sidste) del af inspektionsrapporten er som det vil  

 fremgå af det følgende, kun medtaget delvis i beretningen bl.a. af  

 pladsmæssige  

 grunde.
 9.2.11. Min vurdering af  

 disciplinærsagernes behandling Den 10. september 1997 foretog  

 Direktoratet for Kriminalforsorgen som nævnt en inspektion af Arresthuset i  

 Åbenrå (herunder skete der en gennemgang af forhørsprotokollen). Gennemgangen  

 gav i rejseinspektionens rapport af marts 1998 anledning til en række  

 kritikpunkter som (delvis) er sammenfaldende med mine kritikpunkter ovenfor.
I forlængelse af et møde i  

 maj måned 2000 med arrestforvarerne har Direktoratet for Kriminalforsorgen  

 den  

 7. juli 2000 udsendt en huskeliste  i to eksemplarer (med og uden  

 bemærkninger)  til arresthusenes forhørsledere i disciplinærsager.
Det  

 fremgår  

 af oplysninger i min generelle sag herom (mit j.nr. 1997-2999-629) at  

 huskelisten blev udarbejdet for at kunne anvendes i det daglige arbejde i  

 arresthusene med henblik på at begrænse antallet af fejl i rapportmateriale,  

 og  

 at listen blev udarbejdet på grundlag af de fejl som var påpeget i  

 ombudsmandsembedets inspektionsrapporter.
Af indledningen til listen med  

 bemærkninger fremgår at de 12 punkter der er angivet i huskelisten, vedrører  

 de  

 krav til sagsbehandlingen som i de fleste tilfælde ikke har været opfyldt, og  

 at listerne derfor ikke er/var udtømmende.
 Som det fremgår af det jeg  

 har anført ovenfor, har min gennemgang af de 3 disciplinærsager hvor der har  

 været afholdt forhør, givet anledning til kritik på en række punkter  

 vedrørende  

 sagernes behandling (de øvrige 3 sager foreligger på nuværende tidspunkt ikke  

 fuldt oplyst). Jeg bemærker at der i disse 3 sager har været afholdt forhør i  

 juni, oktober og november måned 2000, og altså i de sidste 2 tilfælde efter  

 udsendelsen af huskelisten.
Antallet af kritikpunkter er  

 stort.
Når rejseinspektionens rapport og den udsendte huskeliste tages i  

 betragtning, er antallet af kritikpunkter for stort.
 Sammenfattende må jeg anse det for beklageligt at der har været anledning  

 til at udtale kritik i det omfang det er tilfældet.
 Jeg må imidlertid gå ud fra at Arresthuset i Åbenrå nu er blevet fuldt  

 ud opmærksom på de regler der gælder for disciplinærsagers behandling.
9.2.12. Udmåling af straf   

 proportionalitet I alle de 3 sager hvor der  

 har været afholdt forhør, vedrører det indberettede forhold besiddelse af en  

 mobiltelefon (med eller uden tilbehør).
 Et af disse tilfælde  

 omhandler endvidere besiddelse af hash (den indsatte varetægtsarrestant havde  

 som tidligere nævnt anbragt såvel mobiltelefonen som hashen i en medindsats  

 celle (j.nr. 2000-284-0311  forhørsudskrift 1/00). Det fremgår af  

 forhørsprotokollen at den indsattes foreløbige anbringelse i enrum blev  

 fortsat  

 for at hindre yderligere strafbar virksomhed, og at der blev indgivet  

 politianmeldelse mod den pågældende (vedrørende begge forhold). Det fremgår  

 endvidere at den indsatte blev udtaget af enrum 7 dage efter.
I begge de øvrige sager blev  

 der for besiddelse af mobiltelefon (med eller uden tilbehør) fastsat  

 disciplinærstraf  

 i form af en bøde på 100 kr.
I den ene af disse sager (j.nr. 2000-284-1055  

   

 forhørsudskrift 2/00) blev mobiltelefonen konfiskeret med henblik på  

 destruktion (den indsatte var fængselsafsoner), mens telefonen i den anden  

 sag  

 (j.nr. 2000-284-1043  forhørsudskrift 3/00) blev henlagt på depot  

 indtil  

 løsladelsen (denne indsatte var varetægtsarrestant). Forholdene blev begået  

 med  

 halvanden måneds mellemrum (henholdsvis 7. oktober og 21. november 2000).
 I den nugældende  

 disciplinærstrafvejledning har direktoratet som det fremgår af nedenstående  

 citat af (dele af) punkt 13, i forbindelse med reglerne om konfiskation  

 henledt  

 opmærksomheden på det almindelige forvaltningsretlige  

 proportionalitetsprincip:
 De betingelser, som skal  

 være opfyldt, for at institutionen kan træffe bestemmelse om konfiskation i  

 forhold til personer, som udstår fængselsstraf eller forvaring, fremgår af  

 straffuldbyrdelseslovens § 73. Afgørelse om konfiskation kan træffes  

 administrativt af institutionens leder eller den, der bemyndiges dertil.
 Det forudsættes i den  

 forbindelse, at afgørelse af spørgsmål om konfiskation navnlig sker under  

 iagttagelse af proportionalitetsgrundsætningen, så konfiskation undlades,  

 hvis  

 det må anses for et uforholdsmæssigt indgreb.
Medmindre afgørende ordens-  

 og sikkerhedsmæssige hensyn i institutionen kræver det, kan genstande og  

 penge  

 eventuelt i stedet tilbageleveres til ejeren (tredjemand) eller opbevares i  

 institutionen i overensstemmelse med reglerne i genstandsbekendtgørelsen.  

 Indgives der anmeldelse om strafbart forhold til politiet i anledning af  

 fundet  

 af genstandene eller pengene, skal de afleveres til politiet. Når der bortses fra at den ene af de indsatte var strafafsoner og den  

 anden varetægtsarrestant, synes sagerne på det foreliggende grundlag at kunne  

 sammenlignes hvilket jeg formoder at de indsatte i Arresthuset i Åbenrå også  

 har gjort.
Jeg mener på den baggrund at burde pege på at straffen (i bred  

 forstand) bør være præget af både lighed og proportionalitet, og at straffen  

 bør kunne opleves som sådan af den/de indsatte.
Jeg henviser til den  

 omstændighed at arresthuset valgte at konfiskere den ene indsattes  

 mobiltelefon  

 i stedet for at henlægge den på depot.
Af de indsatte  og herunder især  

 den  

 pågældende ejer  har dette formentlig alt andet lige været oplevet som  

 mindst  

 lige så byrdefuldt som bøden på 100 kr.
 Jeg foretager ikke mere vedrørende dette spørgsmål ud over at gøre  

 opmærksom herpå.
10.  

 Opfølgning Jeg beder om at arresthuset  

 sender de udtalelser som jeg har bedt om, tilbage gennem Direktoratet for  

 Kriminalforsorgen som jeg ligeledes beder om en udtalelse.
