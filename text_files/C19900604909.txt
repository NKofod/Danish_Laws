 Finansministeriet og Dansk Bogbinder og Kartonnagearbejder Forbund har den  

 8. januar 1990 indgået vedlagte overenskomst, der træder i stedet for  

 overenskomst af 12. november 1987 for bogbindere, bogbinderiassistenter og  

 visse restaurerings- og konserveringsteknikere ved en række  

 statsinstitutioner.
 Ændringer i forhold til den hidtidige overenskomst er markeret med streger  

 i margenen.
Bemærkninger til de enkelte bestemmelser Til § 2. Løn Det hidtidige dyrtidstillæg er indregnet i lønnen.
Til § 5. Lønudbetaling Det kan lokalt aftales, at lønnen anvises månedsvis bagud.
De nærmere  

 regler herfor fremgår af bilag 2.
Til § 6. Pension Samtidig med etablering af pensionsordningen ophører adgangen til  

 understøttelse i henhold til cirkulære af 20. januar 1972 om ændrede regler  

 om ydelse af understøttelse til ikke-pensionssikret personale i statens  

 tjeneste.Der etableres en overgangsordning for de nuværende ansatte, som har  

 forventning om understøttelse.
Overgangsordningens indhold, der forudsætter  

 bevillingsmyndighedernes godkendelse, fastsættes af Finansministeriet.
Til §§ 11. og 12. Overarbejde og holddrift Reglerne i § 11, stk. 5 og 6, og § 12 gælder alene P&T.
 Overarbejdstillæg ved P&T ydes først, når den pågældende har opfyldt  

 en fuld ugenorm.
Til §§ 13. og 14. Ferie Ansatte ved P&T oppebærer 12 1/2 pct. feriegodtgørelse, mens ansatte  

 ved øvrige institutioner har mulighed for at får udbetalt løn under ferie + 1  

 1/2 pct. i særlig feriegodtgørelse.
Til § 13. Ansatte i P&T Adgangen til 3 dages ekstra ferie omfatter ansatte ved P&T, der har 25  

 års beskæftigelse ved institutionen, samt - som personlig ordning - ansatte  

 ved øvrige institutioner, der i henhold til tidligere aftaler mellem de  

 enkelte institutioner og forbundet pr. 1. april 1973 eller tidligere har  

 erhvervet ret til 3 dages ekstra ferie.
Til § 14. Ansatte ved øvrige institutioner De ændrede regler om særlig feriegodtgørelse har virkning fra ferieåret  

 1990/91 (optjeningsåret 1989). For ferieåret 1989/90 er reglerne i den  

 oprindelige overenskomst om særlig feriegodtgørelse fortsat gældende.
Til §§ 15. og 16. Sygdom og § 17. Bidrag til socialfond Ansatte ved P&T får i tilfælde af sygdom eller ved tilskadekomst i  

 tjenesten dagpenge i henhold til lov om dagpenge ved sygdom eller fødsel samt  

 eventuelt tilskud fra Bogbinder-, Kartonnage- og Papirvarebranchens sociale  

 fond, mens ansatte ved øvrige institutioner får fuld løn under sygdom.
Til § 17. Tjenestefrihed De ansatte er omfattet af de generelle retningslinier for tjenestefrihed  

 til uddannelsesformål, jf. for tiden Ministeriet for Statens Lønnings- og  

 Pensionsvæsens cirkulære nr. 113 af 23. juni 1971 om deltagelse i  

 uddannelseskurser.
 Eventuelle tvivlsspørgsmål vedrørende overenskomsten forelægges  

 Finansministeriet.
 Cirkulæret har virkning fra 1. april 1989. Samtidig ophæves cirkulære af  

 27. juli 1988 (LP.nr. 85/88) om overenskomst for bogbindere,  

 bogbinderiassistenter og visse restaurerings- og konserveringsteknikere ved  

 en række statsinstitutioner.
Finansministeriet, Administrations- og Personaledepartementet, den 18. januar 1990 P.M.V.
 E.B.
Carsten Holm OVERENSKOMST FOR BOGBINDERE, BOGBINDERIASSISTENTER OG VISSE RESTAURERINGS- OG  

 KONSERVERINGSTEKNIKERE VED EN RÆKKE STATSINSTITUTIONER Overenskomstens område § 1.  Overenskomsten omfatter stillinger i staten, der  

 oprettes som bogbinder og bogbinderiassistent samt restaurerings- og  

 konserveringstekniker, hvis opgaver har basis i bogbinderfaget (f.eks.  

 inkunabler, gamle bøger, protokoller, håndskrifter, papir- og  

 bindrestaurering), og som har bestået eksamen fra Kunstakademiets  

 konservatorskole som restaurerings- eller konserveringstekniker.
 I bilag 1 er anført de institutioner, der er omfattet af overenskomsten.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, kan ikke ansættes under overenskomsten.
 Stk. 3.  Med hensyn til frihed på 1. maj, juleaftens  

 dag, nytårsaftens dag og grundlovsdag følger de hidtil i de enkelte  

 statsinstitutioner gældende regler.
Løn § 2.  Grundlønnen udgør følgende beløb:
Bogbindere/restaurerings- og konserveringsteknikere Procentregulering § 3.  Lønnen i henhold til § 2 forhøjes eventuelt pr.  

 1. april 1990 med et beløb svarende til gennemsnittet af den for tjenestemænd  

 på skalatrin 15, 16, 17, 18 og 19 (stedtillægssats III) ydede regulering, som  

 følger af § 14, stk. 2, i aftale af 22. juni 1989 mellem Finansministeriet og  

 tjenestemændenes centralorganisationer om justering af tjenestemandslønninger  

 m.v. pr. 1. april 1989.
Lønberegning § 4.  Ved til- og fratræden på andre tidspunkter end  

 ved en normal lønudbetalingsperiodes påbegyndelse eller afslutning beregnes  

 lønnen som, 1/38 af ugelønnen for de timer, den ansatte er berettiget til løn  

 (fra 1. september 1990 som 1/37).
 Stk. 2.  Samme beregningsmåde som anført i stk. 1  

 anvendes (1) i tilfælde, hvor en ansat er fraværende fra tjenesten enkelte  

 dage og under omstændigheder, hvor der skal foretages lønfradrag, eller (2) i  

 tilfælde, hvor der skal foretages lønberegning for enkelte dage.
Lønudbetaling § 5.  Lønnen anvises halvmånedsvis, jf. i øvrigt bilag  

 2.
 For ansatte ved P&T udbetales lønnen i henhold til protokollat, bilag  

 2.
Pension § 6.  For ansatte, som er fyldt 25 år og som har i alt  

 4 års beskæftigelse i det offentlige og har mindst 15 timers ugentlig  

 beskæftigelse, oprettes en pensionsordning.
Ved det offentlige forstås stat,  

 kommuner, tilskudsområder og lignende.
 Stk. 2.  De pensionsgivende løndele udgør 91 pct. af  

 grundlønnen efter §§ 2 og 3, opregnet med 100/99,2.
Stk. 3.  Som bidrag til den ansattes pensionering  

 betaler styrelsen 1,6 pct. af de pensionsgivende løndele.
Endvidere  

 tilbageholder styrelsen i den ansattes løn et beløb på 0,8 pct. af de samme  

 løndele.
Pensionsbidragene indbetales indtil udgangen af den måned, hvor den  

 pågældende fylder 70 år.
Stk. 4.  Pensionsbidragene indbetales af styrelsen til  

 en forsikringsmæssig pensionsordning.
Pensionsordningens indhold og  

 fremtidige ændringer heri skal godkendes af Finansministeriet, der  

 forudsættes repræsenteret i pensionsordningens eventuelle bestyrelse eller  

 lignende.
Stk. 5.  Pensionsordningen baserer sig på  

 pensionsudbetaling med løbende ydelser.
Tilbagekøb kan kun ske med  

 Finansministeriets godkendelse.
 Stk. 6.  Pensionsordningen træder i kraft 1. april 1990.
Tillæg Ansatte ved P&T:
§ 7.  Der ydes efter oplæringstiden (normalt ca. 2  

 måneder) et tillæg på 1,62 kr. pr. time for udførelse af frimærketrykkeriets  

 arbejde.
Pr. 1. september 1990 forhøjes tillægget til 1,67 kr. pr. time.
Stk. 2.  For betjening af frimærketrykkemaskinerne ydes  

 et tillæg på 113 øre pr. time.
Der betales for mindst 8 timer pr. dag, idet  

 der dog ikke ydes betaling for tidsrum, i hvilke frimærkeproduktionen er  

 indstillet som følge af tekniske maskinstop.
 Stk. 3.  Der ydes et særligt tillæg på 67 øre pr. time  

 ved sortering af flerfarvede frimærker.
 Stk. 4.  For sortering af frimærkeark til Postens  

 Filateli i København ydes et tillæg på 46 øre pr. time.
 Stk. 5.  For oplæring i hæftearbejde ydes der til den,  

 der forestår oplæringen, et tillæg på 31 øre pr. time i en uge.
 Stk. 6.  For oplæring af nyansatte bogbinderiassistenter  

 i frimærketrykkeriet ydes der til den, der forestår oplæringen, et tillæg på  

 31 øre pr. time i 3 uger.
 Ansatte ved øvrige institutioner:
 § 8.  Der kan efter godkendelse fra Finansministeriet  

 i ganske særlige tilfælde ydes tillæg for særligt betroet arbejde.
 Stk. 2. »  Forgyldertillæg« og  

 »ledertillæg«, der er ydet i henhold til hidtidige aftaler, bevares  

 som personlige tillæg for de pågældende.
 Tillæggene udgør følgende beløb:
 Stk. 3.  Når bogbinderiassistenter udfører  

 svendearbejde, aflønnes de for de timer, i hvilke de udfører dette arbejde,  

 med samme timeløn, som gælder for svende.
 Arbejdstid m.v.
Normal arbejdstid § 9.  Lønnen i § 2 forudsætter fuldtidsbeskæftigelse  

 svarende til gennemsnitlig 38 timer (fra 1. september 1990 37 timer)  

 ugentlig.
Stk. 2.  Hvis der lokalt er enighed herom, kan  

 arbejdstidsnedsættelsen fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie.
Deltid § 10.  Ansættelse på deltid med forholdsmæssig  

 lønreduktion kan kun finde sted efter aftale mellem DBKF og vedkommende  

 institution.
 Stk. 2.  Deltidsansattes arbejdstid kan i forbindelse  

 med arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er sagligt  

 begrundet i bevillingsmæssige, arbejdstilrettelæggelsesmæssige eller andre  

 forhold, dog ikke til mindre end 20 timer om ugen.
Overarbejde § 11.  For overarbejde indtil 3 timer efter normal  

 arbejdstids ophør betales et tillæg på 50 pct. af grundlønnen, jf. §§ 2 og 4.
 Stk. 2.  For overarbejde ud over 3 timer og ved  

 overarbejde på søn- og helligdage samt fridage betales et tillæg på 100 pct.  

 af grundlønnen, jf. §§ 2 og 4.
 Stk. 3.  Ved overarbejde ud over 2 timer i fortsættelse  

 af den normale arbejdstids ophør skal den ansatte have 1/4 times betalt  

 spise- og hvilepause.
 Stk. 4.  Overarbejde skal aftales med den ansatte med 1  

 dags varsel.
 Ved uvarslet overarbejde på 2 timer og derover betales ud over det  

 gældende overarbejdstillæg 20 kr. pr. uvarslet dag.
 Varslet overarbejde, som samme dag, hvor det skulle have været udført,  

 aflyses, godtgøres med i alt 20 kr.
 Stk. 5.  For ansatte ved P&T gælder følgende:
 Overarbejde beregnes først efter fuld uges arbejde, beregnet efter  

 vedkommende virksomheds arbejdstid, dog således, at lovbefalede helligdage,  

 sygdom eller særlige årsager, som har forhindret arbejderen i fuld  

 arbejdstid, ikke må medføre indskrænkninger i overarbejdsbetalingen.
Stk. 6.  Inden for P&T's område kan en arbejdsdag,  

 der falder mellem 2 fridage, efter lokal aftale parterne imellem, arbejdes af  

 uden overtidsbetaling, men der godtgøres den ansatte 2 timer.
Det er en  

 betingelse for godtgørelsen på de 2 timer, at indarbejdningen af dagen finder  

 sted efter en af arbejdsgiveren forud godkendt plan.
Varsling af dage, der  

 skal afarbejdes, skal gives med mindst 1 måneds varsel.
Holddrift § 12.  Når ansatte ved P&T arbejder i holddrift,  

 betales 2. hold for tiden indtil kl. 24 med et tillæg på 9,14 kr. pr. time  

 (pr. 1. september 1990 9,26 kr. pr. time). 3. hold der kan begynde før kl.  

 24, erholder 12,95 kr. pr. time (pr. 1. september 1990 13,12 kr. pr. time) i  

 tillæg for alle holddriftstimerne.
 Hvis 2. holds arbejdstid strækker sig ude over kl. 24, skal betalingen  

 være som for 3. hold.
Stk. 2.  For hver 38 timer, der arbejdes på 2. og 3.  

 skift, opnås der ret til 2 1/2 times betalt frihed, som opspares og gives som  

 hele fridage i det følgende ferieår.
Pr. 1. september 1990 opnås for hver 37  

 timer ret til 2 timers betalt frihed.
 Stk. 3.  Ved arbejde på 2. og 3. skift i dele af en uge  

 opspares forholdsmæssig frihed.
 Fridagene lægges efter aftale mellem virksomheden og arbejderen samtidig  

 med aftale om ferielægning.
 En opsparet fridag/time betales med samme beløb som en feriedag/time, der  

 holdes i samme ferieår.
 For opsparede fritimer, der ikke udgør en hel dag, udbetales beløbet  

 sammen med feriegodtgørelsen.
 Ved fratræden beregnes på tilsvarende måde det opsparede antal  

 fridage/timer i den forløbne del af kalenderåret, og antallet af fritimer  

 påføres holddriftkortet sammen med det til rådighed værende beløb.
 Stk. 4.  Hvis holddrift etableres for mindre end en  

 arbejdsuge (kalenderuge), betales der tillæg for 1 uge.
 For holddrift derudover betales kun for det antal dage, der har været  

 arbejdet på holddrift.
Ferie Ansatte ved P&T § 13.  Der ydes ferie i henhold til ferieloven.
 Når bogbindere/bogbinderiassistenter har haft 25 års beskæftigelse ved  

 P&T, gives der 3 dages ekstra ferie, der lægges i overensstemmelse med de  

 hidtidige retningslinier.
Ansatte ved øvrige institutioner § 14.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1.den ansattes egetbidrag til ATP og 2.den ansattes bidrag til AUD.
 Stk. 4.  I det beløb, der beregnes efter stk. 3,  

 fradrages:
1.den ansattes eget pensionsbidrag 2.udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
 Stk. 6.  En ansat kan forud for et optjeningsårs  

 begyndelse i stedet kræve feriegodtgørelse af lønnen i dette optjeningsår.  

 Feriegodtgørelsen udgør i så fald 12 1/2 pct. af lønnen i optjeningsåret  

 beregnet efter reglerne i ferielovens § 15.
Sygdom Ansatte ved P&T § 15.  I sygdomstilfælde og ved tilskadekomst i  

 tjenesten gælder reglerne i lov om dagpenge ved sygdom eller fødsel  

 (dagpengeloven), samt bestemmelser for Bogbinder-, Kartonnage- og  

 Papirvarebranchens sociale fond.
Ansatte ved øvrige institutioner § 16.  Der ydes løn under sygdom efter  

 funktionærlovens regler.
Bidrag til socialfond § 17.  Der indbetales 0,95 kr. pr. præsteret  

 arbejdstime til Bogbinder-, Kartonnage- og Papirvarebranchens sociale fond  

 for samtlige ansatte, som er beskæftiget ved de af overenskomsten omfattede  

 arbejde, jf. dog stk. 2.
 Stk. 2.  For ansatte i P&T indbetales i stedet for  

 det i stk. 1 nævnte beløb det beløb, som fastsættes af socialfondens  

 bestyrelse for uorganiserede virksomheder, dog højst 2,35 kr. pr. præsteret  

 arbejdstime.
Stk. 3.  Beløbene opkræves til fonden efter kvartalets  

 afslutning.
Opkrævningen skal være fremsendt inden udgangen af det  

 efterfølgende kvartal.
Beløbene skal være indbetalt senest 14 dage efter  

 opkrævningens udsendelse.
Tjenestefrihed § 18.  Ansatte tillægges ret til tjenestefrihed uden  

 løn til de formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Barns 1. sygedag § 19.  Institutionen kan give den ansatte hel eller  

 delvis tjenestefrihed til pasning af et sygt barn, når 1)det er barnets første sygedag 2)hensynet til barnets forhold gør dette nødvendigt 3)forholdene på tjenestestedet tillader det 4)barnet er under 18 år og 5)barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulære af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Opsigelsesvarsler § 21.  Der leveres arbejdstøj til de ansatte inden for  

 en ramme, der for fuldtidsansatte er 454 kr. pr. år.
 Stk. 2.  Alle hidtidige ordninger vedrørende levering af  

 arbejdstøj er bortfaldet.
Andre bestemmelser § 22.  Der antages fortrinsvis bogbindere,  

 restaurerings- og konserveringsteknikere samt bogbinderiassistenter, som er  

 medlemmer af en statsanerkendt arbejdsløshedskasse.
Tillidsrepræsentanter § 23.  Som regler for tillidsrepræsentanter gælder de  

 i vedhæftede bilag 3 omhandlede bestemmelser.
Faglig strid § 24.  Som regel for behandling af faglig strid gælder  

 den mellem hovedorganisationerne senest vedtagne norm.
Hovedaftale § 25.  Den mellem Dansk Arbejdsgiverforening og  

 Landsorganisationen i Danmark den 31. oktober 1973 indgåede hovedaftale med  

 senere ændringer finder tilsvarende anvendelse på nærværende  

 overenskomstområde.
Ikrafttræden og opsigelse § 26.  Denne overenskomst træder i kraft den 1. april  

 1989 og kan af parterne opsiges med 3 måneders varsel til ophør til en 1.  

 april, dog tidligst 1. april 1991.
København, den 8. januar 1990 Dansk Bogbinder og Finansministeriet Kartonnagearbejder Forbund P.M.V.
 E.B.
Jørn Nielsen Niels Paludan Bilag 1 OVERENSKOMSTENS DÆKNINGSOMRÅDE Overenskomsten mellem Finansministeriet og Dansk Bogbinder og  

 Kartonagearbejder Forbund omfatter de ved nedennævnte institutioners  

 arbejdspladser beskæftigede bogbindere, restaurerings- og  

 konserveringsteknikere samt bogbinderiassistenter.
1.Generaldirektoratet for Post- og Telegrafvæsenet (P&T) 2.Det Kgl.
Bibliotek 3.Statsbiblioteket i Århus 4.Landsarkivet for Sjælland, Lolland-Falster og Bornholm 5.Landsarkivet for Nørrejylland, Viborg 6.Landsarkivet for de sønderjydske landsdele, Åbenrå 7.Rigsarkivet 8.Landsarkivet for Fyn, Odense 9.Statens Museum for Kunst 10.Danmarks pædagogiske Bibliotek 11.Den Kgl.
Veterinær- og Landbohøjskole 12.Matrikeldirektoratet 13.Nationalmuseet 14.Vejdirektoratet 15.Handelshøjskolen i København 16.Kort- og Matrikelstyrelsen (Geodætisk Institut) 17.Forskningscenter Risø 18.Danmarks Lærerhøjskole 19.Aalborg Universitetscenter Bilag 2 PROTOKOLLAT OM LØNUDBETALING I tilslutning til overenskomstens § 5 er der mellem Finansministeriet og  

 Dansk Bogbinder og Kartonnagearbejder Forbund aftalt følgende:
 Hvis der lokalt er enighed herom, kan det aftales, at lønnen anvises  

 månedsvis bagud.
 Hvis sådan aftale indgås, gælder følgende ordning:
»Lønnen udbetales helmånedsvis bagud og anvises efter den i den  

 enkelte styrelse anvendte fremgangsmåde.
Månedslønnen beregnes efter den til  

 enhver tid gældende ugeløn i henhold til § 2 multipliceret med 4,35.
 Til de medarbejdere, der fremsætter ønske herom, kan der ved overgang til  

 månedsløn ydes et rentefrit lønforskud af passende størrelse, dog maksimalt  

 et beløb svarende til 2 ugers udbetalt nettoløn (for ugelønnedes vedkommende  

 dog maksimalt 3 ugers udbetalt nettoløn). Forskuddet tilbagebetales i afdrag  

 af passende størrelse og skal være tilbagebetalt i løbet af de følgende 12  

 måneder, dog senest ved eventuel fratræden. Øvrige praktiske forhold,  

 herunder tidspunktet for overgang til månedsløn, aftales lokalt«.
 Såfremt der i Post- og Telegrafvæsenet ikke kan aftales månedsvis  

 anvisning af løn, sker lønberegning og lønudbetaling gennem P&T centrale  

 timelønsystem i henhold til bestemmelserne i Brugervejledning vedrørende  

 timelønsystemet.
 En lønperiode omfatter for tiden 14 dage regnet fra fredag i en uge til  

 torsdag i den næstfølgende uge.
Lønbeløbet overføres til en i Postgirokontoret for hver medarbejder  

 oprettet løngirokonto.
Medarbejdere ansat før 1. januar 1985 kan få lønnen  

 udbetalt kontant via PGA, såfremt der er ønske herom.
 Lønudbetalingen sker senest fredag efter lønperiodens udløb.
 Såfremt lønudbetalingsdagen er en helligdag, udbetales lønnen to dage før.
 De til enhver tid almindeligt gældende regler for benyttelse af  

 løngirokonto er gældende, herunder også regler om overtræk m.v.
 Ved overgang til centraliseret lønudbetaling vil P&T informere  

 medarbejderne om brugen af løngirokontoen, ligesom man vil være medarbejderne  

 behjælpelig med afdækning af eventuelle tvivlsspørgsmål vedrørende den  

 ændrede lønudbetalingsform.
Med virkning fra tidspunktet for idriftsættelse af et nyt timelønssystem i  

 P&T ændres lønperioden til 14 dage regnet fra mandag i en uge til søndag  

 i den næstfølgende uge.
Lønudbetalingen sker fredag efter lønperiodens udløb.
Bilag 3 REGLER OM TILLIDSREPRÆSENTANTER Hvor vælges tillidsrepræsentant § 1.  I enhver virksomhed eller - for større  

 virksomheders vedkommende - enhver afdeling af denne udvælger de der  

 beskæftigede bogbindere, restaurerings- og konserveringsteknikere samt  

 bogbinderiassistenter af deres midte en ansat til at være tillidsrepræsentant  

 over for ledelsen eller dennes repræsentant.
 Stk. 2.  I virksomheder eller fabriksafdelinger med seks  

 eller derunder vælges dog ingen tillidsrepræsentant, medmindre begge parter  

 ønsker det.
Hvem kan vælges til tillidsrepræsentant § 2.  Tillidsrepræsentanten skal vælges blandt de  

 anerkendt dygtige ansatte, der har arbejdet mindst 1 år på det pågældende  

 arbejdssted: hvor sådanne ikke findes i et antal af mindst fem, suppleres  

 dette tal blandt de ansatte, der har arbejdet der længst.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle ansatte, som er beskæftiget i virksomheden eller  

 afdelingen på valgtidspunktet, sikres mulighed for at kunne deltage i valget,  

 der kun er gyldigt, når flere end en trediedel af der beskæftigede har stemt  

 for vedkommende.
 Stk. 2.  Valget er i øvrigt ikke gyldigt, før det er  

 blevet godkendt af forbundet og meddelt ledelsen for den pågældende  

 virksomhed, der dog er berettiget til at gøre indsigelse mod valget over for  

 forbundets hovedbestyrelse.
Stedfortræder for tillidsrepræsentant § 4.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med arbejdsgiveren udpeges en stedfortræder for tillidsrepræsentanten.  

 En således udpeget stedfortræder har i den periode, hvori vedkommende  

 fungerer, den samme beskyttelse som den valgte tillidsrepræsentant, såfremt  

 pågældende opfylder betingelserne for at blive valgt til tillidsrepræsentant  

 i henhold til § 2.
Samarbejde § 5.  Det er tillidsrepræsentantens - såvel som  

 arbejdsgiverens og dennes repræsentants - pligt at gøre sit bedste for at  

 vedligeholde og fremme et godt samarbejde på arbejdsstedet.
Klager og henstillinger § 6.  Når en eller flere af tillidsrepræsentantens  

 kolleger ønsker det, kan repræsentanten forebringe deres klager eller  

 henstillinger for ledelsen, dog kun såfremt sagen ikke bliver ordnet  

 tilfredsstillende ved dennes repræsentant på arbejdsstedet.
 Stk. 2.  Føler den pågældende sig ikke tilfredsstillet  

 ved ledelsens afgørelse, står det vedkommende frit for at anmode sin  

 organisation om at tage sig af sagen: men det er repræsentantens og dennes  

 kollegers pligt at fortsætte arbejdet uforstyrret, indtil anden bestemmelse  

 træffes af forbundet.
Talsmand § 7.  På virksomheder med holddriftsarbejde kan  

 tillidsrepræsentanten på de skift, hvor denne ikke arbejder, og som omfatter  

 mindst fem ansatte, udpege en talsmand til på sine vegne at søge eventuelle  

 uoverensstemmelser oplyst og ordnet eller, såfremt omstændighederne stiller  

 sig hindrende for en ordning, bringe sagen videre til tillidsrepræsentanten.
Funktion i arbejdstiden § 8.  Tillidsrepræsentantens udførelse af de ham/hende  

 påhvilende hverv skal ske på en sådan måde, at det er til mindst mulig gene  

 for hans/hendes produktive arbejde.
 Stk. 2.  Dersom det er nødvendigt, at  

 tillidsrepræsentanten for at opfylde sine forpligtelser som sådan på  

 virksomheden må forlade sit arbejde i arbejdstiden, skal der forud herfor  

 træffes aftale med arbejdsgiveren eller dennes repræsentant.
Aflønning § 9.  Hvis aftale i henhold til § 8, stk. 2, er  

 truffet, eller hvis der på ledelsens foranledning i øvrigt lægges beslag på  

 tillidsrepræsentanten i arbejdstiden i spørgsmål, som angår virksomheden og  

 de ansatte, skal den pågældende for den tid, der medgår hertil, aflønnes med  

 sin sædvanlige løn.
Klubformand § 10.  Hvis de ansatte på en virksomhed, henholdsvis  

 en afdeling heraf, slutter sig sammen i en faglig klub eller lignende, skal  

 tillidsrepræsentanten være formand.
Afskedigelse af tillidsrepræsentant § 11.  En tillidsrepræsentants afskedigelse skal  

 begrundes i tvingende årsager, og ledelsen har pligt til at give den  

 pågældende et opsigelsesvarsel på i alt 4 måneder.
 Stk. 2.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til denne  

 paragrafs stk. 1.
 Fremgangsmåde ved afskedigelse.
§ 12.  Hvis en arbejdsgiver finder, at der foreligger  

 tvingende årsager efter § 11 til at opsige en tillidsrepræsentant, der er  

 valgt efter reglerne i §§ 1-3, skal arbejdsgiveren rette henvendelse til  

 Finansministeriet, der herefter kan rejse spørgsmålet i henhold til reglerne  

 for behandling af faglig strid.
Mæglingsmødet skal i så fald afholdes senest  

 7 kalenderdage efter mæglingsbegæringens fremkomst, og den fagretlige  

 behandling skal i øvrigt fremmes mest muligt.
 Stk. 2.  Fastslås det ved den fagretlige behandling, at  

 der foreligger tvingende årsager til afskedigelse af tillidsrepræsentanten,  

 betragtes opsigelsesvarsel som afgivet ved mæglingsbegæringens fremkomst.
