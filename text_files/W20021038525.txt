Først  

 ved kontrollen i marts 2001 blev patienten informeret om, at CT-scanningen  

 viste fund forenelige med metastaser i begge lunger og lever.
Patienten  

 accepterede at blive henvist til forsøgsbehandling på sygehus C, og der blev  

 samtidig ordineret en helkrops PET-scanning.
Forsøgsbehandlingen  

 blev påbegyndt på sygehus C den 30. marts 2001 på ordination af den  

 forsøgsansvarlige  

 overlæge.
Senest den 6. april 2001 fik sygehus C fra sygehus B information  

 om,  

 at den foretagne helkrops PET-scanning havde vist normale forhold og altså  

 ikke  

 gav mistanke om metastaser.
Fornyet CT-scanning på sygehus C, foretaget den  

 9.  

 april 2001, gav fortsat mistanke om metastaser, og forsøgsbehandlingen blev  

 fortsat indtil den 13. april 2001. Behandlingen blev genoptaget den 20. april  

 2001, men blev afbrudt den 25. april 2001, da der var blevet foretaget en  

 ultralydvejledt  

 leverbiopsi, som ikke viste tegn på levermetastaser.
 Der blev  

 blandt andet klaget over, at patienten først i marts 2001 blev informeret om  

 resultatet af CT-scanningen foretaget i december 2000 på sygehus B, og at der  

 på sygehus C blev iværksat kræftbehandling, uden at man dér havde foretaget  

 en  

 selvstændig undersøgelse af patienten.
Klage  

 over manglende information om undersøgelsesresultat og manglende undersøgelse  

 forud for forsøgsbehandling Det blev oplyst til sagen, at årsagen til at patienten ikke var  

 blevet informeret om resultatet af CT-scanningen på sygehus B, umiddelbart  

 efter at beskrivelsen heraf forelå, var at en sekretær stik imod aftalte  

 rutiner havde lagt denne i journalen, uden at en læge havde læst og signeret  

 den.
Patientklagenævnet fandt ikke anledning til kritik af den overlæge på  

 sygehus B, der var ansvarlig for instruksen af sekretærerne, for så vidt  

 angik  

 håndteringen af undersøgelsesresultater.
Nævnet lagde herved vægt på, at den  

 instruks, der forelå på dette tidspunkt, kunne sikre, at et  

 undersøgelsesresultat  

 ikke blev lagt på journalen, uden at der blev handlet på resultatet.
Nævnet  

 fandt imidlertid, at det havde været hensigtsmæssigt, om den ansvarlige  

 overlæge havde sørget for, at det af instruksen udtrykkeligt havde fremgået,  

 at  

 undersøgelsesresultater ikke måtte lægges på journalen, førend de var  

 signeret  

 af en læge eller kommenteret i journalen.
 Patientklagenævnet fandt, at den  

 forsøgsansvarlige overlæge på sygehus C havde overtrådt lægelovens § 6, fordi  

 han ikke foretog en selvstændig vurdering af den 3 måneder gamle CT-scanning  

 foretaget  

 på sygehus B med henblik på at vurdere behovet for en fornyet CT-scanning.  

 Nævnet fandt endvidere, at den forsøgsansvarlige overlæge burde have  

 genovervejet indikationen for behandlingen, da han - senest den 6. april 2001  

 -  

 blev bekendt med, at helkrops PET-scanningen foretaget på sygehus B ikke gav  

 mistanke om metastaser.
