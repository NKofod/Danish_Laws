Klage  

 over afslag på datters anmodninger om aktindsigt i sin afdøde faders journal Nævnet fandt grundlag for at kritisere den  

 administrerende overlæge.
Nævnet oplyste, at det af lov om patienters  

 retsstilling § 28, stk. 1, fremgår, at en sundhedsperson kan videregive  

 oplysninger om en afdød patients sygdomsforløb, dødsårsag og dødsmåde til  

 afdødes nærmeste pårørende, såfremt det ikke må antages at stride mod afdødes  

 ønske og hensynet til afdøde eller andre private interesser ikke taler  

 afgørende herimod.
Nævnet oplyste videre, at det fremgår af vejledningen til  

 lov om patienters retsstilling, at afdødes nærmeste pårørende har ret til at  

 få  

 oplysninger om afdødes sygdomsforløb, dødsårsag og dødsmåde, såfremt det ikke  

 må antages at stride mod den afdøde patients ønske og hensynet til afdøde,  

 jfr.  

 lovens § 28. Nævnet lagde vægt på, at der kan være flere personer, som kan  

 anses som nærmeste pårørende til en person, og at en datter som det klare  

 udgangspunkt må anses at tilhøre kredsen af nærmeste pårørende.
Nævnet lagde  

 videre vægt på, at det ikke fremgik af journalen, at patienten havde oplyst  

 noget, som kunne tyde på, at datteren ikke skulle anses som en af de nærmeste  

 pårørende, og nævnet fandt herefter, at den administrerende overlæge burde  

 have  

 tilbudt datteren oplysninger om patientens sygdomsforløb, dødsårsag og  

 dødsmåde, da hun anmodede herom.
