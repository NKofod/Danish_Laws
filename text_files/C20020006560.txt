Vejledning til bekendtgørelse om  

 kombinationsforsikring Indledning I bekendtgørelse nr. 555 af 3. juli 2002 er fastsat regler om  

 kombinationsforsikring.
I denne vejledning beskrives reglerne og nogle  

 uddybes nærmere.
 Kombinationsforsikringen gør det muligt at blive  

 forsikret på fuld tid på basis af både arbejde som  

 lønmodtager og mere end midlertidig drift af selvstændig  

 virksomhed.
Kombinationsforsikringen har bl.a. betydning for beregning  

 af dagpengesats og for at opfylde kravet om beskæftigelse.
Desuden har  

 den betydning for ret til overgang fra forsikring på deltid til fuld  

 tid, og for ret til dagpenge ved ledighed fra arbejdet som lønmodtager  

 eller den selvstændige virksomhed.
Område (§§ 1-2) Til § 1 Om der er tale om drift af selvstændig virksomhed, skal  

 afgøres efter bekendtgørelse om optagelse som selvstændig  

 erhvervsdrivende i en a-kasse.
 For at blive omfattet af reglerne i denne  

 bekendtgørelse, skal medlemmet have status som kombinationsforsikret,  

 jf. § 3. Det gælder både ved optagelse som nyt medlem og ved  

 ændring af kategori fra deltids- eller fuldtidsforsikret  

 lønmodtager, eller forsikret som selvstændig.
Til § 2 Hvis der ikke er fastsat særlige regler i denne  

 bekendtgørelse, gælder der de samme regler som for forsikrede  

 på fuld tid.
 Fx gælder reglerne om selvforskyldt ledighed,  

 venteperiode ved ophør med udøvelse af selvstændig  

 virksomhed samt reglen om mindsteudbetaling.
Ved fuld ledighed fra både arbejdet som  

 lønmodtager og fra den selvstændige virksomhed gælder de  

 almindelige regler.
Den selvstændige virksomhed skal være  

 hørt op mere end midlertidigt, jf. §§ 15-17. Medlemmet skal  

 også være hørt op med arbejde som lønmodtager.
Optagelse og overflytning (§§ 3-6) Betingelser for at blive kombinationsforsikret Til § 3, stk. 1 Det er en betingelse for at blive kombinationsforsikret, at medlemmet  

 eller den, der søger optagelse, arbejder som lønmodtager og  

 samtidig driver selvstændig virksomhed.
Arbejde som lønmodtager dokumenteres efter reglerne  

 for lønmodtagere.
Der henvises til bekendtgørelse om optagelse  

 som lønmodtager eller nyuddannet i en a-kasse.
 Det medfører bl.a., at også støttet  

 arbejde kan danne grundlag for at blive optaget som kombinationsforsikret.  

 Støttet arbejde kan dog ikke regnes med til at opfylde kravet om  

 beskæftigelse, og indtægten herfra kan ikke bruges ved beregning  

 af dagpengesats.
At der drives selvstændig virksomhed kan fx  

 dokumenteres ved registrering af moms og evt. angivelse af moms, kassekladde,  

 annoncer og lign.
Det skal tydeligt fremgå, at der er tale om  

 selvstændig virksomhed i modsætning til fx hobby.
Den selvstændige virksomhed skal også drives  

 mere end midlertidigt.
Der kan derfor ikke ske optagelse eller overflytning  

 på baggrund af en virksomhed, der er under afvikling.
 Et kortvarigt eller enkeltstående arbejde, der har  

 karakter af selvstændig virksomhed, vil ikke kunne danne grundlag for  

 blive optaget eller overflyttet til kombinationsforsikring.
 Kravet om at den selvstændige virksomhed har et  

 omfang på mellem 15 og 30 timer om ugen og kravet om mere end  

 midlertidig drift er baseret på medlemmets egen erklæring herom.  

 Medlemmet skal erklære, at det personlige arbejde ved den  

 selvstændige virksomhed kan sidestilles med arbejde som  

 lønmodtager mellem 15 og 30 timer om ugen.
Til § 3, stk. 2 Har medlemmet eller den, der søger optagelse, ikke tidligere  

 været medarbejdende ægtefælle, skal der ske dokumentation  

 for skattemæssig registrering som medarbejdende ægtefælle.  

 Dokumentation skal fremlægges senest ved den næste  

 årsopgørelse.
Til § 3, stk. 3 Sæsonvirksomhed kan danne grundlag for status som  

 kombinationsforsikret, hvis den selvstændige virksomheds driftsperiode  

 kan danne grundlag for forsikring.
Der henvises til bekendtgørelse om  

 optagelse som selvstændig erhvervsdrivende i en a-kasse.
Der kan kun  

 opnås status som kombinationsforsikret i selve driftsperioden, der skal  

 være på mindst 5 måneder om året.
Til § 3, stk. 4 Der stilles ikke de samme krav om arbejde som lønmodtager, som  

 gælder ved omdannelse af den selvstændige virksomhed fra hoved-  

 til bibeskæftigelse.
Der henvises til bekendtgørelse om  

 ophør med udøvelse af selvstændig virksomhed som  

 hovedbeskæftigelse.
Medlemmets erklæring om ændring af den  

 selvstændige virksomhed fra hoved- til kombibeskæftigelse skal  

 kunne gøres sandsynlig af en varig ændring af virksomhedens  

 drift.
Optagelse i en a-kasse Til § 5, stk. 1 Fra 1. september 2002, hvor lov nr. 434 af 10. juni 2002 om ændring  

 af lov om arbejdsløshedsforsikring m.v. trådte i kraft, udvides  

 området for anerkendte a-kasser.
En a-kasse kan herefter være  

 fagligt afgrænset:
 1.	Som fagligt afgrænset for lønmodtagere.
 2.	Som fagligt afgrænset for lønmodtagere og  

 selvstændige.
 3.	Som tværfaglig for lønmodtagere.
 4.	Som tværfaglig for selvstændige.
 5.	Som tværfaglig for lønmodtagere og  

 selvstændige.
En person kan vælge at blive kombinationsforsikret  

 medlem af en a-kasse, der er fagligt afgrænset enten af medlemmets  

 arbejde som lønmodtager eller sin selvstændige virksomhed, eller  

 begge dele.
Det er en forudsætning, at den valgte a-kasse tilbyder  

 kombinationsforsikring.
Overflytning til anden a-kasse Til § 6, stk. 1 Medlemmet skal overflytte til anden a-kasse, hvis medlemmet som  

 kombinationsforsikret får arbejde inden for denne a-kasses faglige  

 område.
Der skal kun ske overflytning på baggrund af arbejde som  

 lønmodtager, når reglerne for overflytning er opfyldt.
Der  

 henvises til bekendtgørelse om overflytning mellem a-kasser.
Har den  

 pågældende a-kasse ikke tilsluttet sig ordningen om  

 kombinationsforsikring, skal overflytning ske til en a-kasse, som forsikrer  

 selvstændige, eller til en tværfaglig a-kasse, der tilbyder  

 kombinationsforsikring.
 Med undtagelse af ovennævnte situation kan der ikke  

 ske overflytning i en periode, hvor medlemmet får ydelser fra  

 a-kassen.
Til § 6, stk. 2 Hvis medlemmet træder ud af kombinationsforsikringen, skal der  

 træffes afgørelse om, hvorvidt medlemmet har pligt til at lade  

 sig overflytte til en anden a-kasse.
Der henvises til bekendtgørelse  

 om overflytning mellem a-kasser.
Hvis der ikke er pligt til overflytning, kan  

 medlemmet blive i a-kassen efter udtræden som  

 kombinationsforsikret.
Udtræden af kombinationsforsikringen Til § 7, stk. 1 Udtræden kan kun ske skriftligt og ved overholdelse af a-kassens  

 vedtægter.
Medlemmet bør træde ud af  

 kombinationsforsikringen, når medlemmet har haft arbejde som  

 lønmodtager over 30 timer ugentligt i en længere periode.  

 Medlemmet er ikke længere omfattet af kombinationsforsikringens  

 målgruppe.
Medlemmet vil dog fortsat være omfattet af  

 bestemmelserne i §§ 13, 15-17 og 20, jf. dog stk. 4.
Til § 7, stk. 2 Hvis medlemmet fortsat ønsker at være forsikret, skal  

 medlemmet blive i eller overflyttes til en a-kasse, der optager  

 selvstændige erhvervsdrivende.
 Et medlem, der ved en fejl ikke er trådt ud af  

 kombinationsforsikringen ved mere end midlertidig drift af den  

 selvstændige virksomhed i væsentligt omfang, anses som  

 overgået til forsikring for selvstændige erhvervsdrivende.  

 Medlemmets opgørelse af krav om beskæftigelse og beregning af  

 dagpengesats vil ske med virkning fra det tidspunkt, hvor medlemmet skulle  

 være trådt ud af kombinationsforsikringen.
Til § 7, stk. 3 Et medlem, der forsat driver den selvstændige virksomhed, vil  

 være omfattet af §§ 13, 15-17 og 20 i 78 uger efter at medlemmet  

 er trådt ud af ordningen.
Det vil fx betyde, at et medlem, der er  

 trådt ud og bliver ledig fra sit arbejde som lønmodtager, vil  

 få fradrag på mindst 15 timer om ugen i udbetalingen af dagpenge,  

 jf. § 13, stk. 1.
Til § 7, stk. 4 Hvis den selvstændige virksomhed nu er omdannet til  

 bibeskæftigelse som følge af lønarbejdets omfang, finder  

 § 7, stk. 3 ikke anvendelse.
Reglen om omdannelse ved  

 væsentlig driftsomlægning finder  ikke anvendelse.
Hvis der ved ledighed fra arbejdet som lønmodtager  

 er gået mindst 78 uger siden medlemmet trådte ud af  

 kombinationsforsikringen, kan den selvstændige virksomhed anses for  

 ændret til bibeskæftigelse.
A-kassen skal da vurdere, om  

 medlemmet har ret til dagpenge.
Der henvises til bekendtgørelse om  

 udøvelse af selvstændig virksomhed som  

 bibeskæftigelse.
Kravet om beskæftigelse Til § 8 Arbejde som lønmodtager kan altid regnes med til opgørelse  

 af kravet om beskæftigelse.
 Medregning af beskæftigelse ved en selvstændig  

 virksomhed forudsætter, at medlemmet samtidig har haft arbejde som  

 lønmodtager.
 Kravet om samtidighed anses dog for opfyldt, hvis  

 lønarbejdet udføres i fast turnus.
 Et medlem, der er fuldt ledig fra sit arbejde som  

 lønmodtager, kan således ikke regne den fortsatte drift af den  

 selvstændige virksomhed med til opgørelse af kravet om  

 beskæftigelse.
 Der kan højst medregnes beskæftigelse, der  

 svarer til den almindeligt gældende, fulde arbejdstid inden for det  

 offentlige område.
Hvis medlemmet før sin status som  

 kombinationsforsikret har haft arbejde som lønmodtager eller drevet  

 selvstændig virksomhed i væsentligt omfang, vil arbejde som  

 lønmodtager eller beskæftigelsen ved selvstændig  

 virksomhed kunne regnes med ved opgørelsen af kravet om  

 beskæftigelse.
Beskæftigelsen skal være udført i en  

 periode, hvor pågældende har været medlem af en a-kasse.  

 Der henvises til bekendtgørelse om beskæftigelseskrav,  

 dagpengeperiode og aktivperiode.
Beregning af dagpengesats (§§ 9-12) Til § 9, stk. 6 Hvis medlemmet har drevet den selvstændige virksomhed som  

 enkeltmandsvirksomhed uden deltagelse af ægtefællen, kan  

 beregning også ske alene på grundlag af medlemmets  

 årsopgørelser, når de øvrige betingelser er  

 opfyldt.
Der henvises til bekendtgørelse om fremgangsmåden ved  

 beregning af arbejdsfortjenesten for selvstændige erhvervsdrivende.
Til § 11 Bestemmelsen vil fx kunne bruges, hvis medlemmet endnu ikke har  

 været kombinationsforsikret i 12 måneder eller ikke har afsluttet  

 et helt regnskabsår efter at have fået status som  

 kombinationsforsikret.
Medlemmet skal stadig opfylde kravet om 1 års  

 medlemskab af en a-kasse, jf. lovens § 53, stk. 1.
Dimittendsatsen Til § 12, stk. 1 Et medlem, der er optaget som nyt medlem af kombinationsforsikringen, vil  

 få udbetalt dagpenge med det beløb, som fremgår af lovens  

 § 51, stk. 2. Medlemmet kan både være optaget som nyt  

 medlem, som dimittend eller fra forsikring som lønmodtager eller som  

 selvstændig.
Til § 12, stk. 2 og 3 Bestemmelsen omfatter de medlemmer, der ikke kan få beregnet en  

 dagpengesats efter § 9 eller § 11. Hvis medlemmet før  

 optagelsen som kombinationsforsikret kunne opfylde kravet til beregning   som  

 lønmodtager eller som selvstændig   vil dagpengesatsen blive  

 beregnet på dette grundlag.
Delvis ledighed (§§ 13-14) Ved delvis ledighed fra enten arbejdet som lønmodtager eller den  

 selvstændige virksomhed kan der udbetales supplerende dagpenge.
Der  

 henvises til bekendtgørelse om udøvelse af selvstændig  

 virksomhed som bibeskæftigelse og til bekendtgørelse om  

 supplerende dagpenge.
Det betyder bl.a. at begrænsningen i dagpenge ved  

 ledighed fra arbejde som lønmodtager er 78 uger, og ved ledighed fra  

 den selvstændige virksomhed er sammenlagt 52 uger indenfor 70 uger.
Ved  

 ledighed fra den selvstændige virksomhed er der krav om  

 frigørelsesattest fra arbejdsgiveren, hvis medlemmet er omfattet af et  

 varsel om opsigelse.
Ledighed fra arbejde som lønmodtager Til § 13 Reglen gælder, når medlemmet er blevet  

 kombinationsforsikret.
Der kan kun udbetales dagpenge ved fuld ledighed fra  

 arbejde som lønmodtager.
Når medlemmet driver selvstændig  

 virksomhed, kan der derfor kun udbetales supplerende dagpenge i uger, hvor  

 der ikke er noget arbejde som lønmodtager.
Det gælder også  

 ved arbejde som lønmodtager, der er begyndt efter ledighed fra det  

 arbejde, medlemmet blev ledig fra.
Det er en betingelse, at medlemmet står til  

 rådighed for arbejdsmarkedet efter reglerne for forsikrede på  

 fuld tid.
Dette betyder bl.a., at arbejdet med den selvstændige  

 virksomhed til enhver tid skal kunne udføres uden for normal  

 arbejdstid.
Der skal ske fradrag for den faktiske drift af  

 virksomheden, dog med mindst 15 timer om ugen.
Det gælder uanset, om  

 der er tale om fortsat drift af den virksomhed, der har været  

 medlemmets forsikringsgrundlag, eller anden drift af selvstændig  

 virksomhed, som er påbegyndt før eller efter evt. ledighed fra  

 den selvstændige virksomhed, der har været medlemmets  

 forsikringsgrundlag.
 Reglerne om karantæne ved selvforskyldt ledighed  

 gælder også her.
Ledighed fra den selvstændige virksomhed Til § 14 Reglen gælder, når medlemmet er blevet  

 kombinationsforsikret.
 Der kan kun udbetales dagpenge, når arbejdet i den  

 selvstændige virksomhed er ophørt mere end midlertidigt.
Det er en betingelse, at medlemmet står til  

 rådighed for arbejde som lønmodtager på fuld tid efter de  

 regler, der gælder for forsikrede på fuld tid.
Reglerne om  

 frigørelsesattest gælder også her.
 Der skal ske fradrag for det faktiske arbejde som  

 lønmodtager.
 Reglen om fire ugers venteperiode ved ophør af  

 selvstændig virksomhed som hovedbeskæftigelse gælder  

 også her.
Ved ledighed fra den selvstændige virksomhed  

 bør a-kassen vurdere, om medlemmets oplysninger om den  

 selvstændige virksomheds omfang virker sandsynlige ved overgang til  

 kombinationsforsikring.
Er dette ikke tilfældet, bør a-kassen  

 vurdere, om medlemmet har opnået status som kombinationsforsikret med  

 urette.
Ophør med den selvstændige virksomhed  

 (§§ 15-17) Til § 15 Ophør kan ske ved overdragelse, lukning, bortforpagtning eller  

 udlejning af den selvstændige virksomhed.
Ophøret skal  

 være mere end midlertidigt.
Både ophøret og tidspunktet  

 for ophør skal kunne dokumenteres.
Til § 16 Der kan ske ophør ved udtræden af den selvstændige  

 virksomhed, der fortsættes af ægtefællen, enten:
 1.	Når medlemmet efter sin udtræden har haft over 30 timers  

 arbejde som lønmodtager i gennemsnit pr. uge i mindst 26 uger.
2.	Når medlemmet har haft arbejde som lønmodtager i en  

 tid, der sammenlagt svarer til fagets fulde, sædvanlige arbejdstid i  

 mindst 52 uger inden for de seneste 65 uger.
Er der i forbindelse med  

 medlemmets udtræden af den selvstændige virksomhed sket en  

 driftsomlægning, kræves alene arbejde som lønmodtager i en  

 tid, der i alt svarer til fagets fulde, sædvanlige arbejdstid i 26 uger  

 inden for de seneste 35 uger.
 3.	Når medlemmets udtræden skyldes, at medlemmets  

 arbejdsfunktioner er faldet bort mere end midlertidigt.
 4.	Når medlemmets udtræden skyldes, at det personlige  

 arbejde er overtaget mere end midlertidigt af anden arbejdskraft.  

 Årsagen skal være, at den selvstændige virksomhed har behov  

 for særlige, faglige kvalifikationer eller at ejerforholdene i den  

 selvstændige virksomhed er ændret.
 5.	Når medlemmet har ophævet samlivet med sin  

 ægtefælle ved separation eller skilsmisse.
 Et medlem, der træder ud af en virksomhed, der  

 fortsættes af ægtefællen, skal bringe sin status som  

 medarbejdende ægtefælle til ophør eller skal dokumentere,  

 at en lønaftale er bortfaldet.
Til § 17 Hvis den selvstændige virksomhed fortsættes af medejere, uden  

 at medlemmet har afhændet sin del af den selvstændige virksomhed,  

 gælder samme regler som ved udtræden af ægtefælle.  

 Dog gælder reglen om udtræden ved ophævelse af samliv ikke  

 her.
Midlertidigt ophør Til § 18 Et kombinationsforsikret medlem kan kun anses for ophørt med den  

 selvstændige virksomhed, når der er tale om et mere end  

 midlertidigt ophør.
 Der kan derfor ikke udbetales dagpenge ved et midlertidigt  

 ophør af driften, hvor det er hensigten, at den selvstændige  

 virksomhed skal optages på ny.
Overskydende timer Til § 19 Om fritagelsen for 15-timers-reglen henvises til § 13,  

 stk. 3.
Venteperiode og karantæne Til § 21 En karantæne for selvforskyldt ledighed kan normalt kun afvikles i  

 perioder, hvor et medlem er berettiget til dagpenge.
For et  

 kombinationsforsikret medlem kan karantænen afvikles i en venteperiode.  

 Der henvises til bekendtgørelse om selvforskyldt ledighed og lovens  

 § 63, stk. 3.
Øvrige bestemmelser Til § 22 Vejledning nr. 183 af 18. december 1997 og vejledning nr. 193 af 24.  

 november 1998 om kombinationsforsikring bortfalder.
