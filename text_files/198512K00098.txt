Nr LSF 98 Forslag til lov om ændring af lov om afgift af elektricitet Fremsat af ministeren for skatter afgifter den 4. december 1985 § 1 I lov om afgift af elektricitet, jfr. lovbekendtgørelse nr. 50 af 8.
februar 1984, som ændret ved § 17 i lov nr. 149 af 11. april 1984, ændres i § 6 »15,5 øre« til: »19,0 øre«.
§ 2 Stk. 1. Loven træder i kraft den 1. januar 1986, og den forhøjede afgift finder anvendelse på leverancer, der sker fra og med denne dato.
Stk. 2. For løbende leverancer, for hvilke afregningsperioden påbegyndes inden lovens ikrafttræden og afsluttes efter dette tidspunkt, beregnes den forhøjede afgift af så stor en del af leverancen, som tidsrummet fra lovens ikrafttræden til afregningsperiodens slutning udgør i forhold til den samlede afregningsperiode.
Med toldvæsenets tilladelse kan der foretages afrunding ved opgørelse af den brøkdel af leverancerne, hvorefter fordelingen skal foretages.
Oprindeligt fremsat lovforslag Blad nr 241 § 1 I lov om afgift af elektricitet, jfr. lovbekendtgørelse nr. 50 af 8.
februar 1984, som ændret ved § 17 i lov nr. 149 af 11. april 1984 ændres i § 6 »15,5 øre« til: »19,0 øre« § 2 Stk. 1. Loven træder i kraft den 1. januar 1986, og den forhøjede afgift finder anvendelse på leverancer, der sker fra og med denne dato.
Stk. 2. For løbende leverancer, for hvilke afregningsperioden påbegyndes inden lovens ikrafttræden og afsluttes efter dette tidspunkt, beregnes den forhøjede afgift af så stor en del af leverancen, som tidsrummet fra lovens ikrafttræden til afregningsperiodens slutning udgør i forhold til den samlede afregningsperiode.
Med toldvæsenets tilladelse kan der foretages afrunding ved opgørelse af den brøkdel af leverancerne, hvorefter fordelingen skal foretages.
BEMÆRKNINGER TIL LOVFORSLAGET Forarbejderne til lov nr. 89 af 9. marts 1977 om afgift af elektricitet findes i Folketingstidende for 1976-77 (2. samling).
 Loven er senest bekendtgjort som lovbekendtgørelse nr. 50 af 8.
februar 1984 og senest ændret ved § 17 i lov nr. 149 af 11. april 1984. Ved bekendtgørelse nr. 616 af 6. december 1982 er afgiftssatsen med virkning fra den 1. januar 1983 forhøjet fra 14,3 øre til 15,5 øre pr. kWh.
Afgiften anslås i indeværende finansår at ville give en indtægt på 1.975 mill. kr. og 2.000 mill. kr. i det kommende finansår.
Den foreslåede forhøjelse på 3,5 øre pr. kWh vil under forudsætning af uændret forbrug give en årlig merindtægt på 450 mill. kr.
For det kommende finansår anslås merindtægten til 415 mill. kr.
Toldvæsenets administrationsomkostninger i forbindelse med lovens gennemførelse anslås til 40.000 kr.
