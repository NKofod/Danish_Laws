Fremsat den 29. januar 2003 af  

 Jann Sjursen (KRF), Bodil Kornbek (KRF),  

 Mogens Nørgård Pedersen (KRF) og&nbsp  

 ;Tove Videbæk (KRF) Forslag til Lov om ændring af retsplejeloven (Styrkelse af politiets efterforskningsmidler i sager om  

 rufferi m.v.) § 1 I retsplejeloven, jf. lovbekendtgørelse nr. 777 af 16. september  

 2002, foretages følgende ændring:
 1. I § 781, stk. 1, nr. 3, indsættes efter »193, stk. 1,«: »228, 229,  

«.
§ 2 Loven træder i kraft den 1. juli 2003.
Bemærkninger til lovforslaget Formålet med lovforslaget Formålet med lovforslaget er at give politiet  

 mulighed for at foretage indgreb i meddelelseshemmeligheden i sager om  

 rufferi og lignende efter straffelovens §§ 228 og 229. Forslaget skal ses i  

 sammenhæng med forslagsstillernes lovforslag om kriminalisering af  

 prostitutionskøbere.
Begge lovforslag har til hensigt at forebygge og  

 bekæmpe prostitution, herunder også handel med kvinder, ved at  

 gå efter andre end de prostituerede selv, det vil sige køberne  

 og bagmændene.
Politiet har i dag meget dårlige muligheder for at  

 efterforske rufferisager m.v., fordi der er tale om indendørs  

 prostitution.
Domfældelse afhænger derfor som regel af  

 vidneudsagn fra de prostituerede eller køberne, som af åbenlyse  

 grunde ikke er særlig samarbejdsvillige.
Sagerne kan lettere blive  

 opklaret, hvis politiet får adgang til at anvende de  

 efterforskningsmidler, der er egnede til »indendørs kriminalitet«, for eksempel  

 telefonaflytning.
Politiet kan anvende telefonaflytning i efterforskningen  

 af en bestemt forbrydelse, hvis forbrydelsen kan give 6 års  

 fængsel eller mere, eller hvis forbrydelsen er nævnt som en  

 særlig undtagelse i retsplejelovens bestemmelse om indgreb i  

 meddelelseshemmeligheden.
Forslagsstillerne mener, at straffelovens  

 §§ 228 og 229 omhandler så alvorlig kriminalitet, at strafferammen  

 burde sættes op, men mener dog, at det vigtigste her og nu må  

 være, at politiet får en realistisk mulighed for at  

 afsløre sager om rufferi m.v.
Straffelovrådet er endvidere  

 blevet bedt om at komme med en vurdering af strafferammerne i straffeloven,  

 og det er dette arbejde, forslagsstillerne ønsker at vente på.
 Straffelovens bestemmelser om rufferi m.v.
§ 228, stk. 1, handler om rufferi.
Det kan blandt andet  

 være bordeldrift og situationer, hvor gerningsmanden forleder nogen til  

 at søge fortjeneste ved kønslig usædelighed med andre  

 eller afholder nogen, der driver erhverv ved kønslig  

 usædelighed, fra at opgive det.
Man kan straffes efter § 228, stk. 2,  

 hvis man blandt andet tilskynder eller bistår en person under 21  

 år til at søge erhverv ved kønslig usædelighed.  

 Rufferi straffes med fængsel indtil 4 år.
§ 229, stk. 1, vedrører den, der for vindings skyld  

 eller i oftere gentagne tilfælde optræder som mellemmand ved  

 kønslig usædelighed, og den, som udnytter en andens erhverv ved  

 kønslig usædelighed.
Straffen er fængsel indtil 3 år  

 eller under formildende omstændigheder bøde.
Den, der udlejer  

 værelse i hotel eller gæstgiveri til benyttelse til  

 erhvervsmæssig utugt, kan straffes efter § 229, stk. 2. Straffen er  

 fængsel indtil 1 år eller under formildende omstændigheder  

 bøde.
 Retsplejelovens bestemmelser om telefonaflytning m.m.
Retsplejelovens § 781, stk. 1, nr. 3, giver som hovedregel  

 kun politiet adgang til telefonaflytning og andre indgreb i  

 meddelelseshemmeligheden, hvis der er tale om en forbrydelse med en  

 strafferamme på 6 år eller mere.
Der er dog en række  

 undtagelser fra hovedreglen, som giver politiet lov til at bruge for eksempel  

 telefonaflytning.
Politiet kan derfor gøre indgreb i  

 meddelelseshemmeligheden i mindre strafbare sager som for eksempel  

 børnepornografi (§ 235), der har en strafferamme på indtil 2  

 års fængsel for erhvervsmæssigt salg eller udbredelse og  

 indtil 6 måneders fængsel for besiddelse under skærpende  

 omstændigheder.
Det samme gælder sager om tyveri og skattesvig af  

 særlig grov karakter (henholdsvis § 286, stk. 1, og § 289).
Bemærkninger til lovforslagets enkelte  

 bestemmelser Til § 1 Det foreslås, at straffelovens §§ 228 og 229 bliver  

 omfattet af undtagelserne i § 781, stk. 1, nr. 3, i retsplejeloven,  

 således at overtrædelse af disse bestemmelser også kan  

 medføre indgreb i meddelelseshemligheden.
Til § 2 Der foreslås, at lovforslaget træder i kraft  

 den 1. juli 2003.
Skriftlig fremsættelse Jann Sjursen Som ordfører for forslagsstillerne tillader jeg mig  

 herved at fremsætte:
 Forslag til lov om ændring af retsplejeloven.  

 (Styrkelse af politiets efterforskningsmidler i sager om rufferi m.v.).
(Lovforslag nr.
L 133).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 781. Indgreb i meddelelseshemmeligheden må kun foretages,  

 såfremt 1)	der er bestemte grunde til at antage, at der på den  

 pågældende måde gives meddelelser eller foretages  

 forsendelser til eller fra en mistænkt, 2)	indgrebet må antages at være af afgørende  

 betydning for efterforskningen og 3)	efterforskningen angår en lovovertrædelse, som efter  

 loven kan straffes med fængsel i 6 år og derover, en  

 forsætlig overtrædelse af straffelovens kapitler 12 eller 13  

 ellen en overtrædelse af straffelovens §§ 124, stk. 2, 125, 127, stk.  

 1, 193, stk. 1, 235, 266, 281, 286, stk. 1, eller 289 eller en  

 overtrædelse af udlændingelovens § 69, stk. 5.
 I § 781, stk. 1, nr. 3, indsættes efter »193, stk. 1,«: »228,  

 229,« .
