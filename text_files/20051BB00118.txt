Fremsat den 5. april 2006 af Martin Lidegaard (RV),  

 Bente Dahl  

 (RV), Lise Von Selen (S), Thomas  

 Krog (SF) og  

  

 Line Barfod (EL) Forslag til folketingsbeslutning om støtte til forældre til hjerneskadede børn, der  

 ønsker at give deres børn hjemmetræning Folketinget pålægger regeringen med virkning fra den 1. januar  

 2007 at give forældre i hele landet mulighed for at modtage økonomisk støtte  

 i  

 en periode på 5 år til hjemmetræning af børn med funktionsnedsættelse som  

 følge  

 af dysfunktion i hjernen og hurtigst muligt at undersøge muligheden for at  

 igangsætte et nordisk initiativ til dokumentation af virkningerne af  

 forskellige former for hjemmetræning.
Bemærkninger til forslaget En kommune skal i dag yde forældre, der ønsker at passe egne  

 børn med stærkt nedsat psykisk eller fysisk funktionsevne, kompensation for  

 tabt arbejdsfortjeneste (jf. § 29 i lov om social service).  

 Dog vurderer kommunen i hver enkelt sag, om  

 det er hensigtsmæssigt, at forældrene passer barnet i hjemmet på fuld eller  

 nedsat  

 tid.
Forældre, der ønsker at træne deres barn efter f.eks.
ABR- eller  

 Domanmetoden eller en anden af de 40 forskellige anvendte metoder, har  

 således  

 i alle kommuner ret til at modtage en kompensation, der svarer til den tabte  

 arbejdsfortjeneste.
De almindelige regler rummer mulighed for, at der i tillæg til  

 lønkompensationen ydes støtte til aflastningshjælp og hjælpemidler.
Til  

 gengæld  

 er der ikke mulighed for, at forældrene kan få støtte til kursusafgifter,  

 hjælpere til træning, træningsredskaber, diæter m.v.
Udgifterne til de  

 sidstnævnte ting beløber sig i gennemsnit til 300.000-350.000 kr. årligt pr.  

 barn.
Fra 2002 har det været muligt for kommunerne at tilbyde  

 forældre med hjerneskadede børn støtte til hjemmetræning.
Der er p.t. 30  

 familier, der får støtte under forsøgsordningen,  

  

  som ultimo 2005  

 blev forlænget til udgangen af 2008.
Ordningen giver kommunerne dispensation til at yde støtte til  

 kursusafgifter, hjælpere til træning, træningsredskaber m.v. til forældre,  

 der  

 ønsker at træne deres skadede børn hjemme.
Den såkaldte  

 Marselisborg-evaluering  

 af ordningen viser, at de samlede årlige udgifter til hjemmetræning inklusive  

 dækning af tabt arbejdsfortjeneste gennemsnitligt beløber sig til ca. 600.000  

 kr.  

  

  Til sammenligning  

 er de årlige omkostninger forbundet med en plads i en specialbørnehave ca.  

 326.000 kr. (jf.
Amtsrådsforeningens gennemsnitsberegninger), skole- og  

 fritidstilbud ca. 500.000 kr. og en døgninstitutionsplads 808.000 kr.  

 Hertil kommer udgifter til tabt arbejdsfortjeneste,  

 da også forældre med børn i institution kan modtage kompensation for et vist  

 antal timers tabt arbejdsfortjeneste.
Forslagsstillerne finder det uacceptabelt, at man efter 3 års  

 forsøg fortsat får tilbudt fundamentalt forskellige muligheder som forældre  

 til  

 et hjerneskadet barn, alt efter hvilken kommune man tilfældigvis er bosat i.  

 Derudover vurderer Marselisborgevalueringen, at 74 pct. af børnene har fået  

 det  

 bedre gennem hjemmetræning.
Evalueringen af det hidtidige forsøg peger  

 således  

 på, at der er store fordele forbundet med hjemmetræning af børn for både børn  

 og forældre, og især hvis hjemmetræningen foregår med god opbakning fra  

 kommunen og ikke fører til, at barnet i hele barndommen afskæres fra social  

 kontakt med andre børn.
Derfor foreslås det, at tilbuddet om støtte til hjemmetræning  

 indledningsvis kun gælder for en 5-årig periode for hvert barn, at der lægges  

 op til en meget tæt opfølgning fra kommunens side, så der både stilles krav  

 og  

 gives støtte til forældrenes træning af deres børn, og at der også er  

 mulighed  

 for at give hjemmetræning i kombination med anden form for pasning.
Det  

 forudsættes  

 således, at kommunen som i dag aktivt følger familien og bistår med  

 etablering  

 af en effektiv hjemmetræning, hvor barnets sociale behov sikres ved et  

 deltidsdaginstitutionstilbud eller skoletilbud, såfremt familien og barnet  

 nærer ønske herom, eller ved, at familien fremlægger tilfredsstillende planer  

 for deltagelse i legegrupper eller fritidsaktiviteter.
Når den 5-årige  

 periode  

 udløber, kan kommunen i hvert enkelt tilfælde tage stilling til, om der har  

 været så god fremgang for barnet, at familien skal have tilbud om fortsat  

 støtte.
Hvis en kommune grundet forhold i familien ikke finder det  

 forsvarligt at iværksætte et forløb med hjemmetræning, skal  

 kommunen naturligvis kunne afvise en ansøgning om hjemmetræning.
En  

 sådan  

 afgørelse vil i givet fald kunne ankes til det sociale  

 nævn/Ankestyrelsen.
 Det foreslås, at den økonomiske støtte  ud over kompensation  

 for tabt arbejdsfortjeneste efter gældende regler  beregnes til et  

 årligt  

 tilskud på 250.000 kr., hvilket for langt de fleste kommuner vil føre til  

 store  

 besparelser i forhold til de tilbud, der ellers skulle gives forældrene, da  

 børn med svære handicap generelt fordeler sig med nogenlunde halvdelen i  

 specialbørnehave  

 og halvdelen i døgninstitution.
 Forslaget vurderes altså at være til økonomisk fordel for  

 kommunerne, og det vil derfor ikke indebære krav om kompensation fra statens  

 side.
Under alle omstændigheder er der tale om en mindre gruppe af  

 børn.
I Norge, hvor en tilsvarende hjemmetræningsordning har fungeret i 4 år,  

 har antallet af børn, der modtager hjemmetræning, ligget stabilt omkring  

 30-40.
 Forslagsstillerne er opmærksomme på, at der er delte faglige  

 meninger om de forskellige metoder for hjemmetræning, og ønsker derfor, at  

 regeringen hurtigst muligt sonderer mulighederne for at iværksætte et fælles  

 initiativ mellem Danmark og et eller flere af de nordiske lande, som kan  

 vurdere virkningerne af forskellige former for hjemmetræning.
Forslagsstillerne ønsker dog ikke at afvente resultatet af en  

 sådan undersøgelse, som vil tage flere år, før man giver forældrene mulighed  

 for hjemmetræning.
Dels er der et udbredt og stærkt ønske blandt mange  

 forældre  

 om at gennemføre hjemmetræning med deres børn, dels finder forslagsstillerne  

 det overvejende sandsynligt, at det nære samvær og træning med forældrene i  

 langt de fleste tilfælde er til gavn for både barn og familie, jf.  

 evalueringen  

 fra MarselisborgCentret.
Skriftlig fremsættelse Martin Lidegaard  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om støtte til forældre til hjerneskadede børn, der  

 ønsker  

 at give deres børn hjemmetræning.
(Beslutningsforslag nr.
B 118).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Jf. evaluering af forsøgsordningen:  

 http://www.social.dk/tvaergaaende_indgange/nyhedscenter/nyheder/index.aspx  

 ?id=dca1e8b3-44fd-4ddb-b030-ba01c0ad2ee3 Oprettet med hjemmel i § 138 i lov om social service.
 Tallet er behæftet med en stor grad af usikkerhed, da kompensationen for tabt  

 arbejdsfortjeneste varierer meget.
