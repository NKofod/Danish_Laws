 Ved kongelig resolution af 19. september 1979 har Danmark ratificeret en i  

 København den 15. juni 1979 undertegnet overenskomst med Norge om  

 afgrænsningen af den kontinentale sokkel i området mellem Færøerne og Norge  

 og om grænsen mellem fiskeriterritoriet ved Færøerne og den norske økonomiske  

 zone. > Overenskomstens danske tekst har følgende ordlyd:
OVERENSKOMST økonomiske zone Regeringen i Kongeriget Danmark og Regeringen i Kongeriget Norge, som har besluttet at afgrænse kontinentalsoklen i området mellem Færøerne  

 og Norge, som er enige om foreløbig ikke at fastlægge grænsen længere mod nord end  

 til det punkt, der ligger i 200 sømils afstand fra de nærmeste punkter på de  

 basislinier, hvorfra de kontraherende parters ydre territorialfarvand måles,  

 og som ønsker samtidigt at fastlægge grænsen mellem fiskeriterritoriet ved  

 Færøerne og den norske økonomiske zone, er blevet enige om følgende:
Artikel 1 Grænsen mellem den del af den kontinentale sokkel i området mellem  

 Færøerne og Norge, hvorover Kongeriget Danmark henholdsvis Kongeriget Norge  

 udøver højhedsret, for så vidt angår udforskning og udnyttelse af  

 naturforekomster, skal være den midtlinie, som i ethvert punkt ligger lige  

 langt fra de nærmeste punkter på de basislinier, hvorfra bredden af de  

 kontraherende parters ydre territorialfarvand måles.
Artikel 2 1. Ved anvendelsen af det i artikel 1 nævnte  

 midtlinieprincip fastsættes grænseliniens sydlige endepunkt som det punkt  

 (Punkt nr. 1), som ligger lige langt fra de nærmeste punkter på de  

 basislinier, hvorfra Kongeriget Danmarks ydre territorialfarvand ved  

 Færøerne, Kongeriget Norges og Det forenede Kongerige Storbritannien og  

 Nordirlands ydre territorialfarvand måles.
 Fra Punkt nr. 1 trækkes grænselinien som den geodætiske linie til  

 skæringspunktet (Punkt nr. 2) mellem de linier, der ligger i en afstand af  

 200 sømil (1 sømil = 1.852 meter) fra de nærmeste punkter på de basislinier,  

 hvorfra bredden af de kontraherende parters ydre territorialfarvand måles.
 De nævnte punkters positioner er:
Punkt nr. 1: 63 grader 53 minutter 14 sekunder, 93N - 0 grader 29 minutter 19 sekunder 55W Punkt nr. 2: 64 grader 25 minutter 59 sekunder, 52N - 0 grader 29 minutter 12 sekunder, 22W 2. De ovenfor nævnte positioner er defineret i  

 geografisk bredde og længde i henhold til Europæisk Datum (1. revision 1950).
 3. Grænselinien er til illustration indtegnet på det  

 kort, som er vedlagt denne overenskomst.
Artikel 3 Såfremt det konstateres, at naturforekomster på havbunden eller i dens  

 undergrund strækker sig på begge sider af grænsen mellem de kontraherende  

 parters sokkelområde, således at forekomster, som findes på den ene parts  

 område, helt eller delvis vil kunne udvindes fra den anden parts område, vil  

 der efter begæring af den ene af de kontraherende parter være at træffe  

 aftale om de pågældende naturforekomsters udnyttelse.
Artikel 4 Grænsen mellem fiskeriterritoriet ved Færøerne og den norske økonomiske  

 zone følger den i artikel 2 nævnte grænselinie.
Artikel 5 Overenskomsten skal ratificeres.
Udveksling af ratifikationsinstrumenterne  

 skal finde sted i Oslo.
 Overenskomsten træder i kraft den dag, da ratifikationsinstrumenterne  

 udveksles.
 Til bekræftelse af foranstående har de undertegnede, som er behørigt  

 bemyndigede til det af deres respektive regeringer, undertegnet denne  

 overenskomst.
Udfærdiget i København, den 15. juni  

 1979 i to eksemplarer på dansk og norsk, således at de to tekster har  

 samme gyldighed.
 For Kongeriget Danmarks regering:
Henning Christophersen For Kongeriget Norges regering:
Paul Koht Udvekslingen af ratifikationsinstrumenterne fandt sted i Oslo den 3. juni  

 1980, hvorefter overenskomsten i medfør af artikel 5 trådte i kraft samme  

 dag.
 Udenrigsministeriet, den 15. september  

 1980.
