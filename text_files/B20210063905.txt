Bekendtgørelse om ændring af bekendtgørelse om erhvervsuddannelser § 1 I bekendtgørelse nr. 1619 af 27. december 2019 om erhvervsuddannelser, som ændret ved bekendtgørelse nr. 344 af 31. marts 2020 og bekendtgørelse nr. 1896 af 8. december 2020, foretages følgende ændringer:
 1. I § 49, stk. 8, indsættes efter »skolen«: », jf. § 96, stk. 3«.
 2. Efter § 58 indsættes:
»§ 58 a.
Praktikvirksomheder på uddannelserne til social- og sundhedshjælper og social og sundhedsassistent skal til statistisk eller videnskabeligt øjemed, bl.a. i forbindelse med at tilvejebringe et bedre datagrundlag for at analysere årsager til frafald og til belysning af praktikpladssituationen, indberette den konkret afgivne begrundelse for hvert afslag på en elevs ansøgning om praktikplads og den eller de personoplysninger om, hvilken elev afslaget er givet til, og som den digitale indberetning kræver, jf. 2. pkt.
Indberetningen skal ske digitalt på praktikpladsen.dk senest to uger efter, at afslaget er meddelt eleven.« 3. § 93, stk. 1, affattes således:
»Når eleven har gennemført den skolemæssige del af den obligatoriske uddannelse, herunder bestået den afsluttende prøve i skoleundervisningen, udsteder skolen et samlet bevis (skolebevis) for skoleundervisningen og indberetter, jf. beviset, oplysninger om elevens karakterer og anden bedømmelse til den nationale eksamensdatabase, jf. § 96, stk. 4. Skolebevis udstedes digitalt til eleven, jf. § 33, stk. 1, i lov om erhvervsuddannelser.
Beviset sendes til elevens e-Boks.
Det faglige udvalg og praktikvirksomheden underrettes om udstedelsen af beviset.« 4. I § 93 indsættes efter stk. 3 som nyt stykke:
»Stk. 4. Eleven kan efter anmodning vederlagsfrit modtage en bekræftet udskrift af det digitale skolebevis fra skolen.« Stk. 4 og 5 bliver herefter stk. 5 og 6.
 5. § 96, stk. 2, affattes således:
»Stk. 2. Det fastsættes i den enkelte uddannelsesbekendtgørelse, om uddannelsesbevis skal udstedes af skolen eller af det faglige udvalg.
Når skolen udsteder uddannelsesbeviset, udstedes beviset digitalt til elevens e-Boks.
Når det faglige udvalg udsteder uddannelsesbeviset (svendebrev), udstedes beviset i papirformat til eleven.« 6. I § 96 indsættes efter stk. 2 som nye stykker:
»Stk. 3. Den instans, der udsteder uddannelsesbeviset, skal underrette det faglige udvalg henholdsvis skolen om uddannelsesbeviset.
Når uddannelsesbeviset (svendebrev) udstedes af det faglige udvalg, skal det faglige udvalg underrette skolen om bevisets indhold via et pdf-dokument eller tilsvarende dokument med henblik på skolens indberetning til den nationale eksamensdatabase, jf. stk. 4.
 Stk. 4. Skolen skal via skolens studieadministrative system indberette oplysninger, jf. beviset, om elevens prøveresultater og oplysninger om den gennemførte uddannelse, jf. § 97, stk. 1 og 2, til den nationale eksamensdatabase.
Stk. 5. Eleven kan efter anmodning vederlagsfrit modtage en bekræftet udskrift af det digitale uddannelsesbevis fra skolen.« Stk. 3 bliver herefter stk. 6.
§ 2 Stk. 1.  Bekendtgørelsen træder i kraft den 1. maj 2021, jf. dog stk. 2.
 Stk. 2. § 1, nr. 2, træder i kraft den 15. april 2021.
