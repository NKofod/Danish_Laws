Spørgsmål om opgørelse  

 af koncernkonto, hvor de koncerninterne mellemregningskonti blev ført  

 af banken T Lovbekendtgørelse nr. 182 om banker og sparekasserr	T  

 Lovbekendtgørelse nr. 182 om banker og sparekasser K-bank har ved skrivelse af 16. januar 1997 klaget over,  

 at Finanstilsynet ved skrivelse af 2. januar 1997 har bestemt, at banken ved  

 opgørelser efter bank- og sparekasselovens §§ 21 og 23 ikke må  

 foretage en nettoopgørelse af koncernkonti med tilhørende  

 koncerninterne mellemregningskonti, som bogføres af banken.
 Sagens omstændigheder:
 I K-banks standardaftale om koncernkonti er bl.a.  

 anført:
"Indledning En koncernkonto er en konto i K-bank med kunden som  

 enekontohaver.
Koncernkontoens saldo er udtryk for kundens  

 mellemværende med banken f.s.v. angår koncernkontosystemet.
Til kontoen er knyttet følgende  

 posteringsoversigts-faciliteter 1)et antal koncerninterne mellemregningskonti, 2)en koncernintern rentekonto 3)eventuelt et antal divisionskonti.
Kunden giver en eller flere koncernenheder (de tilsluttede  

 koncernenheder) fuldmagt til at disponere på koncernkontoen.
Alle  

 tilsluttede koncernenheders ind- og udbetalinger foretages over  

 koncernkontoen.
Som service over for kunden registrerer banken enhver  

 transaktion på koncernkontoen på en koncernintern  

 mellemregningskonto, knyttet til den enkelte koncernenhed.
Banken  

 bistår derved kunden med at føre den interne mellemregning med  

 de enkelte koncernenheder.
Koncernkontosystemet giver samtidig kunden  

 overblik over den samlede likviditetsmæssige position i forhold til  

 banken og dermed mulighed for at gennemføre en koordineret udnyttelse  

 af likviditeten.
En koncernintern mellemregningskonto viser alene et  

 mellemværende mellem koncernenheden og kunden.
Kontoen udtrykker  

 således ikke et mellemværende mellem på den ene side banken  

 og på den anden side kunden og/eller den koncernenhed, som kontoen  

 vedrører.
Dispositioner over koncernkontoen sker via de  

 koncerninterne mellemregningskonti.
Alle posteringer via koncernkontosystemet  

 bogføres på koncernkontoen.
 .....
 Nærmere vilkår for  

 koncernkontosystemet:
 § 1.
Med kunden som kontohaver oprettes én konto -  

 koncernkontoen.
Den til enhver tid værende saldo på denne konto  

 er udtryk for kundens mellemværende med banken i henhold til  

 koncernkontosystemet.
 Der er separat aftalt satser for rente m.v. med kunden.  

 Hvis der til systemet er knyttet en kreditfacilitet, er der indgået  

 særskilt aftale herom.
Til koncernkontoen knyttes et antal koncerninterne  

 mellemregningskonti, mindst svarende til antallet af tilsluttede  

 koncernenheder.
En koncernenheds posteringer på koncernkontoen kan kun  

 ske via den koncerninterne mellemregningskonto, som vedrører  

 koncernenheden.
 Kunden hæfter for ethvert træk, der  

 måtte forekomme på koncernkontoen, herunder overtræk.
 Kunden er checkretligt forpligtet for eventuelle checks  

 udstedt af koncernenhederne og indestår således for checkens  

 betaling. .....
 Banken fremsender kontoudskrift til kunden over  

 bevægelser på koncernkontoen.
Banken udfærdiger dokumentation for foretagne  

 posteringer på de koncern-interne mellemregningskonti.
Denne  

 dokumentation betegnes "Posteringsdokumentation" og er forsynet med  

 følgende påtegning:
"Ovenstående posteringer vedrører en  

 koncernintern mellemregningskonto, der indgår i et koncernkontosystem.  

 Posteringerne er ikke udtryk for et mellemværende med  

 K-bank" Posteringsdokumentationen sendes til den koncernenhed, den  

 koncerninterne mellemregningskonto relaterer sig til.
 I bilag A er aftalt en intern kreditgrænse, som er  

 anført på hver enkelt koncernintern mellemregningskonto.
 .....
 § 2.
Banken beregner renter af indestående  

 på/skylden i henhold til koncernkontoen.
Renten beregnes dagligt  

 på baggrund af den konkrete valørsaldo.
Tilskrevne renter  

 registreres tillige på den koncerninterne rentekonto.
Der foretages  

 indberetning til myndighederne af renter og saldo på grundlag af  

 koncernkontoen.
Til brug ved opgørelsen af det interne  

 mellemværende mellem kunden og de tilsluttede koncernenheder kan banken  

 efter anmodning som en service over for kunden beregne renter på  

 koncerninterne mellemregningskonti.
Satserne fastsættes af kunden.
De  

 beregnede renter registreres på de enkelte koncerninterne  

 mellemregningskonti samt på den koncerninterne rentekonto.
Satserne er  

 gældende, indtil kunden skriftligt giver banken besked på at  

 ændre dem.
De således beregnede renter skal bogføres  

 separat i kundens og koncernenhedernes bøger og er uden betydning for  

 mellemværendet mellem banken og kunden.
 § 3.
 Det er et internt forhold mellem kunden og  

 koncernenhederne om disse overholder de interne kreditgrænser.  

 Træk, hvorved de interne kreditgrænser overskrides, vil ikke  

 blive tilbagevist. ....
 I forbindelse med bankens daglige administration af  

 systemet foretager banken kontrol af, at trækket på  

 koncernkontoen ikke overstiger kreditmaksimum. ....
 .....
 Kunden drager omsorg for, at saldiene på de  

 koncerninterne mellemregningskonti registreres som mellemværender  

 indenfor koncernen og ikke som mellemværender med banken.
 § 4.
 Koncernkontosystemet omfatter kunden og de koncernenheder,  

 som kunden giver fuldmagt til at disponere på koncernkontoen ....
 Kunden forpligter sig til at gøre de  

 tegningsberettigede personer for alle af systemet omfattede koncernenheder  

 bekendt med indholdet af denne aftale.
....." I Finanstilsynets afgørelse af 2. januar 1997 er  

 bl.a. anført:
"Det fremgår, at bankens koncernkontosystem  

 tilstræber at være opbygget således, at koncernen alene har  

 en konto (koncernkontoen). Der er til denne konto knyttet en aftale om en  

 serviceydelse til koncernen.
Denne service består i, at banken bl.a.  

 yder bistand til den interne likviditetsforvaltning.
Systemet går ud på, at alle ind-/udbetalinger  

 sker på de koncerninterne mellemregningskonti.
Transaktionerne  

 bogføres simultant på koncernkontoen, og de koncerninterne  

 mellemregningskonti.
Herved forstås, at samme øjeblik en  

 ind-/udbetaling rammer en koncernintern mellemregningskonto, flyttes den  

 automatisk til koncernkontoen.
K-bank A/S gør i den forbindelse gældende, at  

 de koncerninterne mellemregningskonti alene er en  

 posteringsoversigtsfacilitet, som banken udfærdiger som en service over  

 for kunden.
Disse konti er således ikke udtryk for et  

 mellemværende mellem på den ene side banken og på den anden  

 side kunden og/eller den koncernenhed, som mellemregningskontoen  

 vedrører.
 Henset til, at der sker ind-/udbetalinger samt udstedes  

 checks på de koncerninterne mellemregningskonti er det Finanstilsynets  

 opfattelse, at der er tvivl om, hvorvidt domstolene vil opfatte  

 konstruktionen som en konto, der tilhører moderselskabet.
På den baggrund skal Finanstilsynet meddele, at  

 K-bank ved opgørelse af koncernkonto engagementer i henhold til bank-  

 og sparekasselovens §§ 21 & 23 skal medtage de enkelte selskabers  

 engagement.
Der kan således ikke foretages en  

 nettoopgørelse.
Finanstilsynet har ikke indvendinger imod, at K-bank  

 anvender koncernkontosystemet til internt brug, f.eks. i forbindelse med  

 renteberegning over for kunder." I klagen af 16. januar 1997 til ankenævnet har  

 K-bank bl.a. anført:
 "Det er legitimt, at en koncern ønsker at styre  

 koncernens samlede likviditet så hensigtsmæssigt som muligt, og  

 at datterselskaber i en koncern i den forbindelse kan yde lån til  

 koncernens moderselskab, jf. aktieselskabslovens § 115 a.
 K-bank har i den anledning udviklet en koncernkonto.  

 Kontoen har til formål at bistå koncerner med den omtalte  

 likviditetsstyring, herunder at bistå koncernen med en række helt  

 legitime overførsler af midler mellem selskaberne i koncernen.
 Det sker ved at et selskab i koncernen, typisk  

 moderselskabet, opretter en konto i banken, lydende på det  

 pågældende selskabs navn.
 Øvrige selskaber i koncernen kan indsætte  

 midler på kontoen, herunder anvise denne til brug ved indbetalinger fra  

 tredjemand. Øvrige selskaber kan tillige i henhold til fuldmagt fra  

 kontoførende selskab disponere over koncernkontoen inden for det  

 kreditmaksimum, som gælder for denne.
Som en service over for koncernen er koncernkontoen  

 suppleret med et antal koncerninterne mellemregningskonti.
En koncernintern  

 mellemregningskonto er ikke en konto, men en posteringsoversigtsfacilitet.  

 Den repræsenterer ikke ind- eller udlån i banken, men indeholder  

 alene specifikationer til brug for koncernens egen styring af mellemregningen  

 mellem de enkelte selskaber.
 .....
 Forholdet omkring K-banks koncernkonto minder om en  

 situation, hvor et datterselskab indsætter/hæver midler på  

 en bankkonto, til hvilken er knyttet en stående instruktion om at alle  

 indbetalinger/udbetalinger omgående skal krediteres/debiteres  

 moderselskabets konto.
Som nævnt letter K-banks koncernkonto effektiv  

 likviditetsudnyttelse i en koncern.
Systemet muliggør imidlertid ikke  

 transaktioner, som koncernen ikke kunne gennemføre på anden  

 vis.
 I det ovenfor nævnte tilfælde kunne  

 selskaberne i koncernen således alternativt indsætte /hæve  

 penge direkte på koncernkontoen under anvendelse af dennes kontonummer.  

 Det ville så være op til koncernens eget bogholderi - uden  

 bistand fra banken - at holde styr på de koncerninterne  

 mellemregninger.
 .....
 Som det fremgår af foranstående er der kun  

 én konto med én kontohaver knyttet til en  

 koncernkontoordning.
 Det fremgår af Finanstilsynets afgørelse, at  

 Tilsynet henset til, at der sker ind-/udbetalinger samt udstedes checks  

 på de koncerninterne konti er i tvivl om, hvorvidt domstolene vil  

 omfatte konstruktionen som en konto, der tilhører moderselskabet.
Tilsynets betragtning synes at være, at der er  

 risiko for, at en domstol vil anse et datterselskab som rette kontohaver  

 på en koncernintern mellemregningskonto.
Noget sådant vil kunne  

 betyde, at datterselskabet får et direkte krav mod banken eller at  

 banken får et direkte krav mod datterselskaberne.
 Det er vores bestemte opfattelse, at K-banks  

 koncernkontoordning er etableret på en sådan måde, at  

kun moderselskabet kan anses som kontohaver i relation til banken.  

 Datterselskaber kan således hverken betragtes som indskydere eller som  

 debitorer.
 .....
 Vi mener ikke, at det er muligt at tilsidesætte  

 koncernkontokonstruktionen og de i forbindelse med kontoens oprettelse  

 underskrevne aftaler, herunder bestemmelsen om at de koncerninterne  

 mellemregningskonti ikke repræsenterer mellemværender mellem  

 banken og koncernen eller selskaber i denne.
 Vi mener derfor ikke, at Finanstilsynet har hjemmel til at  

 kræve, at de koncerninterne mellemregningskonti skal behandles som  

 konti i relation til bank- og sparekasselovens §§ 21 og 23.
§ 21 forlanger, at den ansvarlige kapital med tillæg  

 af kortfristet supplerende kapital til enhver tid skal udgøre mindst  

 8% af bankens vægtede aktiver m.v.
Bankens eventuelle tilgodehavende i  

 henhold til koncernkontoen repræsenterer et aktiv.  

 Mellemregningskontiene repræsenterer derimod hverken et tilgodehavende  

 hos koncernen eller det enkelte koncernselskab.
Der ses derfor ikke at  

 være hjemmel til at kræve, at disse "konti" (der som nævnt  

 ikke er konti, men derimod posteringsoversigtsfaciliteter) skal indgå i  

 solvensopgørelsen.
§ 23 indeholder regler om opgørelse af store  

 engagementer.
Ifølge bestemmelsens stk. 5 opgøres de på  

 grundlag af bl.a. bankens tilgodehavender og andre mellemværender, der  

 indebærer en kreditrisiko.
Som nævnt ovenfor repræsenterer  

 mellemregningskontiene ikke et tilgodehavende eller en anden kreditrisiko for  

 banken.
Der ses derfor ikke at være hjemmel til at kræve, at  

 disse mellemregningskonti skal indgå i opgørelsen af store  

 engagementer.
 For god ordens skyld bemærkes, at K-bank opfylder  

 solvenskravet i bank- og sparekasselovens § 21 og grænserne i § 23  

 også ved opgørelse som krævet af Finanstilsynet.
Vores opfattelse understøttes af det som bilag 3  

 vedlagte responsum fra professor A.
Responsummet blev indhentet, fordi  

 Finanstilsynet mundtligt havde givet udtryk for usikkerhed om  

 koncernkontosystemets holdbarhed i en situation, hvor koncernen  

 økonomisk brød sammen.
Som det vil ses, finder A ingen  

 betænkeligheder ved K-banks system.
På baggrund af professorens  

 forslag foretog vi dog en sproglig opstramning af koncernkontoreglerne og  

 tydeliggjorde i den forbindelse, at en koncernintern mellemregningskonto  

 alene er en posteringsoversigtsfacilitet, som banken udfærdiger som en  

 service over for kunden, og at den således ikke er udtryk for et  

 mellemværende mellem på den ene side banken og på den anden  

 side kunden og/eller den koncernenhed, som mellemregningskontoen  

 vedrører.
 Finanstilsynet lægger vægt på, at der  

 kan ske ind-/udbetalinger samt udstedes checks på de koncerninterne  

 mellemregningskonti.
Som det fremgår af det ovenfor anførte er de  

 nævnte mellemregningskonti imidlertid slet ikke konti, men blot  

 posteringsoversigtsfaciliteter.
Alle ind- og udbetalinger sker derfor  

 på koncernkontoen, men af identifikationsårsager ved anvendelse  

 af nummeret på en koncernintern mellemregningskonto.
Vi mener ikke, at  

 vores anvendelse af koncerninterne mellemregningskonti i  

 identifikationsøjemed kan bevirke, at disse konti kan anses for reelle  

 konti og derfor skal indgå ved opgørelserne i henhold til bank-  

 og sparekasselovens §§ 21 og 23.
Det bemærkes, at det er muligt at identificere  

 checkudbetalinger på anden vis end ved anvendelse af nummeret på  

 en koncernintern mellemregningskonto.
Det på en checkblanket  

 anførte kontonummer er nemlig uden betydning for kontering af checken.  

 Konteringen sker på grundlag af de nederst på checkblanketten med  

 optisk læsbar skrift anførte identifikationsnumre.
Kontonummeret  

 indgår ikke i disse identifikationsnumre.
Dersom Finanstilsynet  

 måtte tillægge det betydning, er vi villige til at overveje at  

 ændre koncernkontosystemet således, at koncernkontonummeret  

 anføres på alle checkblanketter." Finanstilsynet har ved skrivelse af 7. marts 1997 i  

 anledning af klagen bl.a. udtalt:
 ".....
Som nævnt sammenligner K-bank koncernkontosystemet  

 med den situation, hvor et datterselskab indsætter midler på en  

 bankkonto, til hvilken er knyttet en stående ordre om, at midlerne skal  

 overføres på moderselskabets konto.
Finanstilsynet er enig i, at  

 der er visse lighedspunkter, men det centrale er, at koncernkontosystemet  

 adskiller sig ved, at der er knyttet KIM-konti til systemet.
Efter Finanstilsynets opfattelse vil det således  

 være tvivlsomt, hvorvidt domstolene vil opfatte konstruktionen som en  

 konto, idet kreditorerne i koncernselskaberne vil kunne hævde, at  

 KIM-kontiene har et sådant særpræg og en sådan  

 selvstændighed, at de må betragtes som egentlige bankkonti for  

 det pågældende selskab.
Dette synspunkt støttes af, at der  

 kan ske ud- og indbetalinger, herunder træk ved check på disse  

 konti samt at KIM-konti oprettes som egentlige bankkonti med særskilte  

 kontonumre.
Det forhold at K-bank benævner KIM-konti  

 posteringsoversigtsfaciliteter, ændrer ikke herved.
 For en udenforstående fremstår KIM-kontoen  

 derfor som en almindelig bankkonto og den, der foretager ind- og udbetalinger  

 har ikke kendskab til, at der er tale om en intern konto i en koncern, der  

 ikke er udtryk for et mellemværende med banken.
 K-bank hævder endvidere, at betingelserne i aftalen  

 medfører, at alene moderselskabet kan anses som kontohaver.
Finanstilsynet skal hertil bemærke, at den kontrakt,  

 der er indgået mellem kunden og banken naturligvis vil være  

 bindende for de to parter.
Det kan imidlertid ikke antages, at aftalen vil  

 være bindende for en tredjemand f.eks. en kreditor, der har indsigelser  

 mod aftalegrundlaget.
 Det er endvidere tilsynets opfattelse, at der er risiko  

 for, at banken kan blive mødt med et krav fra en af moderselskabets  

 kreditorer og/eller en af de øvrige koncernselskabers kreditorer.
Dette kan illustreres ved et eksempel, hvor koncernen  

 består af et moderselskab M og tre datterselskaber X, Y og Z.
På  

 selskaberne M og X og Y's konti er der i alt trukket 140 mio. kr., mens der  

 på Z's konto er et indlån på 100 mio. kr.
Koncernkontoens  

 saldo er således minus 40 mio. kr.
 En kreditor begærer udlæg i indlånet  

 på 100 mio. kr.
 Såfremt det er en af moderselskabets kreditorer, der  

 har begæret udlægget foretaget, vil fogeden sandsynligvis  

 være forpligtet til at foretage udlægget.
 Da banken ikke kan påvise, at indlånet er  

 pantsat til sikkerhed for M's gæld til banken, vil udlægget  

 næppe skulle respektere, at banken i henhold til  

 koncernkonto-konstruktionen kan fradrage trækket på X´ og Y´  

 konti og muligvis ej heller trækket på M´s konto.
Er det Z´s kreditorer, der har begæret  

 udlægget foretaget, må fogeden formentlig afvise udlægget,  

 da bankens formelle registrering, hvorefter moderselskabet er kontohaver  

 må lægges til grund.
Såfremt udlægget kan foretages,  

 skal det næppe respektere det træk, der er på M´, X´ og Y´  

 konti.
 Det er formentlig ikke sandsynligt, at såvel  

 kreditorerne i moderselskabet som kreditorerne i de øvrige  

 koncernselskaber vil være afskåret fra at foretage udlæg,  

 idet der ellers vil foreligge kreditorly uden der er sket behørig  

 iagttagelse af sikringsakt.
 Såfremt der kan foretages udlæg i konti i  

 koncernkontosystemet, vil dette indebære, at grundlaget for  

 nettoopgørelsen i henhold til bank- og sparekasseloven § 21, § 23 og §  

 23 a bliver forkert.
På denne baggrund finder tilsynet ikke, at banken  

 har dokumenteret, at der alene er tale om en konto.
Det er tilsynets  

 opfattelse, at de såkaldte KIM-konti må betragtes som  

 selvstændige bankkonti.
 Det er derfor tilsynets opfattelse, at der således  

 vil være risiko for, at banken kan blive mødt med krav fra enten  

 moderselskabets eller de øvrige koncernselskabers kreditorer.
 Som nævnt kan der ved opgørelser af  

 engagementer i henhold til bank- og sparekasseloven §§ 21 og 23 alene ske  

 reduktion af udlån i overensstemmelse med  

 kapitaldækningsbekendtgørelsen § 12 og bekendtgørelse om  

 fradrag for særlige sikre krav § 2.
 Det fremgår af  

 kapitaldækningsbekendtgørelsen § 12 nr. 1 h, at tilgodehavender,  

 der er sikret ved pant i indlån i instituttet eller ved  

 indlånsbeviser m.v. udstedt af instituttet kan vægtes med 0.
 Det fremgår, at bekendtgørelse om fradrag for  

 særlig sikre krav § 2 e, at engagementer sikret ved pant i indlån  

 i det långivende institut kan give fradrag ved opgørelsen af  

 engagementet.
I forbindelse med koncernkontosystemet sker der ikke  

 pantsætning.
Finanstilsynet finder imidlertid, at K-bank tilsigter at  

 opnå samme retsstilling, idet koncernkontosystemet efter tilsynets  

 opfattelse er en form for aftalt modregning.
En modregningsadgang giver ikke  

 mulighed for reduktion i opgørelse af udlån ved  

 opgørelserne i henhold til bank- og sparekasseloven § 21, § 23 og § 23  

 a.
 På den baggrund er det således tilsynets  

 opfattelse, at koncernkontosystemet indebærer en omgåelse af  

 reglerne for reduktion af udlån ved opgørelse i henhold til  

 bank- og sparekasseloven § 21, § 23 og § 23 a.
 Under henvisning til ovenstående finder  

 Finanstilsynet, at der er risiko for, at domstolene vil underkende  

 koncernkontokonstruktionen og i stedet vil betragte de enkelte selskabers  

 mellemværende med koncernen som et mellemværende mellem disse  

 selskaber og banken.
Finanstilsynet finder, at denne usikkerhed  

 indebærer, at der ikke kan foretages en nettoopgørelse som  

 ønsket.
Såfremt der ønskes reduktion i solvenskravet i  

 bank- og sparekasseloven § 21 og ved opgørelse af  

 engagementsstørrelse i bank- og sparekasseloven §§ 23 og 23 a, finder  

 Finanstilsynet derfor, at banken skal anvende de muligheder, der er i  

 kapitaldækningsbekendtgørelsen og i bekendtgørelse om  

 særlig sikre krav.
 Det skal tilføjes, at såfremt der gives  

 tilladelse til konstruktionen vil der efter tilsynets opfattelse kunne blive  

 tale om meget store reduktioner i solvenskravet for pengeinstitutterne.  

 Konsekvenserne, hvis konstruktionen underkendes af domstolene i forbindelse  

 med en koncerns sammenbrud, vil derfor være tilsvarende store.
 Finanstilsynet skal således fastholde, at K-bank ved  

 opgørelse af koncernkontoengagementer i henhold til bank- og  

 sparekasseloven § 21, § 23 og § 23 a skal medtage de enkelte selskaber  

 engagement.
Finanstilsynet skal imidlertid meddele, at tilsynet ikke  

 har indvendinger mod, at K-bank anvender koncernkontosystemet til internt  

 brug, f.eks. i forbindelse med renteberegninger overfor kunder." K-bank har i skrivelse 15. april 1997 yderligere  

 anført:
 ".....
Det fremgår af Finanstilsynets redegørelse af  

 7. marts 1997, at Tilsynet finder det tvivlsomt, om domstolene vil opfatte de  

 koncerninterne konti (KIM-kontiene) som egentlige bankkonti.
I tilslutning  

 hertil anfører Tilsynet:
"Dette synspunkt støttes af, at der kan ske ind- og  

 udbetalinger, herunder træk ved check på disse konti samt at  

 KIM-kontiene oprettes som egentlige bankkonti med særskilte  

 kontonumre." Det er ikke korrekt, at KIM-kontiene oprettes som  

 egentlige bankkonti.
KIM-kontiene adskiller sig blandt andet på  

 følgende punkter fra bankkonti:
·  

 	der er ikke tale om konti med banken som kreditor/debitor hvorfor der ej  

 heller udskrives kontoudskrifter i gængs forstand ·  

 	der kan ikke i forhold til banken disponeres over et eventuelt  

 indestående på en KIM-konti ·  

 	saldoen på en KIM-konto forrentes ikke i forhold til banken, men  

 alene i forhold til koncernen, og da med en af koncernen valgt rentesats (som  

 kan være nul). Som følge heraf foretager banken ikke  

 renteindberetning efter skattekontrollovens regler ·  

 	der kan -- ikke foretages udlæg i en KIM-konto, jf. nedenfor ·  

 	banken kan ikke modregne i indestående på en  

 KIM-konto Tilsynet synes blandt andet at tillægge det  

 betydning, at KIM-kontonummeret er anført på check, trukket  

 på koncernkontoen, formentlig fordi Tilsynet frygter, at kan forlede  

 udenforstående til at tro, at der er tale om en rigtig bankkonto.
Som  

 nævnt på side 5-6 i vores anke af 16. januar 1997 er vi villige  

 til at ændre koncernkontosystemet, således at  

 koncernkontonummeret anføres på alle checkblanketter, jf.  

 også bemærkningerne herom i professor A s notat af 3. april 1997  

 (bilag 5).
 Tilsynet opfordres til at tilkendegive, om det ved  

 vurderingen af koncernkontosystemet vil tillægge en sådan  

 ændring nogen vægt.
 Vi skal fremhæve, at i modsætning til Tilsynet  

 er det vor opfattelse, at en aftale der er bindende mellem to parter, som  

 altovervejende hovedregel også er bindende for tredjemand.  

 Koncernkontoaftalen, som har et helt legitimt forretningsmæssigt  

 formål, kan derfor ikke anfægtes af en kreditor.
I tilsynets redegørelse af 7. marts 1997  

 anføres videre, at der efter Tilsynets opfattelse er risiko for, at  

 banken kan blive mødt med krav fra en af moderselskabets kreditorer  

 og/eller en af de øvrige koncernselskabers kreditorer.
Dette belyses  

 med følgende eksempel:
 .....
 Eksemplet må bero på en  

 misforståelse:
 Det er af afgørende betydning at præcisere,  

 at der ikke er tale om M´s, X´s, Y´s og Z´s forskellige konti, men derimod om  

 mellemregninger mellem M og de øvrige selskaber.
Som anført i professor A s notat af 3. april 1997  

 (bilag 5) kan en foretaget indbetaling på koncernkontoen ikke  

 være genstand for udlæg foretaget hos det selskab, der er blevet  

 krediteret beløbet i service-kunderegnskabet.
Beløbet er ved at  

 blive krediteret koncernkontoen endeligt indgået i kontohavers formue.  

 Sikringsakten er iagttaget i og med at beløbet er indgået i  

 banken og blevet bogført på koncernkontoen.
 I eksemplet vil moderselskabet M´s kreditorer  

 således ikke have mulighed for at foretage udlæg, idet selskabets  

 eneste mellemværende med banken er en konto, der udviser en  

 debetsaldo.
Z´s kreditorer kan ikke foretage udlæg i en  

 bankkonto, allerede fordi Z ikke har en sådan konto.
Professor A  

 skriver herom i ovennævnte notat:
"Der kan lovligt foretages transaktioner af enhver art  

 mellem koncernselskaber, og det har udtrykkelig hjemmel, at datterselskaber  

 kan yde deres moderselskab lån (ASL § 115 a). Det er åbenbart, at  

 der ikke ville kunne gøres udlæg i provenuet af et  

 koncernlån hos moderselskabet for datterselskabets gæld, selvom  

 det e.omst. måtte være muligt at identificere beløbet hos  

 moderselskabet." Z´s kreditorer kan derimod foretage udlæg i Z´s  

 tilgodehavende hos M.
Et sådant udlæg berører imidlertid  

 ikke en konto i banken.
 Vi er derfor ikke enig med Tilsynet i, at domstolene kan  

 underkende koncernkontokonstruktionen og i stedet betragte de enkelte  

 selskabers mellemværende med koncernen som et mellemværende  

 mellem disse selskaber og banken.
Vi er heller ikke enige med Tilsynet i, at  

 koncernkontosystemet kan anskues som en form for aftale modregning.  

 Modregning forudsætter eksistensen af flere bankkonti.
I  

 kontokontosystemet er der som angivet kun én konto.
 For en ordens skyld bemærkes, at  

 omstødelsesrisikoen i forbindelse med indbetalinger på  

 koncernkonti ikke ses at adskille sig fra omstødelsesrisikoen i  

 forbindelse med indbetalinger på andre kontoformer.
 Afslutningsvis bemærkes, at den bistand, som K-bank  

 yder sine kunder gennem etablering af en koncernkonto med tilhørende  

 posteringsoversigts-faciliteter i form af koncerninterne mellemregningskonti,  

 må betragtes som regnskabsmæssig bistand, jf. således  

 også professor A s notat af 3. april 1997 (bilag 5).
Sådan bistand kan ikke bedømmes efter bank-  

 og sparekasselovens solvensregler, navnlig ikke således at poster i  

 kunderegnskaber kræves tillagt bankens balanceposter." Finanstilsynet har herefter i skrivelse af 29. maj 1997  

 supplerende udtalt:
 ".....
 I redegørelsen side 2 anfører K-bank  

 forskellige punkter til støtte for, at de såkaldte KIM-konti  

 ikke er egentlige bankkonti.
 Tilsynet skal hertil bemærke, at der er tale om  

 konti oprettet i bankens almindelige bogføringssystem, hvorefter det  

 aftales med kunden, at disse konti alene skal tjene  

 koncernregnskabsmæssige formål.
 Det er Finanstilsynets opfattelse, at de nævnte  

 punkter ikke fjerner tvivlen om, at de såkaldte KIM-konti har et  

 sådant særpræg og en sådan selvstændighed, at  

 de må betragtes som egentlige bankkonti.
 K-bank opfordrer videre tilsynet til at tilkendegive, om  

 det ved vurderingen af koncernkonti-systemet vil kunne tillægges nogen  

 vægt, såfremt koncernkontonummeret anføres på alle  

 checkblanketter.
Finanstilsynet skal bemærke, at det anførte  

 muligvis i et eller andet omfang kan medvirke til at reducere tvivlen om, at  

 de såkaldte KIM-konti er egentlige bankkonti.
På baggrund af  

 K-banks korte beskrivelse er det imidlertid Finanstilsynets vurdering, at den  

 nævnte ændring ikke vil være tilstrækkelig til at  

 fjerne tvivlen.
 K-bank anfører endvidere, at det i modsætning  

 til tilsynet, er K-banks opfattelse, at en aftale, der er bindende mellem 2  

 parter som altovervejende hovedregel også er bindende for  

 tredjemand.
Tilsynet er enig i, at hovedreglen er, at en aftale, der  

 er indgået mellem to parter, er bindende for tredjemand.
Men i det  

 påklagede tilfælde er der netop tale om en risiko for, at  

 hovedreglen fraviges, fordi en tredjemand har berettigede indsigelser mod  

 aftalegrundlaget.
Med henvisning til professor A s notat af 3. april 1997  

 gør K-bank på side 3 i redegørelsen gældende, at en  

 foretaget indbetaling på koncernkontoen ikke kan være genstand  

 for udlæg foretaget hos det selskab, der er blevet krediteret  

 beløbet i servicekunderegnskabet.
Beløbet er ved at blive  

 krediteret koncernkontoen endeligt indgået i kontohavers formue.  

 Sikringsakten er iagttaget i og med, at beløbet er indgået i  

 banken og blevet bogført på koncernkontoen.
Finanstilsynet er ikke enig i denne betragtning, idet de  

 enkelte koncernselskaber ved deres fuldmagter fortsat har dispositionsret  

 over beløbene på koncernkontoen.
Der er således  

 næppe sket den nødvendige rådighedsberøvelse.
 K-bank anfører videre på side 3 i  

 redegørelsen, at det af tilsynet nævnte eksempel må bero  

 på en misforståelse, idet det er af afgørende betydning at  

 præcisere, at der ikke er tale om M´s, X´s, Y´s og Z´s forskellige  

 konti, men derimod om mellemregninger mellem M og de øvrige  

 selskaber.
Der er ikke tale om en misforståelse fra  

 Finanstilsynets side.
Tilsynet skal hertil bemærke, at K-banks  

 argumentation således netop angår det forhold, hvorom banken og  

 Finanstilsynet er uenige.
Professor A nævner i sit notat, at pengeinstitutter  

 kan drive anden virksomhed, der er accessorisk til pengeinstitutvirksomhed,  

 jf. bank- og sparekasselovens § 1 a, stk. 2, og kan således bl.a. yde  

 sine kunder regnskabsmæssig bistand, jf.
BSL kommentaren 1996, side 80.  

 Accessorisk virksomhed er ikke pengeinstitutvirksomhed og kan ikke uden  

 videre bedømmelse efter solvenskapitlet i BSL, kapitel 5, navnlig ikke  

 således, at poster i kunderegnskabet tillægges bankens  

 balanceposter.
 Finanstilsynet er enig i, at der er tale om accessorisk  

 virksomhed, såfremt et pengeinstitut yder sine kunder bistand, i form  

 af et koncerninternt regnskab for saldoen på en konto.
 Som anført er det imidlertid Finanstilsynets  

 vurdering, at koncernkontosystemet er mere end blot et  

 service-kunderegnskab.
 K-bank nævner endvidere, at  

 omstødelsesrisikoen i forbindelse med indbetalinger på  

 koncernkonti ikke ses at adskille sig fra omstødelsesrisikoen i  

 forbindelse med indbetalinger på andre kontoformer.
 Hvis banken hermed mener den almindelige risiko for, at  

 der vil kunne ske omstødelse i konkurs, jf. konkurslovens kapitel 8,  

 bemærkes hertil, at dette ikke kan antages at være relevant for  

 vurderingen af, hvorvidt koncernkontosystemet kan anvendes til reduktion i  

 relation til opgørelse efter bank- og sparekasselovens § 21 og §§ 23  

 og 23 a.
Hvis banken derimod med omstødelsesrisiko mener  

 risikoen for, at domstolene vil underkende konstruktionen i forhold til  

 kundens kreditorer, bemærkes, at risikoen netop her er, at domstolene  

 vil betragte konstruktionen som selvstændige konti og dermed underkende  

 konstruktionen, og at det netop er dette, der efter tilsynets opfattelse er  

 problemet." K-bank har med skrivelse af 30. juni 1997 fremsendt  

 materiale om bl.a. koncernkontosystemer i andre lande.
 Ankenævnet udtaler:
Efter K-banks koncernkontoaftale er kontohaveren alene  

 ét af koncernselskaberne.
De øvrige koncernselskabers adgang  

 til at trække på banken i henhold til koncernkontoaftalen beror  

 på fuldmagt fra det kontohavende selskab og er begrænset dels af  

 fuldmagtens indhold dels af størrelsen af koncernkontoens nettosaldo  

 og eventuelle kreditramme.
Uanset at koncernselskabernes indsættelser  

 og hævninger sker under anvendelse af kontonummeret på det  

 enkelte koncernselskabs mellemregningskonto, der føres i banken,  

 må midlerne efter koncernkontoaftalen anses for indsat på og  

 hævet på koncernkontoen.
 K-bank har ved udformningen af kontoudtogene  

 vedrørende mellemregningskontiene sikret sig imod, at kontoudtogene  

 vil kunne anvendes som dokumentation for, at et koncernselskab skulle  

 være indehaver af et tilgodehavende hos banken svarende til saldoen  

 på mellemregningskontoen, og har erklæret sig villig til i samme  

 øjemed at ændre checkblanketter m.v., såfremt  

 Finanstilsynet finder det påkrævet.
Den omstændighed, at koncernselskaberne hver  

 især, i det omfang fuldmagten fra det kontohavende selskab og  

 koncernkontoens saldo og eventuelle kreditramme giver mulighed herfor,  

 bevarer dispositionsadgangen over midler, som det enkelte koncernselskab  

 indsætter på koncernkontoen, kan muligt - uanset om  

 bogføringen af mellemregningen mellem det kontohavende selskab og  

 koncernselskaberne sker i koncernen eller i banken - give anledning til  

 tvister mellem det kontohavende selskabs og de øvrige  

 koncernselskabers kreditorer om retten til saldoen på koncernkontoen.  

 Ankenævnet finder imidlertid ikke, at der er grundlag for at antage, at  

 udformningen af K-banks koncernkontosystem indebærer, at der vil kunne  

 rettes et større samlet krav mod banken end saldoen på  

 koncernkontoen.
Da K-bank endvidere i henhold til koncernaftalen ikke kan  

 rette krav mod andre koncernselskaber end det kontohavende selskab, finder  

 ankenævnet, at et koncernengagement oprettet i overensstemmelse med  

 K-banks koncernkontoaftale vil kunne opgøres i henhold til bank- og  

 sparekasselovens §§ 21 og 23 som ét engagement.
 Ankenævnet ophæver derfor Finanstilsynets  

 afgørelse af 2. januar 1997.
