Den 12. oktober 1995 undertegnedes i Kathmandu følgende overenskomst om bistandssamarbejde:
OVERENSKOMST OM BISTANDSSAMARBEJDE MELLEM KONGERIGET DANMARKS REGERING  

 OG HANS MAJESTÆT AF NEPALS REGERING Præambel Kongeriget Danarks regering (i det følgende benævnt Danmark ) og  

 Hans Majestæt af Nepals regering (i det følgende benævnt Nepal ), som ønsker at styrke de retlige og institutionelle rammer for deres  

 tekniske såvel som bistandsmæssige samarbejde, har indgået følgende  

 overenskomst:
Artikel I Parternes forpligtelser 1. Danmark stiller materielle ressourcer, finansiel og  

 teknisk støtte samt uddannelsesmuligheder til rådighed for Nepal.
Nepal  

 sikrer den effektive anvendelse af nævnte støtte og uddannelsesmuligheder.
 2. De særlige betingelser og procedurer, indbefattet  

 de to parters finansielle og andre forpligtelser med hensyn til projekter,  

 programmer og andre fælles aktiviteter under denne overenskomst (i det  

 følgende benævnt programmer ), træffer parterne beslutning om i  

 særlige overenskomster, herunder administrative overenskomster indgået ved  

 brevveksling (i det følgende benævnt særlige overenskomster) med tydelig  

 henvisning til denne overenskomst.
 3. Opstår der uoverensstemmelser mellem denne  

 overenskomst og de særlige overenskomster, står de sidstnævnte ved magt.
 4. Ved implementeringen af overenskomsten er  

 Udenrigsministeriet kompetent til at repræsentere Danmark, og det nepalesiske  

 Finansministerium er kompetent til at repræsentere Nepal (i det følgende  

 benævnt de kompetente myndigheder ).
Artikel II Udøvende institutioner 1. I forbindelse med denne overenskomst betyder  

 udtrykket udøvende institutioner enhver udsendt offentlig myndighed og  

 offentlig eller privat sammenslutning såvel som enhver organisation hvad  

 enten offentlig eller privat, der er anerkendt af de to regeringer og  

 kontraheret af Danmark til at implementere de særlige overenskomster, der  

 henvises til i ovenstående artikel I, stk. 2.
 2. Hvis intet andet er vedtaget i de særlige  

 overenskomster, betaler Danmark de udøvende institutioners honorarer og  

 omkostninger i overensstemmelse med Udenrigsministeriets regler og  

 forskrifter fraregnet de omkostninger, der dækkes af Nepal, som foreskrevet i  

 nedennævnte stk. 3.
 3. Nepal forpligter sig til følgende med hensyn til de  

 udsendte udøvende institutioner:
Artikel III Personel 1. På foranledning af Nepal kan teknisk bistand i  

 henhold til denne overenskomst ydes i form af teknisk personel (kortvarige  

 eller langvarige opgaver) ansat af Udenrigsministeriet eller de udøvende  

 institutioner, som der henvises til i ovennævnte artikel II, stk. 1.  

 Tilrådighedsstillelse af assistance fra ovennævnte personel (i det følgende  

 benævnt personel ) er betinget af, hvorvidt behørigt kvalificerede og  

 erfarne personer er til rådighed på det relevante tidspunkt.
2. Nepals kompetente myndigheder i relation til hvert  

 program tilstiller i hvert enkelt tilfælde den danske kompetente myndighed en  

 fuldstændig stillingsbeskrivelse for det personel, der skal ansættes af  

 Udenrigsministeriet, og i andre tilfælde efter behov, med behørig angivelse  

 af stillingens opgaver samt væsentlige og ønskede kvalifikationer hos  

 ansøgeren.
Det skal af stillingsbeskrivelsen klart fremgå, hvorvidt  

 personellet skal påtage sig udøvende funktioner.
 3. De danske kompetente myndigheder giver Nepals  

 kompetente myndigheder i relation til hvert program alle de til vurdering af  

 ansøgeren til ovennævnte stillinger nødvendige oplysninger, herunder  

 oplysninger om uddannelse og tidligere faglige erfaring.
 4. Nepals kompetente myndigheder i relation til hvert  

 program og de danske kompetente myndigheder træffer i fællesskab beslutning  

 om, i hvilket omfang »counterparts« til personellet, der stilles  

 til rådighed, skal udpeges af Nepal og andre foranstaltninger, om hvilke der  

 skal træffes indbyrdes aftale for at nå de tilsigtede mål.
 5. Personellet er under udførelsen af deres opgaver  

 undergivet retningslinier fra de nepalesiske myndigheder eller andre organer,  

 hvorunder de henhører, og er underlagt Nepals love og forskrifter, medmindre  

 der findes specielle undtagelser i medfør af denne overenskomst eller i en  

 særlig overenskomst.
 6. Nepal sikrer, at det udsendte personel og dets  

 ægtefæller og pårørende nyder lovens fulde beskyttelse og sikrer yderligere,  

 at dette personel og dets ægtefæller og pårørende nyder privilegier, der ikke  

 er mindre fordelagtige, end dem der tilstås personel udsendt til Nepal af  

 andre lande eller internationale organisationer.
7. Såfremt udsendt personel fra Danmark eller dets  

 ægtefæller eller pårørende arresteres, tilbageholdes, eller der rejses  

 straffesag mod dem, skal den kongelige danske ambassade i Nepal omgående  

 underrettes og har ret til at besøge enhver tilbageholdt eller arresteret  

 person.
Sådanne personer har ret til at lade sig repræsentere af en advokat  

 udpeget af ambassaden eller personen selv i overensstemmelse med Nepals love  

 og bestemmelser.
8. Nepal varetager det udsendte personels og dets  

 ægtefællers og pårørendes sikkerhed.
I tilfælde af kriser, som berører  

 sikkerheden for udlændinge i Nepal, skal Nepal i overensstemmelse med  

 forholdene yde det udsendte personel og dets ægtefæller og pårørende  

 hjemsendelsesbetingelser, der ikke er mindre fordelagtige end dem, der ydes  

 til personel og dets ægtefæller og pårørende udsendt til Nepal af andre lande  

 eller internationale organisationer.
 9. Skulle tilfælde, som refereret til under stk. 8,  

 opstå, er de to regeringer forpligtet til at konsultere hinanden og handle i  

 tæt samarbejde for at minimere risici og skader for det udsendte personel og  

 dets ægtefæller og pårørende eller deres personlige ejendele, samt materiel,  

 udstyr og biler, der har været anvendt i forbindelse med gennemførelsen af  

 programmer under denne overenskomst.
 10. Udsendt personel, som handler i overensstemmelse  

 med instrukser udstedt af den kongelige danske ambassade i anledning af  

 krise, eller som træffer sådanne forholdsregler, som forholdene tilsiger, og  

 derved bliver forhindret i at møde på arbejde, vil ikke derved udvise  

 pligtforsømmelse under den pågældende kontrakt.
11. Nepal har ret til at anmode om hjemkaldelse af  

 enhver blandt personellet, hvis arbejde eller adfærd vurderes som  

 utilfredsstillende.
Før udøvelsen af denne ret forpligter Nepal sig til at  

 rådføre sig med den kongelige danske ambassade i Kathmandu.
12. Danmark har ret til når som helst at hjemkalde  

 enhver blandt personellet.
Før udøvelsen af denne ret skal Danmark rådføre  

 sig med Nepal herom samt om foranstaltninger til sikring af hurtig erstatning  

 af sådant personel, hvis Nepal anmoder om dette, med mindre usædvanlige  

 omstændigheder tilsiger, at vedkommende hjemkaldes øjeblikkeligt.
 13. Efter aftale mellem de kompetente myndigheder kan  

 personellet i tjenesteperioden forflyttes fra en stilling til en anden.
 14. Danmark betaler samtlige gebyrer, lønninger og  

 omkostninger vedrørende personellet i henhold til Udenrigsministeriets regler  

 og forskrifter, bortset fra omkostninger, der dækkes af Nepal i henhold til  

 nedennævnte stk. 15.
15. Medmindre andet aftales, vil Nepal stille  

 kontorer, transportmidler, sekretær-assistance og andre nødvendige  

 faciliteter til rådighed for personellet, i overensstemmelse med de for hold  

 der gives personel udsendt til Nepal af andre lande eller internationale  

 organisationer.
Nepal skal godkende fravær på grund af ferie, sygdom,  

 graviditet og fødsel i overensstemmelse med de respektive  

 ansættelseskontrakter.
 16. Nepal forpligter sig til, at det udsendte personel  

 og dets ægtefæller og pårørende:
 17. Nepal sørger for, at det udsendte personel og dets  

 ægtefæller og pårørende:
 18. I tilfælde af at et motorkøretøj, som an ført  

 ovenfor, bliver beskadiget i en sådan grad, at reparation ikke vil kunne  

 betale sig, eller hvis det på anden måde uden personellets eller dets  

 ægtefællers og pårørendes egen skyld går tabt, skal Nepal tillade afgiftsfri  

 indførsel eller køb af et nyt motorkøretøj, uanset eventuelle tidsfrister.
19. I tilfælde af at det udsendte personel eller dets  

 ægtefælle og pårørende som følge af tyveri eller indbrud mister en eller  

 flere personlige ejendele (f.eks.
TV, video, videooptager, radio,  

 CD-afspiller, grammofon, båndoptager, computer etc.), og efter at en  

 politirapport derom er blevet tilvejebragt, eller i tilfælde af at en ejendel  

 er blevet så beskadiget, at den ikke kan repareres, skal Nepal tillade import  

 eller indkøb af nyt udstyr til erstatning for det stjålne, uanset eventuelle  

 tidsfrister.
 20. Nepal skal uden unødig forsinkelse udstede gratis  

 visum til flere ind- og udrejser for personellet og dets ægtefæller og  

 pårørende, såvel som opholdstilladelser, arbejdstilladelser og andre  

 nødvendige tilladelser for hele tjenesteperioden.
21. Nepal yder bistand ved toldklarering af de  

 genstande, som er nævnt under stk. 17 c), og 18, jfr. artikel V; 22. Nepal skal være behjælpelig med udstedelse af  

 nationalt førerbevis til personellet, dets ægtefæller og pårørende, som er i  

 besiddelse af et gyldigt førerbevis fra Danmark eller et andet land, eller  

 Nepal skal tillade brug af internationalt førerbevis, og desuden være  

 behjælpelig med registrering af køretøjer til eget brug for personellet og  

 dets ægtefæller og pårørende.
Artikel IV Ansvar og erstatning 1. Nepal holder Danmark og dets personel skadesløs for  

 ethvert tab og ethvert civilretligt erstatningsansvar udenfor kontrakt, der  

 skyldes handlinger eller undladelser fra en eller flere af de ovennævnte  

 personers side inden for rammerne af de aktiviteter, der falder ind under  

 eller som udføres i medfør af denne overenskomst, og som forårsager  

 tredjemands død eller lemlæstelse eller forvolder skade på tredjemands  

 ejendom, for så vidt som dette erstatningsansvar ikke er dækket af en  

 forsikring, og giver afkald på enhver form for regres eller processuelle  

 skridt på grund af civilretligt erstatningsansvar uden for kontrakt, med  

 mindre erstatningsansvaret skyldes forsæt eller grov uagtsomhed fra en eller  

 flere af de ovennævnte personer.
 2. Såfremt Nepal holder Danmark eller en eller flere  

 af de ovennævnte personer skadesløs over for regres eller processuelle skridt  

 på grund af civilretligt erstatningsansvar uden for kontrakt i  

 overensstemmelse med denne artikels stk. 1, vil Nepal være berettiget til at  

 gennemføre ethvert retskrav om regres, modkrav, forsikring, erstatning bidrag  

 eller garanti, som kan gøres gældende af Danmark eller disse personer.
 3. Såfremt Nepal anmoder derom, skal Danmark yde de  

 relevante nepalesiske myndigheder den nødvendige administrative eller  

 juridiske bistand med henblik på en tilfredsstillende løsning af de  

 problemer, der kan opstå i forbindelse med gennemførelsen af denne artikels  

 stk. 1 og 2.
Artikel V Materielle ressourcer/goder 1. Under denne overenskomst vil udtrykket goder  

 betyde varer, materialer, køretøjer, maskiner, udstyr, reservedele og andre  

 goder, som af Danmark eller de udøvende institutioner stilles til rådighed  

 for projekter under denne overenskomst eller alle andre goder, som leveres  

 til Nepal under særlige overenskomster.
 2. Såfremt intet andet er bestemt i særlige  

 overenskomster, vil Danmark:
 3. Såfremt intet andet er bestemt i særlige  

 overenskomster, vil Nepal:
4. Alle goder, inklusive programkøretøjer, vil blive  

 Nepals ejendom på et tidspunkt, som specificeres i hver enkelt overenskomst,  

 eller skal efter aftale reeksporteres.
Sålænge de respektive projekter,  

 programmer eller andre fælles aktiviteter under denne overenskomst er under  

 implementering, skal goderne udelukkende være til rådighed for disse.
Artikel VI Stipendier 1. Stipendier til studier i Danmark eller andre lande  

 stilles med forbehold af Danmarks godkendelse til rådighed for ansøgere, som  

 er behørigt udvalgt og indstillet af Nepal.
2. Stipendier i specialstudier ydes alene til  

 ansøgere, der allerede har en grundlæggende uddannelse.
Studieprogrammerne  

 vil normalt blive udfærdiget på engelsk.
Der kan stilles krav om en  

 sprogprøve.
 3. Danmark betaler:
 4. Nepal garanterer, at stipendiaten efter  

 fuldførelsen af sit studieprogram kan vende tilbage til sin tidligere  

 stilling i Nepal.
 5. Nepal betaler den del af stipendiatens løn, der er  

 tillagt ham/hende i henhold til gældende bestemmelser, for at han/hun fortsat  

 kan opfylde sine økonomiske forpligtelser i Nepal i studieperioden.
Artikel VII Vurdering Til opfølgning og vurdering af samarbejdet såvel som til planlægning af  

 fremtidigt samarbejde skal de kompetente myndigheder stå til rådighed for  

 indbyrdes rådgivning og udveksle oplysninger i et sådant omfang, som med  

 rimelighed kan forlanges.
Artikel VIII Afgørelse af stridigheder 1. Enhver uoverensstemmelse eller strid om  

 fortolkningen eller gennemførelsen af denne overenskomst skal afgøres ved  

 forhandling mellem de to parter.
Artikel IX Ændringer Ved indbyrdes overenskomst herom mellem de kontraherende parter kan denne  

 overenskomst ændres eller suppleres ved brevveksling.
Artikel X Ikrafttræden og ophør 1. Denne overenskomst træder i kraft på datoen for  

 dens undertegnelse.
2. Denne overenskomst forbliver i kraft i fem år.
Dens  

 gyldighed skal automatisk forlænges i efterfølgende perioder af 5 år,  

 medmindre den opsiges af en af de kontraherende parter med seks måneders  

 skriftligt varsel.
 3. Overenskomst mellem Kongeriget Danmarks regering og  

 Hans Majestæt af Nepals regering om teknisk samarbejde' underskrevet den 27.  

 juli 1988 er hermed bragt til ophør.
 4. Denne overenskomst finder ligeledes anvendelse på  

 projekter, der er påbegyndt før overenskomstens ikrafttræden.
Udfærdiget i Kathmandu, den 12. oktober  

 1995 i to originaleksemplarer på engelsk, begge  

 eksemplarer har samme Poul Nielson For Kongeriget Danmarks regering Chakra Prasad Bastola For Kongeriget Nepals regering Overenskomsten trådte i medfør af Artikel X i kraft ved undertegnelsen den  

 12. oktober 1995.
 Samtidig er overenskomst af 27. juli 1988 mellem Danmark og Nepal om  

 teknisk samarbejde, jfr. bkg. nr. 9 af 3. februar 1989, Lovtidende C, i  

 medfør af Artikel X bragt til ophør.
