Bilag 1 Bilag 2 Bilag 3 Bilag 4 Bilag 5 Bilag 6 Bilag 7 Bilag 8 Bilag 9 Bilag 10 Bilag 11 Bekendtgørelse om uddannelse og kvalifikationsbeviser til sygdomsbehandlere i skibe (De maritime sundhedsuddannelser) 1) I medfør af §§ 12, 13 og 23 i lov nr. 226 af 22. april 2002 om maritime uddannelser fastsættes:
Indledning § 1.  For at opnå kvalifikationsbevis som sygdomsbehandler i skibe, der medbringer lægemidler og medicinsk udstyr, jf.
Meddelelser fra Søfartsstyrelsen A, skal man være uddannet og kvalificeret i overensstemmelse med retningslinierne i denne bekendtgørelse.
 Uddannelsernes formål, mål, struktur og indhold m.v.
 § 2. Det er uddannelsernes formål at kvalificere deltageren til selvstændigt at virke som sygdomsbehandler om bord i handelsskibe og fiskeskibe i overensstemmelse med Meddelelser fra Søfartsstyrelsen A om undersøgelser, sygdomsbehandling og skibsmedicin.
 § 3. Det er uddannelsernes mål, at deltageren efter endt uddannelse kan indgå i besætningen som assisterende sygdomsbehandler eller sygdomsbehandler.
 § 4. De maritime sundhedsuddannelser består af uddannelserne til assisterende sygdomsbehandler og sygdomsbehandler, herunder efteruddannelse af sygdomsbehandlere.
 Stk. 2. Der findes følgende uddannelser og kvalifikationsbeviser:
 Stk. 3. Bekendtgørelsens bilag 1-8 beskriver de nærmere krav til deltagerens forudsætninger, uddannelsernes struktur, indhold og varighed.
 Stk. 4. Uddannelsen til sygdomsbehandler i Danmark foregår på Center for det Maritime Sundhedsvæsen (herefter CMS). Uddannelsen til sygdomsbehandler B og C kan varetages af andre godkendte udbydere, jf. § 10.
Bevisers gyldighed og genopfriskning af uddannelsen § 5. Beviser efter denne bekendtgørelse udstedes med en gyldighed på op til 5 år fra udstedelsesdatoen.
Stk. 2. For fornyelse af et kvalifikationsbevis som sygdomsbehandler kræves, at sygdomsbehandleren mindst hvert femte år får genopfrisket sine færdigheder i førstehjælps- og behandlingsprocedurer, samt tilføres ny viden.
For sygdomsbehandlere i passagerskibe udrustet med medicinkiste kategori C og supplementstype P skal uddannelsen dog genopfriskes mindst hvert andet år.
Bedømmelse af deltagere § 6. Ved uddannelsens afslutning skal det for hver kursusdeltager bedømmes, om vedkommende opfylder de formål og mål, der er fastlagt for uddannelsen.
 Stk. 2. Bedømmelsen skal gennemføres i henhold til Søfartsstyrelsens gældende bestemmelser, jf. bekendtgørelse om eksamens- og prøveafholdelse og bedømmelse af deltagere ved de maritime uddannelser.
Underviseres kvalifikationer § 7. Undervisere på de i § 4, stk. 2, nævnte uddannelser til sygdomsbehandler A, B og C, inkl.
MFAG/passagerer, skal:
1) have dansk autorisation som sygeplejerske eller læge med mindst 4 års klinisk erfaring og præhospital uddannelse, 2) have dokumenteret pædagogisk uddannelse og -kvalifikationer, 3) have gyldigt bevis for gennemført uddannelse som førstehjælpsinstruktør, godkendt af Dansk Førstehjælps Råd, 4) have deltaget i et introduktionsforløb for undervisere på CMS, jf. bilag 11, og 5) være instrueret i den til førstehjælpsbehandling af stikuheld nødvendige procedure.
 § 8. Undervisere på de i § 4, stk. 2, nævnte uddannelser til sygdomsbehandler C skal have:
1) gyldigt bevis for gennemført uddannelse som førstehjælpsinstruktør, godkendt af Dansk Førstehjælps Råd, 2) pædagogiske kvalifikationer, og 3) have deltaget i et introduktionsforløb for undervisere på CMS, jf. bilag 11.
 § 9. For at virke som underviser på de i § 4, stk. 2, nævnte uddannelser skal underviseren inden for de seneste 12 måneder have afholdt mindst 1 sygdomsbehandlerkursus.
 Stk. 2. Undervisere, der ikke har afholdt mindst 1 af de i § 4, stk. 2, nævnte uddannelser inden for de seneste 12 måneder, skal for at være kvalificeret som underviser deltage i et introduktionsforløb for undervisere på CMS, jf. bilag 11, eller deltage i et fuldt kursusforløb som føl uden selvstændigt ansvar for kurset.
Udbydere af de maritime sundhedsuddannelser § 10. Udbydere af maritime sundhedsuddannelser skal være godkendt i overensstemmelse med Søfartsstyrelsens regler om godkendelse og kvalitetssikring m.v. af de maritime uddannelser.
Stk. 2. Udbydere af maritime sundhedsuddannelser skal sikre, at 1) deres forpligtelser i henhold til gældende bestemmelser om kompetencer, lægeligt tilsyn og ansvar i forbindelse med undervisning og træning i sundhedsfaglige discipliner, herunder det lægefaglige ansvar i henhold til lov om udøvelse af lægegerning, er opfyldt, 2) kravene til sikkerhedsudstyr og undervisningsfaciliteter, jf. bekendtgørelsens bilag 10, er opfyldt, 3) undervisere er oplært i stikkeprocedurer og procedure til forebyggelse og håndtering af stikuheld i overensstemmelse med Sundhedsstyrelsens bestemmelser herom.
Procedurerne skal være godkendt af udbyderens lægefagligt ansvarlige, 4) uddannelsen tilrettelægges og gennemføres i overensstemmelse med uddannelsesplanen, jf. bilag 1-8, 5) undervisningen gennemføres i egnede undervisningslokaler med nødvendige pædagogiske og tekniske hjælpemidler, jf. bilag 10, 6) kravene til underviserkvalifikationer, jf. §§ 7, 8 og 9, er opfyldt, 7) afholdte kurser bliver evalueret med henblik på løbende forbedringer, 8) personer, der har gennemført sygdomsbehandleruddannelse i overensstemmelse med kravene i bilag 1-8, får udstedt kvalifikationsbevis som vist i bilag 9, 9) Søfartsstyrelsen umiddelbart efter hver uddannelse får indrapporteret CPR-nr. og fulde navn på personer, der har gennemført uddannelsen, og 10) udstedelse af kvalifikationsbevis registreres.
Registreringen skal opbevares i 5 år og indeholde tilstrækkelige oplysninger til, at beviset kan genudstedes.
Ikrafttræden § 11. Bekendtgørelsen træder i kraft den 2. januar 2008.
Søfartsstyrelsen, den 17. december 2007 Andreas Nordseth / Kurt Skytte Bilag 1 Uddannelsesplan for uddannelse til assisterende sygdomsbehandler A 1. Formål At deltageren gennem aktiv deltagelse i uddannelsen opnår færdigheder, så vedkommende om bord selvstændigt kan agere med førstehjælp og kan assistere den ansvarlige sygdomsbehandler ved behandling af syge og tilskadekomne ved sygdomme og ulykker på skibe med fartsområde A.
2. Målbeskrivelse Efter afsluttet uddannelse skal deltageren kunne assistere den uddannede sygdomsbehandler i sygdomsbehandling, samt selvstændigt kunne varetage førstehjælpen ud fra præhospitale principper.
 Deltageren skal herunder:
1) have kendskab til Søfartsstyrelsens Lægebog, Radio Medical optegnelser og Søfartsstyrelsens Fortegnelse, kontroldokument og brugervejledning, 2) være bekendt med egen kompetence, 3) have grundlæggende viden om anatomi og fysiologi, 4) kunne assistere ved anvendelsen af det mobile genoplivningsudstyr, herunder selvstændigt kunne ventilere med ilt og anvende et mekanisk sug, 5) kunne assistere ved anlæggelse af intravenøs kanyle og opsætning af drop, 6) yde omsorg og pleje, assistere ved overvågning af skadede og syge, og herunder kunne observere objektive og subjektive symptomer, registrere og dokumentere vitale værdier, 7) kunne udføre førstehjælp selvstændigt, i overensstemmelse med præhospitale principper, jf.
Maritime Life Support, og 8) have grundlæggende kendskab til hygiejne samt forståelse for smitteveje og forebyggelse af smittespredning og kunne udføre procedurerne under hensyntagen til de hygiejniske principper.
3. Indhold  Medicinkiste kategori A.
  Den almene tilstand.
  Bevidsthedsniveauet.
  Vejrtrækningsfrekvens.
  Pulsfrekvens.
  Blodtryk.
  Temperatur.
  Undersøgelse af syg eller skadet person.
  Assistance ved anlæggelse af venekanyle, opsætning og pasning af drop.
  Kontrol af væskebalancen.
  Skader på hoved, nakke og ryg.
  Ansigts- og tandskader.
  Øjenskader.
  Skader i brystet.
  Forbrændinger, herunder elulykker.
  Ætsninger og forgiftninger.
  Blødninger, herunder chok.
  Skader på muskler og led og brud på knogler.
  Smerter i brystet.
  Hjertestop, inkl. anvendelse af AED.
  Besvimelser.
  Kramper.
  Drukneulykker, herunder hypotermi.
  Sårtyper og sårbehandling.
  Diabetes.
  Hypo og hypertermi.
  Samarbejde med Radio Medical og Radio Medical journal.
  Hygiejne.
4. Rammer og metoder  Uddannelsen skal afholdes under, for den søfarende, realistiske vilkår og med det indhold, der findes i en kategori A-kiste.
  Undervisningen skal tilrettelægges med fokus på praktiske øvelser i ca. to tredjedele af tiden og tilstedeværelse og aktiv deltagelse af kursisterne.
5. Forudsætninger Deltageren skal være optaget på uddannelsen til skibsofficer, navigatør eller maskinmester.
6. Varighed 5 dage.
7. Henvisninger  Søfartsstyrelsens Lægebog.
  Radio Medical optegnelsen.
  Søfartsstyrelsens Fortegnelse, kontroldokument og brugervejledning A.
  Søfartsstyrelsen, Maritime Life Support.
Bilag 2 Uddannelsesplan for uddannelse til sygdomsbehandler A 1. Formål At deltageren gennem aktiv deltagelse i uddannelsen opnår færdigheder, så vedkommende om bord selvstændigt kan agere med førstehjælp samt være den ansvarlige sygdomsbehandler ved behandling af syge og tilskadekomne ved sygdomme og ulykker på skibe med fartsområde A.
2. Målbeskrivelse Efter afsluttet uddannelse skal deltageren opfylde kravene til uddannelse i sygdomsbehandling i overensstemmelse med STCW-95 konventionens reglement VI/4.
 Deltageren skal herunder:
1) kunne anvende Søfartsstyrelsens Lægebog, Radio Medical optegnelser og Søfartsstyrelsens Fortegnelse, kontroldokument og brugervejledning, 2) være bekendt med egen kompetence, 3) have grundlæggende viden om anatomi og fysiologi, 4) kunne udføre medicinhåndtering og anvende indholdet i medicinkiste kategori A, 5) have grundlæggende viden til anatomi og fysiologi iht.
STCW - kravene, 6) kunne anvende det mobile genoplivningsudstyr, 7) kunne anlægge intravenøs kanyle og opsætte drop, samt anvende injektionsteknik, 8) yde omsorg og pleje, undersøge og overvåge skadede og syge og herunder kunne observere objektive og subjektive symptomer, registrere og dokumentere vitale værdier, samt genkende en akut dårlig patient, 9) kunne udføre førstehjælps- og præhospitale sygdomsbehandler procedurer selvstændigt, 10) have grundlæggende kendskab til hygiejne samt forståelse for smitteveje og forebyggelse af smittespredning og kunne udfører procedurerne under hensyntagen til de hygiejniske principper, og 11) kunne udfærdige en Radio Medical journal og samarbejde med Radio Medical.
3. Indhold  Lovgrundlag.
  Medicinkiste kategori A.
  Den almene tilstand.
  Bevidsthedsniveauet.
  Vejrtrækningsfrekvens.
  Pulsfrekvens.
  Blodtryk.
  Temperatur.
  Undersøgelse af syg eller skadet person.
  Anlæggelse af venekanyle, opsætning og pasning af drop.
  Kontrol af væskebalancen.
  Anlæggelse af blærekateter.
  Infektionssygdomme, inkl. tropesygdomme.
  Skader på hoved, nakke og ryg.
  Øjen- og tandskader.
  Skader i brystet.
  Forbrændinger, herunder elulykker.
  Ætsninger og forgiftninger.
  Blødninger, herunder chok.
  Skader på muskler, led og brud på knogler.
  Smerter i brystet.
  Hjertestop, inkl. anvendelse af AED.
  Besvimelser.
  Kramper.
  Kvindesygdomme, inkl. fødsel.
  Psykiske kriser og akut sindsyge.
  Sårtyper og sårbehandling, inkl. syning og tetanus.
  Smerter i maven, inkl. forstoppelse.
  Diabetes.
  Hypo og hypertermi.
  Samarbejde med Radio Medical og Radio Medical journal.
  Hygiejne.
  Dødsfald.
4. Rammer og metoder  Uddannelsen skal afholdes under, for den søfarende, realistiske vilkår og med det indhold, der findes i en kategori A-kiste.
  Undervisningen skal tilrettelægges med fokus på praktiske øvelser i ca. to tredjedele af tiden og tilstedeværelse og aktiv deltagelse af kursisterne.
5. Forudsætninger Deltageren skal have gennemført uddannelsen til assisterende sygdomsbehandler A eller sygdomsbehandler B, samt være optaget på  eller have gennemført - uddannelsen til seniorofficer, skibsfører, maskinmester, sætteskipper eller fiskeskipper af 1. grad.
6. Varighed 10 dage.
7. Henvisninger  Søfartsstyrelsens Lægebog.
  Radio Medical optegnelsen.
  Søfartsstyrelsens Fortegnelse, kontroldokument og brugervejledning A.
  Søfartsstyrelsen, Maritime Life Support.
Bilag 3 Uddannelsesplan for uddannelse til sygdomsbehandler B 1. Formål At deltageren gennem aktiv deltagelse i uddannelsen opnår færdigheder, så vedkommende om bord selvstændigt kan agere med førstehjælp samt være den ansvarlige sygdomsbehandler ved behandling af syge og tilskadekomne ved sygdomme og ulykker på skibe med fartsområde B.
2. Målbeskrivelse Efter afsluttet uddannelse skal deltageren opfylde kravene til uddannelse i sygdomsbehandling i overensstemmelse med STCW-95 konventionens reglement VI/4.
 Deltageren skal herunder:
1) kunne anvende Søfartsstyrelsens Lægebog, Radio Medical journalen og Søfartsstyrelsens Fortegnelse, kontroldokument og brugervejledning, 2) være bekendt med lovgrundlaget for sygdomsbehandling og være bevidst om egen kompetence, 3) kunne udføre medicinhåndtering og anvende indholdet i medicinkiste kategori B, 4) have grundlæggende viden til anatomi og fysiologi iht.
STCW  kravene, 5) kunne anvende det mobile genoplivningsudstyr, 6) kunne anlægge intravenøs kanyle og opsætte drop, samt anvende injektionsteknik, 7) yde omsorg og pleje, overvåge skadede og syge og herunder kunne observere, registrere og dokumentere vitale værdier, samt genkende en akut dårlig patient, 8) kunne udføre førstehjælps- og præhospitale sygdomsbehandler procedurer selvstændigt, 9) have grundlæggende kendskab til hygiejne samt forståelse for smitteveje og forebyggelse af smittespredning og kunne udføre procedurerne under hensyntagen til de hygiejniske principper, og 10) kunne udfærdige en Radio Medical journal og samarbejde med Radio Medical.
3. Indhold  Lovgrundlag.
  Medicinhåndtering og indgiftsmåder.
  Medicinkiste kategori B.
  Den almene tilstand.
  Bevidsthedsniveauet.
  Vejrtrækningsfrekvens.
  Pulsfrekvens.
  Blodtryk.
  Temperatur.
  Undersøgelse af syg eller skadet person.
  Anlæggelse af venekanyle, opsætning og pasning af drop.
  Injektionsteknik.
  Kontrol af væskebalancen.
  Skader på hoved, nakke og ryg.
  Øjen- og tandskader.
  Forbrændinger, herunder Elulykker.
  Ætsninger og forgiftninger.
  Blødninger, herunder chok.
  Skader på muskler, led og brud på knogler.
  Smerter i brystet.
  Hjertestop, inkl. anvendelse af AED.
  Besvimelser.
  Kramper.
  Drukneulykker, herunder hypotermi.
  Psykiske kriser og akut sindsyge.
  Sårtyper og sårbehandling, inkl. syning og tetanus.
  Smerter i maven, inkl. forstoppelse.
  Diabetes.
  Hypertermi.
  Samarbejde med Radio Medical og Radio Medical journal.
  Infektioner, inkl. fnat.
  Hygiejne.
  Dødsfald.
4. Rammer og metoder  Uddannelsen skal afholdes under, for den søfarende, realistiske vilkår og med det indhold, der findes i en kategori B-kiste.
  Undervisningen skal tilrettelægges med fokus på praktiske øvelser i ca. to tredjedele af tiden og tilstedeværelse og aktiv deltagelse af kursisterne.
5. Forudsætninger Deltageren skal være optaget på uddannelsen til kystskipper, fiskeskipper af 3. grad eller på Erhvervsfiskeriets grunduddannelse.
Optages kan endvidere personer med gyldigt duelighedsbevis i sejlads (erhverv), sønæringsbevis som bedstemand i fiskeskibe eller 24 måneders erhvervserfaring som fisker.
6. Varighed 5 dage.
7. Henvisninger  Søfartsstyrelsens Lægebog.
  Radio Medical optegnelsen.
  Søfartsstyrelsens Fortegnelse, kontroldokument og brugervejledning B.
  Søfartsstyrelsen, Maritime Life Support.
Bilag 4 Uddannelsesplan for uddannelse til sygdomsbehandler C 1. Formål At deltageren gennem aktiv deltagelse i uddannelsen opnår færdigheder, så vedkommende om bord selvstændigt kan agere med førstehjælp samt være den ansvarlige sygdomsbehandler ved behandling af syge og tilskadekomne ved sygdomme og ulykker på skibe med fartsområde C.
2. Målbeskrivelse Efter afsluttet uddannelse skal deltageren opfylde kravene til uddannelse i sygdomsbehandling i overensstemmelse med STCW-95 konventionens reglement VI/4.
 Deltageren skal herunder:
1) kunne anvende Søfartsstyrelsens Fortegnelse, kontroldokument og brugervejledning, 2) være bekendt med egen kompetence, 3) kunne udføre medicinhåndtering og anvende indholdet i medicinkiste kategori C, 4) kunne observere objektive og subjektive symptomer og registrere vitale værdier, 5) kunne udføre førstehjælpsprocedurer selvstændigt, 6) have grundlæggende kendskab til hygiejne samt forståelse for smitteveje og forebyggelse af smittespredning og kunne udføre førstehjælpsprocedurerne under hensyntagen til de hygiejniske principper, og 7) kunne kommunikere med Radio Medical.
 Hvis skibet transporterer farligt gods skal deltageren endvidere:
8) kunne anvende det mobile genoplivningsudstyr, inkl. tungeholder, og 9) kunne anvende injektionsteknik.
3. Indhold  Lovgrundlag.
  Medicinkiste kategori C.
  Den almene tilstand.
  Bevidsthedsniveauet.
  Vejrtrækningsfrekvens.
  Pulsfrekvens.
  Vejrtrækningsbesvær.
  Forbrændinger.
  Blødninger og sår.
  Skader på muskler, led og brud på knogler.
  Tilstande med mistanke om skader på hoved, nakke og ryg.
  Drukneulykker.
  Hypotermi.
  Svejseøjne.
  Hygiejne og smitteveje.
  Kommunikation med Radio Medical.
 Hvis skibet transporterer farligt gods skal uddannelsens indhold suppleres med:
 Medicinkiste kategori C, inkl.
MFAG.
  Injektionsteknik.
  Mobile genoplivningsudstyr.
  Hjertestop, herunder anlæggelse af tungeholder.
Bemærkning: Undervisning i injektionsteknik skal gennemføres af en sygeplejerske eller læge! 4. Rammer og metoder  Uddannelsen skal afholdes under, for den søfarende, realistiske vilkår og med det indhold, der findes i en kategori C-kiste.
  Undervisningen skal tilrettelægges med fokus på praktiske øvelser i ca. to tredjedele af tiden og tilstedeværelse og aktiv deltagelse af kursisterne.
5. Forudsætninger Deltageren skal være optaget på uddannelsen Erhvervsfiskeriets søsikkerhedskursus eller være registreret erhvervsfisker.
6. Varighed 2 dage.
7. Henvisninger  Søfartsstyrelsens Lægebog.
  Radio Medical optegnelsen.
  Søfartsstyrelsens Fortegnelse, kontroldokument og brugervejledning C.
  Søfartsstyrelsen, Maritime Life Support.
Bilag 5 Uddannelsesplan for efteruddannelse til sygdomsbehandler A 1. Formål At deltageren gennem aktiv deltagelse i uddannelsen træner og vedligeholder sine færdigheder i førstehjælps - og behandlingsprocedurer samt tilføres ny viden, således at kvalifikationen som sygdomsbehandler kan opretholdes med udgangspunkt i Radio Medical optegnelsen, Søfartsstyrelsens lægebog og Kontroldokument, fortegnelse og brugervejledning, under hensyntagen til de forekommende risici og de forskellige skibskategoriers særlige behov.
2. Målbeskrivelse Efter afsluttet uddannelse skal deltageren fortsat opfylde kravene til uddannelse i sygdomsbehandling i overensstemmelse med STCW-95 konventionens reglement VI/4.
 Deltageren skal herunder:
1) være bekendt med seneste udgave af lovgrundlaget for sygdomsbehandling til søs, 2) demonstrere viden og praktiske færdigheder som præhospital behandler under anvendelse af Radio Medical optegnelser, Søfartsstyrelsens Fortegnelse, kontroldokument og brugervejledning og Søfartsstyrelsens Lægebog i ulykkes- og sygdomssituationer, 3) kunne demonstrere færdighed i anvendelse af ordinationer fra Radio Medical på baggrund af forklaring fra RM lægen, Søfartsstyrelsens Lægebog, Søfartsstyrelsens Fortegnelse, kontroldokument og brugervejledning og Radio Medical optegnelsen, 4) kunne demonstrere viden og færdigheder inden for sygdomme og ulykker, som er hyppigt forekomne på egen skibstype, 5) være bekendt med samt kunne udføre nye procedurer for førstehjælp og sygdomsbehandling, og 6) demonstrere en kritisk stillingtagen til en ordination på baggrund af Søfartsstyrelsens Lægebog og Fortegnelse, kontroldokument og brugervejledning.
3. Indhold  Radio Medical, herunder Radio Medical optegnelsen.
  Søfartsstyrelsens Lægebog.
  Søfartsstyrelsens Fortegnelse, kontroldokument og brugervejledning.
  Lovgivning.
  Specifik undervisning i skibsrelaterede sygdomme og ulykker.
  Førstehjælpsprocedurer.
  Behandlingsprocedurer for præhospitale behandlere.
4. Rammer og metoder  Uddannelsen skal afholdes under, for den søfarende, realistiske vilkår og med det indhold, der findes i en kategori A-kiste.
  Undervisningen skal tilrettelægges som vedligeholdende uddannelse med fokus på praktiske øvelser i ca. to tredjedele af tiden og tilstedeværelse og aktiv deltagelse af kursisterne.
  Undervisningen i skibsspecifikke sygdomme og ulykker skal svare til den skibstype, den enkelte søfarende sejler med.
5. Forudsætninger Deltageren skal have gennemført uddannelsen som sygdomsbehandler A eller være udenlandsk navigatør med gyldigt STCW-bevis.
Personer kan, i forbindelse med generhvervelse af sønæringsbevis, optages efter særskilt vurdering af realkompetencer.
6. Varighed 4 dage.
For udenlandske navigatører og andre personer, som ikke inden for de seneste ti år har gennemført uddannelse mindst svarende til assisterende sygdomsbehandler A, er varigheden 5 dage.
7. Henvisninger  Søfartsstyrelsens Lægebog.
  Radio Medical optegnelsen.
  Søfartsstyrelsens Fortegnelse, kontroldokument og brugervejledning A.
  Søfartsstyrelsen, Maritime Life Support.
Bilag 6 Uddannelsesplan for efteruddannelse til sygdomsbehandler B 1. Formål At deltageren gennem aktiv deltagelse i uddannelsen får opgraderet sin viden og sine færdigheder med hensyn til førstehjælps- og behandlingsprocedurer samt tilføres ny viden, således at kvalifikationen som sygdomsbehandler på skibe med fartsområde B kan opretholdes.
2. Målbeskrivelse Efter afsluttet uddannelse skal deltageren fortsat opfylde kravene til uddannelse i sygdomsbehandling i overensstemmelse med STCW-95 konventionens reglement VI/4.
 Deltageren skal herunder:
1) være orienteret om seneste udgave af lovgrundlaget for sygdomsbehandling til søs, 2) kunne indsamle data og anvende Radio Medical journalen samt kunne kommunikere med Radio Medical, 3) kunne udføre udvalgte diagnostiske procedurer svarende til nedenstående indhold, og som beskrevet i Søfartsstyrelsens Lægebog, 4) kunne udføre udvalgte behandlingsmæssige procedurer svarende til nedenstående indhold, og som beskrevet i Søfartsstyrelsens Lægebog, herunder at kunne anvende det mobile genoplivningsudstyr, anlæggelse af intravenøs kanyle og opsætte drop, samt anvende injektionsteknik, 5) kunne anvende nye procedurer for førstehjælp og præhospital sygdomsbehandling, herunder basal genoplivning og hjertestarter, 6) kunne udføre medicinhåndtering og anvende indholdet i medicinkiste kategori B, inkl. evt. nyt udstyr/medicin i medicinkisten, og 7) være orienteret om livsstilssygdomme og forebyggelse af disse.
3. Indhold  Medicinkiste kategori B.
  Den almene tilstand.
  Bevidsthedsniveauet.
  Vejrtrækningsfrekvens.
  Pulsfrekvens.
  Blodtryk.
  Temperatur.
  Anlæggelse af venekanyle, opsætning og pasning af drop.
  Injektionsteknik.
 Førstehjælps- og sygdomsbehandlingsprocedurer ved ulykker, jf.
MLS.
  Øjenskader.
  Blødninger, blodstandsning samt chok.
  Sårtyper og sårbehandling, syning og tetanus.
  Skader på muskler og led samt brud på knogler, specielt fingre.
 Smerter i brystet.
Hjertestop, inkl. anvendelse af AED.
  Drukneulykker, herunder hypotermi.
  Smerter i maven, inkl. forstoppelse.
  Livsstilssygdomme (Diabetes, arteriosklerose).
  Samarbejde med Radio Medical og Radio Medical journal.
  Hygiejne.
4. Rammer og metoder  Uddannelsen skal afholdes under, for den søfarende, realistiske vilkår og med det indhold, der findes i en kategori B-kiste.
  Undervisningen skal tilrettelægges som vedligeholdende uddannelse med fokus på praktiske øvelser i ca. to tredjedele af tiden og tilstedeværelse og aktiv deltagelse af kursisterne.
  Undervisningen i skibsspecifikke sygdomme og ulykker skal svare til den skibstype, den enkelte søfarende sejler med.
5. Forudsætninger Deltageren skal have gennemført uddannelsen til sygdomsbehandler B.
Ved generhvervelse af sygdomsbehandlerbevis, der er mere end 10 år gammelt, i forbindelse med generhvervelse af sønæringsbevis og for udenlandske fiskeskippere, finder optagelse sted efter særskilt vurdering af realkompetencer.
6. Varighed 3 dage.
7. Henvisninger  Søfartsstyrelsens Lægebog.
  Radio Medical optegnelsen.
  Søfartsstyrelsens Fortegnelse, kontroldokument og brugervejledning C.
  Søfartsstyrelsen, Maritime Life Support.
Bilag 7 Uddannelsesplan for efteruddannelse til sygdomsbehandler C 1. Formål At deltageren gennem aktiv deltagelse i uddannelsen får opgraderet sin viden og sine færdigheder med hensyn til førstehjælps- og behandlingsprocedurer samt tilføres ny viden, således at kvalifikationen som sygdomsbehandler på skibe med fartområde C kan opretholdes.
2. Målbeskrivelse Efter afsluttet uddannelse skal deltageren fortsat opfylde kravene til uddannelse i sygdomsbehandling i overensstemmelse med STCW-95 konventionens reglement VI/4.
 Deltageren skal herunder:
1) være bekendt med seneste udgave af lovgrundlaget for sygdomsbehandling til søs, 2) kunne indsamle data og kommunikere med Radio Medical, samt dokumentere den udførte undersøgelse/behandling, 3) kunne udføre udvalgte diagnostiske procedurer svarende til nedenstående indhold, og som beskrevet i Søfartsstyrelsens Lægebog, 4) kunne udføre udvalgte behandlingsmæssige procedurer, som er beskrevet i Søfartsstyrelsens Lægebog, med anvendelse af indholdet i medicinkiste kategori C med særlig fokus på ulykker, 5) kunne anvende nye procedurer for førstehjælp, herunder basal genoplivning og hjertestarter, 6) være orienteret om evt. nyt udstyr/medicin i medicinkisten, og 7) være orienteret om livsstilssygdomme.
3. Indhold  Lovgrundlag.
  Medicinkiste kategori C.
  Bevidsthedsniveauet.
  Vejrtrækningsfrekvens.
  Pulsfrekvens.
  Vejrtrækningsbesvær.
  Skader på muskler, led og knogler.
  Hjertestop.
  Sår.
  Svejseøjne.
  Hygiejne og smitteveje.
  Kommunikation med Radio Medical.
4. Rammer og metoder  Uddannelsen skal afholdes under, for den søfarende, realistiske vilkår og med det indhold, der findes i en kategori C-kiste.
  Undervisningen skal tilrettelægges som vedligeholdende uddannelse med fokus på praktiske øvelser i ca. to tredjedele af tiden og tilstedeværelse og aktiv deltagelse af kursisterne.
  Undervisningen i skibsspecifikke sygdomme og ulykker skal svare til den skibstype, den enkelte søfarende sejler med.
5. Forudsætninger Deltageren skal have gennemført uddannelsen til sygdomsbehandler C og være i besiddelse af gyldigt sønæringsbevis.
6. Varighed 1 dag.
7. Henvisninger  Søfartsstyrelsens Lægebog.
  Radio Medical optegnelsen.
  Søfartsstyrelsens Fortegnelse, kontroldokument og brugervejledning C.
  Søfartsstyrelsen, Maritime Life Support.
Bilag 8 Uddannelsesplan for efteruddannelse til sygdomsbehandler C, inkl.
MFAG/passagerer 1. Formål At deltageren gennem aktiv deltagelse i uddannelsen opnår færdigheder, så vedkommende om bord selvstændigt kan agere med førstehjælp samt være den ansvarlige sygdomsbehandler ved behandling af syge og tilskadekomne ved sygdomme og ulykker på skibe med fartsområde C, inkl.
MFAG/passagerer.
2. Målbeskrivelse Efter afsluttet uddannelse skal deltageren opfylde kravene til uddannelse i sygdomsbehandling i overensstemmelse med STCW-95 konventionens reglement VI/4.
 Deltageren skal herunder:
1) kunne anvende Søfartsstyrelsens Fortegnelse, kontroldokument og brugervejledning, 2) være bekendt med egen kompetence, 3) kunne udføre medicinhåndtering og anvende indholdet i medicinkiste kategori C, inkl.
MFAG, 4) kunne anvende det mobile genoplivningsudstyr, inkl. tungeholder, 5) kunne anvende injektionsteknik, 6) kunne sikre skadestedet, 7) kunne udføre livreddende førstehjælps- og behandlingsprocedurer (ABCD) selvstændigt ved skader på besætning og passagerer, 8) kunne dokumentere udført behandling og overlevere til redningsberedskabet, og 9) kunne kommunikere med Radio Medical.
3. Indhold  Lovgrundlag.
 Medicinkiste kategori C, inkl.
MFAG.
  Injektionsteknik.
  ABCD undersøgelse og behandling.
 Mobile genoplivningsudstyr, inkl.
AED.
 Førstehjælpsprocedurer ved sygdom og ulykke, jf.
ABCD principperne.
 Behandlingsprocedurer ved sygdom og ulykke, jf.
ABCD principperne.
  Dokumentation og overlevering til redningsberedskabet.
  Kommunikation med Radio Medical.
4. Rammer og metoder  Uddannelsen skal afholdes under, for den søfarende, realistiske vilkår og med det indhold, der findes i en kategori C-kiste, inkl.
MFAG.
  Undervisningen skal tilrettelægges med fokus på praktiske øvelser i ca. to tredjedele af tiden og tilstedeværelse og aktiv deltagelse af kursisterne.
5. Forudsætninger Deltageren skal have gennemført uddannelsen til sygdomsbehandler A eller B.
6. Varighed 2 dage.
7. Henvisninger  Søfartsstyrelsens Lægebog.
  Radio Medical optegnelsen.
  Søfartsstyrelsens Fortegnelse, kontroldokument og brugervejledning C.
  Søfartsstyrelsen, Maritime Life Support.
Bilag 9 Bilag 10 Sikkerhedsudstyr og undervisningsfaciliteter 1. Undervisningslokalet Lyst lokale med pædagogiske hjælpemidler.
 Vaskbart gulv.
 Adgang til håndvask med varmt/koldt vand.
 Realistisk træningslokale(r) der muliggør triage og med plads til nødflytninger.
2. Førstehjælpstasker Førstehjælpstaske med indhold.
3. Halskraver og Uriasbandage Et sæt Necloc og 1 stk. regulerbar i hver klasse.
 Uriasbandage til arm og ben.
4. Intravenøs træning Intravenøse træningsarme.
 Godkendte kanylebøtter med fast monteret låg.
 Madrasser og hovedpuder.
5. Sår og sminkekasse Med relevante sår i henhold til planlagte case.
6. Manualer Læge- og førstehjælps bøger, fortegnelser og RM  optegnelser, et eksemplar pr. kursist.
7. Proceduretræning Træningsdukke, mulighed for anlæggelse af tungeholder, kateter og fødsel.
 AMBU fantomer.
 Tænder med behandlingsudstyr.
 Hjertestarter(træner).
 Komplet medicinkiste svarende til kurset, inkl. mobilt genoplivningsudstyr.
 Suturerings instrumenter.
 Venekanyler, dropsæt, væsker, sprøjter og kanyler.
 Forbindinger, plaster, dermabond, handsker o.l. til øvelser.
Båre, jf.
Søfartsstyrelsens krav.
8. Anatomi/fysiologi Skelet.
 Organdukke.
9. Andet Uddannelsesmateriel til færdighedstræning.
Bilag 11 Vejledning om introduktionsforløb ved de maritime sundhedsuddannelser 1. Generelt Introduktionsforløbet gennemføres af personer, der skal forestå undervisningen ved de maritime sundhedsuddannelser på de af Søfartsstyrelsen godkendte uddannelsesinstitutioner.
2. Formål Introduktionsforløbet skal give underviseren en sådan viden, færdigheder og holdninger, såvel fagligt som pædagogisk, at underviseren er i stand til selvstændigt at tilrettelægge, gennemføre og kontrollere undervisning ved de maritime sundhedsuddannelser.
Introduktionsforløbet skal sikre, at underviseren er kendt med uddannelsesplaner og materiel, der anvendes i undervisningen på det aktuelle kursus.
Introduktionsforløbet skal endvidere være med til at fremme erfaringsudvekslingen mellem kolleger på undervisningsstederne med henblik på udvikling af uddannelserne.
3. Målbeskrivelse Efter introduktionsforløbet skal underviseren:
 kunne gennemføre teoretiske og praktiske lektioner i henhold til uddannelsesplanen for den aktuelle uddannelse,  med sin undervisning, og ved anvendelse af kontrolformer, dokumentere, at målet for undervisningen nås,  i sin undervisning inddrage de redskaber kursisterne skal anvende i hverdagen, herunder medicinkiste, lægebog, medicinfortegnelse og Radio Medical rapport, og  under gennemførsel af undervisningen sikre, at uddannelsen bliver praksisorienteret.
4. Forudsætninger Den kommende underviser skal opfylde de i bekendtgørelsens § 7, 8 eller 9 nævnte øvrige krav til underviserkvalifikationer.
Det forudsættes endvidere, at vedkommende skal virke som underviser ved de maritime sundhedsuddannelser umiddelbart efter introduktionsforløbet.
5. Omfang Introduktionsforløbet tilrettelægges ud fra den kommende undervisers kompetencer, tidligere erfaring med undervisning, pædagogisk uddannelse, tidligere beskæftigelse samt i forhold til, hvilket niveau vedkommende skal undervise på.
6. Tilrettelæggelse og gennemførelse Introduktionsforløbet tilrettelægges og gennemføres af Center for det Maritime Sundhedsvæsen (CMS).
7. Prøver og kontrol Der foregår supervision under introduktionsforløbet på CMS og efter ønske yderligere supervision på underviserens eget undervisningssted.
Supervision foretages af uddannet personale fra CMS.
8. Bemærkninger Underviseren inviteres efterfølgende til at deltage i faglige arrangementer på CMS.
 1) Bekendtgørelsen indeholder bestemmelser, der gennemfører dele af Rådets direktiv nr. 92/29/EØF om minimumsforskrifter for sikkerhed og sundhed med henblik på at forbedre den lægelige bistand om bord på skibe, EF-Tidende 1992 L 113 s. 19.
