Om morgenen var patienten sløv og slap.
Den lægelige forvagt  

 fandt, at patienten var svær at komme i kontakt med og tilkaldte  

 bagvagten.
Afdelingslægen fandt, at patienten var  

 bevidsthedssløret, men at hun reagerede på berøring.
Der  

 var mistanke om hjerneblødning.
Kl. 11.30 forelå der svar  

 på blodprøver, der viste indhold af stafylokokker, og  

 afdelingslægen iværksatte intravenøs behandling med  

 antibiotika.
Kl. 12.45 viste CT-scanning, at hjernen var normal.  

 Lumbalpunktur viste rygmarvsvæske med et indhold, der tydede på  

 en bakteriel infektion, og afdelingslægen iværksatte efter  

 konference med mikrobiologisk afdeling behandling herfor.
 Da det var konstateret, at patienten havde blodforgiftning og meningitis,  

 blev hun overflyttet til intensiv afdeling, hvor hun trods intensiv  

 behandling døde 5 dage senere.
 Der blev klaget over, at patienten ikke blev tilstrækkeligt  

 undersøgt i indlæggelsesdøgnet.Der blev endvidere klaget  

 over, at de foretagne blodprøver ikke blev kontrolleret.Videre blev  

 der klaget over, at patienten ikke modtog en fyldestgørende  

 behandling, da hun mistede bevidstheden den 4. december 1999. Endelig blev  

 der klaget over, at patienten ikke i tilstrækkeligt omfang blev  

 observeret af plejepersonalet.
Klage over lægelig undersøgelse  

 og behandling samt sygeplejemæssig observation Nævnet lagde vægt på, at der i forbindelse med  

 indlæggelsen blev foretaget relevante undersøgelser og ordineret  

 relevante prøver.
Endvidere lagde nævnet vægt på, at  

 patienten ved indlæggelsen ikke viste symptomer, der i almindelighed  

 ville lede tanken hen på mistanke om meningitis eller alvorlig  

 livstruende sygdom.
Nævnet fandt ikke grundlag for kritik af den behandling, som  

 patienten havde modtaget i indlæggelsesdøgnet.
Nævnet  

 lagde endvidere vægt på, at de ordinerede blodprøver blev  

 kontrolleret i det omfang, dette var muligt, og nævnet fandt  

 således ikke anledning til kritik heraf.
For så vidt angår patientens behandling, da hun mistede  

 bevidstheden, lagde nævnet vægt på, at afdelingslægen  

 straks iværksatte yderligere undersøgelser med henblik på  

 nærmere udredning, da han blev bekendt med fundet af stafylokokker i  

 blodet, og samtidig satte patienten i antibiotisk behandling, samt at han  

 foretog lumbalpunktur og bestilte akut svar på prøverne, da  

 svaret på CT-scanningen forelå.
Nævnet lagde videre  

 vægt på, at undersøgelse med lumbalpunktur på dette  

 tidspunkt var relativt kontraindiceret, da patienten ikke havde feber.  

 Nævnet fandt således ikke grundlag for kritik af de  

 undersøgelser og de behandling, der blev iværksat i forbindelse  

 med, at patientens tilstand blev forværret.
 For så vidt angår plejepersonalets behandling af patienten  

 lagde nævnet vægt på, at der blev foretaget hyppige og  

 relevante observationer og handlinger på baggrund af det iagttagne, og  

 nævnet fandt således, at der ikke blev udvist manglende omhu og  

 samvittighedsfuldhed ved den sygeplejefaglige behandling af patienten.
 Nævnet fandt dog, at det havde været hensigtsmæssigt om  

 de enkelte sygeplejersker under deres vagt havde foretaget måling af  

 temperatur, puls, blodtryk og respiration, idet disse værdier er  

 vigtige parametre i den samlede vurdering af patientens tilstand og af  

 diagnostisk betydning.
 Nævnet fandt videre, at det havde været hensigtsmæssigt,  

 om sygeplejersken, der havde nattevagten, havde noteret i sygeplejekardex,  

 hvordan patientens tilstand havde været i løbet af natten.
