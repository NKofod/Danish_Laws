Cirkulæreskrivelse om meddelelse om  

 renter og sagsomkostninger ved efterbetaling af dagpenge Kommentar m.v.:
 Der er ikke hjemmel i  

 arbejdsløshedsforsikringsloven til at udbetale renter i forbindelse  

 med efterbetaling af dagpenge, ligesom der heller ikke er hjemmel til  

 dækning af sagsomkostninger.
Renteloven gælder som hovedregel ikke krav af  

 offentligretlig karakter (f.eks. dagpenge). Hvis der er påbegyndt  

 retsforfølgning til betaling af hovedstolen, kan der dog kræves  

 renter også af disse ydelser, jf. § 8 i Lov om renter ved forsinket  

 betaling m.v.
Kravet skal fremsættes ved domstolene i forbindelse med  

 behandlingen af retssagen.
 DfA-meddelelse nr. 17/85 ophæves samtidig med denne  

 meddelelse.
 Meddelelse om afgørelsen:
Medlemmet havde udøvet selvstændig virksomhed  

 som hovedbeskæftigelse.
Ophøret blev anerkendt af en  

 arbejdsløshedskasse for selvstændige erhvervsdrivende, og kassen  

 udbetalte herefter dagpenge.
 På grund af et arbejdstilbud blev medlemmet  

 overflyttet til en arbejdsløshedskasse for lønmodtagere, og  

 udbetalingen af dagpenge blev genoptaget efter afslutningen af  

 arbejdstilbuddet.
Nye oplysninger i sagen medførte imidlertid, at  

 arbejdsløshedskassen  på et senere tidspunkt traf  

 afgørelse om, at medlemmet ikke havde været endeligt  

 ophørt med at drive selvstændig virksomhed.
Under behandlingen  

 af sagen havde udbetalingen af dagpenge været standset, og der blev  

 yderligere rejst krav om tilbagebetaling af de dagpenge, som tidligere var  

 blevet udbetalt.
 Direktoratet ændrede afgørelsen, hvorefter  

 medlemmet blev anerkendt som mere end midlertidigt ophørt med at  

 udøve selvstændig virksomhed.
 Arbejdsløshedskassen efterbetalte derpå  

 dagpenge for perioden, hvori udbetalingen af dagpenge havde været  

 standset.
*** Medlemmet anmodede herefter om betaling af renter for  

 perioden samt dækning af sagsomkostninger, hvilket  

 arbejdsløshedskassen gav afslag på.
 Direktoratet udtalte i sin afgørelse, at  

 spørgsmål om tilskrivning af renter for  

 tilbagebetalingsbeløb til en arbejdsløshedskasse og  

 efterbetalingsbeløb til et medlem - samt betaling af sagsomkostninger  

 -ikke er reguleret i arbejdsløshedsforsikringsloven.
Det blev endvidere anført, at det er en  

 forudsætning for at yde renter efter renteloven, at der skal være  

 indledt retsforfølgning til betaling af hovedstolen.
Der var ikke  

 herudover hjemmel i renteloven til at forrente dagpenge, som efterbetales et  

 medlem.
 Spørgsmålet henhørte således  

 under de civile domstole, da sagen beroede på et privatretligt forhold  

 mellem kassen og medlemmet.
Endelig blev det vejledende oplyst, at direktoratet som  

 ansvarlig for udbetalingen af refusion til kasserne, i ganske få  

 tilfælde, og med hjemmel i almindelige retsgrundsætninger, havde  

 tilkendt renter af efterbetalingsbeløb.
Der var dog tale om sager af  

 en helt speciel karakter, hvor direktoratet havde truffet en bebyrdende  

 afgørelse, og hvor medlemmerne hurtigt anlagde sag ved domstolene.  

 Efterbetalingen blev på grund af særlige, konkrete  

 omstændigheder fastslået af retten ved dom eller tilkendegivelse,  

 uden at der var blevet taget stilling til rentespørgsmålet  

 mv.
*** Medlemmet anførte i klagen til Arbejdsmarkedets  

 Ankenævn, at kassen havde været usikker på anvendelsen af  

 reglerne.
Der gik endvidere 1/2 år fra kassen havde standset  

 udbetalingen af dagpenge, til der forelå en afgørelse, som kunne  

 ankes til direktoratet.
Hverken medlemmet, kassen, direktoratet eller  

 ankenævnet kunne være tjent med, at der hver gang måtte  

 anlægges sag ved domstolene til afklaring af  

 rentespørgsmål vedrørende efterbetalingsbeløb i  

 sager, hvor det administrative system havde pålagt en kasse at  

 efterbetale et beløb.
*** Arbejdsmarkedets Ankenævn tiltrådte  

 direktoratets afgørelse, hvorefter der ikke kunne udbetales renter og  

 sagsomkostninger til medlemmet i forbindelse med efterbetaling af  

 dagpenge.
 Ankenævnet lagde vægt på, at der ikke i  

 arbejdsløshedsforsikringsloven er hjemmel til at udbetale renter i  

 forbindelse med efterbetaling af dagpenge udbetalt efter  

 arbejdsløshedsforsikringsloven, ligesom der heller ikke er hjemmel til  

 dækning af sagsomkostninger.
Lov om renter ved forsinket betaling (renteloven)  

 gælder som hovedregel ikke krav af offentligretlig karakter, hvortil  

 dagpenge i henhold til arbejdsløshedsforsikringsloven må  

 henføres.
Ifølge rentelovens § 8 kan der dog kræves  

 renter også af disse ydelser under forudsætning af, at der er  

 påbegyndt retsforfølgning til betaling af hovedstolen.
Kravet  

 må i så fald fremsættes ved domstolene i forbindelse med  

 behandlingen af retssagen.
