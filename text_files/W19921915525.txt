I dagspressen op til den internationale AIDS-dag, 1. december 1992,  

 har der været forlydender om, at Ankestyrelsen med udsendelsen af  

 principielle afgørelser i 9 sager i SM P-7-92, har strammet praksis for  

 tilkendelse af pension i disse tilfælde.
Disse forlydender har desuden ført  

 til et samråd med socialministeren i Folketingets socialudvalg .
 Da den usikkerhed, som presseforlydenderne er udtryk for, hverken er i  

 ansøgernes eller myndighedernes interesse, vil Ankestyrelsen hermed klargøre  

 sin praksis.
1)Diagnosen AIDS kan efter lægevidenskabelige fremskridt nu stilles så  

 tidligt i sygdomsforløbet, at diagnosen ikke længere altid er ensbetydende  

 med en sygdom, der nedsætter erhvervsevnen til det ubetydelige - og dermed  

 opfylder betingelsen for højeste pension.
Diagnosen kan dog være forbundet  

 med så alvorlig sygdom, at betingelserne for højeste pension er opfyldt.
Det  

 viser 3 af afgørelserne.
Dette svarer til bedømmelsen efter tidligere  

 praksis.
Der er således ikke tale om en stramning af praksis, men om en  

 tilpasning af praksis på grundlag af den lægelige viden og udvikling på  

 området.
2)Når sygdommen påvirker erhvervsevnen så meget, at det fører til et  

 lægeligt begrundet arbejdsophør, vil ansøgerne være berettiget til mindst  

 mellemste førtidspension, selvom ansøgerne på tilkendelsestidspunktet stadig  

 har en erhvervsevne, der ikke helt svarer til mellemste førtidspension.
Denne  

 lempeligere bedømmelse i forhold til almindelig praksis er begrundet i den  

 hurtige udvikling af sygdommen på dette stade samt i ønsket om at fritage  

 ansøgerne for en fornyet pensionsbehandling få måneder efter 1. behandling.  

 Dette fremgår af 2 af afgørelserne.
 Der er således her tale om en klar lempelse i forhold til tidligere  

 praksis, idet Ankestyrelsen ændrede /med de nævnte afgørelser/ fra almindelig  

 førtidspension til mellemste førtidspension.
3)Konstatering af HIV uden komplikationer for erhvervsevnen kan som hidtil  

 ikke berettige til førtidspension.
Det viser afgørelserne i 2 af sagerne.
På  

 samme måde vil en sygdom, der kan betinge en AIDS-diagnose, ikke berettige  

 til førtidspension, hvis behandlingen fører til, at erhvervsevnen ikke  

 nedsættes væsentligt.
4)Der kan også forekomme tilfælde, hvor diagnosen HIV er stillet, men ikke  

 AIDS.
Er komplikationerne i disse tilfælde af en sådan art, at de fører til  

 arbejdsophør, kan disse sygdomstilfælde naturligvis også berettige til  

 pension efter en konkret og lægelig bedømmelse af erhvervsevnen.  

 Ankestyrelsen vil supplere de udsendte afgørelser med sådanne afgørelser, når  

 vi får forelagt sager af denne art.
5)Den gennemgående regel i bedømmelsen af disse sager er efter de  

 lægevidenskabelig fremskridt i diagnostikken en konkret bedømmelse af,  

 hvorledes de sygdomme der knytter sig til AIDS/HIV diagnoserne påvirker  

 erhvervsevnen.
Er påvirkningen af en sådan karakter, at pension kan komme på  

 tale, tilkendes pensionen som anført foran.
 Ankestyrelsen skal til slut erindre om almindelig praksis ved behandlingen  

 af pensionsansøgninger fra ansøgere med alvorlige sygdomme, nemlig at  

 behandlingen af sagerne fremskyndes mest muligt.
