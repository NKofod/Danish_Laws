Nr BTL 172 Betænkning over Forslag til lov om ændring af forskellige lovbestemmelser  

 om inddrivelse af offentlige fordringer (Lønindeholdelse m.v.)   

 Nr L 172 1990-91, 2. samling Afgivet af Skatteudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til finansministeren.
 Der er af finansministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Det Konservative Folkepartis,  

 Venstres, Fremskridtspartiets, Centrum-Demokraternes, Det Radikale Venstres  

 og Kristeligt Folkepartis medlemmer af udvalget) lovforslaget til  

vedtagelse med det stillede ændringsforslag.
 Et mindretal (Socialdemokratiets og Socialistisk Folkepartis  

 medlemmer af udvalget) vil redegøre for sin stilling til lovforslaget og det  

 stillede ændringsforslag ved 2. behandling.
 Mindretallet understreger, at en eventuel personalebesparelse som følge af  

 sammenlægningen skal anvendes til intensivering af det samlede statslige  

 inddrivelsesarbejde.
Et flertal inden for mindretallet (Socialdemokratiets medlemmer af  

 udvalget) skal i øvrigt bemærke, at Socialdemokratiet anser det for aldeles  

 uacceptabelt, at der i lovforslagets bemærkninger forudsættes en  

 personalebesparelse på 50 årsværk.
Der er fjernet mange hundrede medarbejdere  

 fra inddrivelsesområdet i de seneste år, hvorved der allerede er sket en  

 alvorlig svækkelse af arbejdet.
Der er ikke givet noget sagligt belæg for at  

 formode, at en effektivisering og samling af inddrivelsen af de mange små  

 statslige enkeltrestancer vil give anledning til en besparelse på 50  

 personer.
 Når dette er understreget, er der grund til at påskønne, at der nu omsider  

 gøres en indsats for at effektivisere restanceinddrivelsen, selv om det er  

 blevet til en meget beskeden ændring i forhold til, hvad der er foreslået som  

 det mest effektive af flere på hinanden følgende arbejdsgrupper og fulgt op  

 af Socialdemokratiets forslag i denne samling (B 72) om en offentlig  

 inkassovirksomhed.
En foreløbig samling af de af nærværende lovforslag omfattede  

 restancearter vil ikke hindre eller vanskeliggøre en fortsat bestræbelse for  

 at foretage den fuldstændige samling.
Denne kan ikke forventes at skulle ske  

 i Hypotekbanken.
En samling af samtlige offentlige restancer inden for en  

 offentlig inkassovirksomhed skal efter Socialdemokratiets opfattelse  

 organisatorisk placeres i statens regi i et samarbejde med kommunerne.
Den geografiske placering skal ske mere lokalt, således at der eksempelvis  

 kan tænkes omkring 150 enheder placeret, hvor det måtte være geografisk og  

 bygnings- og personalemæssigt hensigtsmæssigt.
Det kan være i nuværende  

 statslige kontorer (bl.a. i forbindelse med told- og skatteregionerne) og i  

 nuværende kommunale kontorer (bl.a. på rådhusene).
Socialdemokratiet er ikke indstillet på at støtte lovforslaget, såfremt  

 det ikke sikres, at der indsættes mindst uændrede personaleressourcer på den  

 samlede statslige inddrivelse.
Lovforslaget vil ellers være et usandt påskud  

 for at reducere inddrivelsesindsatsen yderligere.
Ændringsforslag Af finansministeren, tiltrådt af et flertal (udvalget med  

 undtagelse af S og SF):
Til § 12 1) Nr. 2 affattes således:
»2. I § 22, stk. 2, indsættes efter »§ 15  

 j,»: »§ 15 æ, stk. 5,».« Bemærkninger Til nr. 1 Herved sikres, at det vil være muligt at fastsætte regler om bødestraf i  

 de kommende regler om lønindeholdelse m.v., der vil blive udstedt med hjemmel  

 i den foreslåede § 15 æ, stk. 5. Samtidig opretholdes den gældende  

 retstilstand for så vidt angår de generelle regler om licensopkrævning, der  

 udstedes med hjemmel i § 15 æ, stk. 2.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncker (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til finansministeren.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse i den affattelse, hvori det foreligger efter 2. behandling.
 Et mindretal (Socialdemokratiets og Socialistisk Folkepartis  

 medlemmer af udvalget) vil redegøre for sin stilling til lovforslaget ved 3.  

 behandling.
