Indholdsfortegnelse Indledning 1. Lov om dagpenge ved sygdom eller fødsel omfatter  

 hele den erhvervsaktive del af befolkningen, dvs. både lønmodtagere og  

 selvstændige erhvervsdrivende, herunder medarbejdende ægtefæller.
Dagpenge ydes som erstatning for tab af indtægt ved uarbejdsdygtighed på grund af sygdom, tilskadekomst og fødsel.
Dagpenge ved lønmodtageres sygdom betales i de første 5 uger  

 (arbejdsgiverperioden) normalt af arbejdsgiveren.
For sygdomstilfælde, der  

 indtræffer senest den 31. marts 1987 omfatter arbejdsgiverperioden de første  

 13 uger af sygefraværet.
Når der betales fuld løn under sygdom, betaler  

 arbejdsgiveren dog ikke dagpenge, hvis lønnen overstiger dagpengene.  

 Arbejdsgiveren får ret til de dagpenge (dagpengerefusion), som lønmodtageren  

 ellers skulle have fra det offentlige, hvis tilfældet omfattes af en af  

 lovens fritagelsesgrunde.
Det er reglerne om dagpenge fra arbejdsgivere, der gennemgås i denne vejledning.
Om lovens øvrige bestemmelser henvises til vejledningen om  

 dagpenge fra det sociale udvalg.
Reglerne om dagpenge fra arbejdsgivere anvendes, når der indtjenes arbejdsvederlag i et lønmodtagerforhold i arbejdsretlig forstand.
Der  

 henvises til bekendtgørelsen om dagpengegivende indtægter.
I de fleste tilfælde er det uden videre klart, om der foreligger et sådant forhold.
I tvivlstilfælde må man tage udgangspunkt i, om vederlaget  

 for en arbejdsindsats er A-indkomst, og dernæst se på, hvilke  

 instruktionsbeføjelser arbejdsgiveren har, om den ansatte har mødepligt,  

 rapportpligt m.v., samt om den pågældende er omfattet af ferieloven,  

 arbejdsskadeforsikringsloven, ATP-ordningen, lov om Lønmodtagernes  

 Garantifond etc.
Aktionærer eller anpartshavere, der arbejder i eget selskab og løbende modtager A-indkomst fra selskabet, betragtes som lønmodtagere.
Der er en række modtagere af B-indkomst, som betragtes som lønmodtagere.
Det gælder især hushjælp og anden medhjælp i privat  

 husholdning, personer der får fri kost og bolig som vederlag i et  

 tjenesteforhold, samt ansatte i andre landes repræsentationer, som f.eks.  

 konsulater.
Omvendt kan det forekomme, at indtægten ved selvstændig virksomhed for kunder, som den pågældende klart ikke står i tjenesteforhold til,  

 beskattes som A-indkomst.
Løn til værnepligtige og personer i civilforsvaret betragtes som dagpengegivende lønindtægt.
Almindelige betingelser Skattepligt m.v.
2. Retten til dagpenge er som hovedregel betinget af,  

 at indtægten er skattepligtig her i landet.
Der gælder dog visse undtagelser  

 for personer, der er omfattet af den nordiske konvention om social tryghed  

 eller reglerne om social sikring inden for De Europæiske Fællesskaber,  

 EF-forordning nr. 1408/71 samt Sikringsstyrelsens bekendtgørelse nr. 406 af  

 16. august 1983 om ret til dagpenge for personer, der ikke er skattepligtige  

 her i landet m.v.
 Endvidere er fastsat særlige regler for søfarende, jf.
Socialministeriets bekendtgørelse nr. 985 af 30. december 1986 om dagpenge  

 til søfarende.
Der henvises til vejledningen fra Direktoratet for Søfarende.
Hvis en udenlandsk arbejdstager bliver syg under beskæftigelse for en arbejdsgiver her i landet, har han ret til dagpenge fra arbejdsgiveren i  

 arbejdsgiverperioden, hvis han opfylder betingelserne i dagpengelovens  

 kapitel 2. Dette gælder, uanset om opholds- og arbejdstilladelsen er udløbet.
Indtægtstab 3. Det er en betingelse for at kunne modtage  

 sygedagpenge, at der er et indtægtstab på grund af sygdom.
Denne betingelse vil normalt være  

 opfyldt, når lønmodtageren er i beskæftigelse ved sygdommens indtræden.
Indtægtstab i forbindelse med ferie 4. Sygdom, der opstår i en lønmodtagers ferie, er i  

 dagpengemæssig henseende lønmodtagerens egen risiko.
 Arbejdsgiverperioden begynder i sådanne tilfælde fra og med den første  

 fraværsdag efter feriens afslutning, det vil sige fra det tidspunkt, hvor  

 arbejdet skulle have været genoptaget efter ferien.
 Er fravær på grund af sygdom begyndt inden en fastlagt ferie (dvs.
 inden arbejdsophør sidste arbejdsdag før ferien), er lønmodtageren ikke  

 forpliget til at holde ferien, men har ret til sygedagpenge også i den  

 periode, hvor ferien skulle have været afholdt.
Lønmodtageren kan i så fald forlange ferien udskudt til et senere tidspunkt.
Arbejdsgiverens dagpengepligt under ferielukning 5. På grund af betingelsen om, at der skal foreligge  

 et indtægtstab som følge af sygdommen, er arbejdsgiveren kun forpligtet til  

 at betale sygedagpenge for det antal dage i ferieperioden, hvor den  

 sygemeldte lønmodtager var berettiget til løn under ferie, feriegodtgørelse  

 efter ferieloven eller feriedagpenge efter arbejdsløshedsforsikringsloven.
Dette kan ved kollektiv ferielukning betyde, at arbejdsgiveren kun er forpligtet til at betale sygedagpenge for færre dage end ferielukningen  

 omfatter, fordi lønmodtageren ikke har erhvervet ret til løn,  

 feriegodtgørelse eller feriedagpenge for hele perioden.
Da virksomhedslukning mellem jul og nytår betragtes som ferie i medfør af ferieloven, følges de sædvanlige regler for udbetaling af  

 sygedagpenge under ferie.
Hvis en virksomhed holder lukket på hverdage mellem jul og nytår har arbejdsgiveren efter ferielovens § 17 b pligt til at sørge for, at  

 lønmodtagerne holder ferie i disse dage, hvis de er berettiget til mere end  

 18 feriedage.
Overholder arbejdsgiveren ikke denne bestemmelse, har han pligt  

 til at udbetale løn under julelukningen.
Som følge heraf vil arbejdsgiveren  

 være forpligtet til at betale dagpenge til medarbejdere, der er sygemeldte  

 inden lukningen og stadig er sygemeldte.
Når virksomheden holdes lukket på grund af ferie, herunder lovligt varslet ferie mellem jul og nytår, og lønmodtageren ikke er  

 ferieberettiget, kan pågældende hjemsendes uden løn, og der er i denne  

 situation ingen dagpengeforpligtelse for arbejdsgiveren.
Feriedagpenge efter arbejdsløshedsforsikringsloven 6. Feriedagpengeordningen efter  

 arbejdsløshedsforsikringsloven giver medlemmer af arbejdsløshedskasser ret til udbetaling af feriedagpenge i  

 den periode, hvor de efter ferieloven har ret til at holde ferie, når de ikke  

 har optjent feriegodtgørelse eller har løn under ferie.
Det er en betingelse for udbetaling af feriedagpenge, at medlemmet ville have ret til arbejdsløshedsdagpenge i tilfælde af ledighed de  

 pågældende dage.
Lønmodtageren må underrette arbejdsgiveren og eventuelt  

 kommunen om, i hvilket omfang pågældende er berettiget til henholdsvis  

 feriegodtgørelse og feriedagpenge, eventuel ved forevisning af den til  

 arbejdsløshedskassen afgivne »Erklæring vedrørende  

 feriedagpengeberegning«.
Afholdelse af ferie i en dagpengeperiode 7. En periode med udbetaling af dagpenge ligestilles  

 med en arbejdsperiode i relation til ferieloven.
Ferie vil derfor principielt  

 ikke kunne afholdes under en fraværsperiode med dagpengeudbetaling på grund  

 af sygdom.
Ferie kan dog i nogle tilfælde afholdes med rekreativt udbytte  

 uanset sygdommen.
 Arbejdsgiveren er i disse tilfælde ikke forpligtet til at betale dagpenge  

 under ferien, selvom lønmodtageren sygemeldte sig før ferien.
Arbejdsgiverens dagpengepligt for søgnehelligdage 8. Ved søgnehelligdage er det ligesom i tilfælde af  

 planlagt ferie en forudsætning for udbetaling af dagpenge, at sikrede har haft et  

 indtægtstab de pågældende dage på grund af sygdommen.
Dette er tilfældet, når den ansatte er beskæftiget inden for fuldlønsområdet.
Det vil sige den del af arbejdsmarkedet, hvor afregning,  

 når pågældende ikke er sygemeldt, sker med fuld uge- eller månedsløn, uanset  

 om der i den enkelte uge eller måned indgår en søgnehelligdag.
Der ydes derimod ikke dagpenge for søgnehelligdage, når den ansatte er omfattet af en procentopsparingsordning (søgnehelligdagskonto), eller  

 har et søgnehelligdagstillæg til sin timeløn.
Uarbejdsdygtighed 9. Når det skal vurderes, om en sygemeldt lønmodtager  

 i arbejdsgiverperioden kan anses for fuldt uarbejdsdygtig, sker det med  

 udgangspunkt i det arbejde, der blev udført før sygemeldingen.
 Den sygemeldte skal således være ude af stand til at udføre noget af det  

 arbejde, som ligger inden for det pågældende arbejdsområde.
Retten til dagpenge ophører den dag, sikrede er arbejdsdygtig, uanset om pågældende undlader at træde i arbejde eller at raskmelde sig, jf.  

 dagpengelovens § 8.
Nedsatte dagpenge ved delvis uarbejdsdygtighed 10. Reglerne om nedsatte dagpenge til lønmodtagere i arbejdsgiverperioden findes i Sikringsstyrelsens bekendtgørelse nr. 537 af  

 4. december 1980.
Der ydes for det første dagpenge, når den sikrede efter lægens vurdering kun kan bestride arbejdet delvis i tilslutning til en periode,  

 hvor pågældende var fuldt uarbejdsdygtig på grund af sygdom.
Der stilles ikke  

 krav om varigheden af det forudgående fulde fravær.
Nedsatte dagpenge ydes også efter denne regel, når lønmodtageren efter det fulde fravær har genoptaget arbejdet fuldt ud eller er blevet  

 erklæret rask af lægen, men efter kortere tids forløb bliver delvis  

 uarbejdsdygtig på grund af tilbagefald.
Der gælder ikke nogen bestemt  

 tidsgrænse.
For det andet ydes der nedsatte dagpenge ved delvis fravær fra arbejdet på grund af 2 eller flere ambulante behandlinger, der er  

 foreskrevet af en læge eller en tandlæge.
Det kræves, at behandlingerne er led i en behandlingsplan for samme lidelse.
Der gælder intet krav om den tidsmæssige afstand imellem  

 behandlingerne.
Det er i alle tilfælde en betingelse, at den delvise uarbejdsdygtighed afskærer fra arbejdet i mindst 4 timer pr. uge.
 I de 4 timer medregnes transport og ventetid ved ambulante behandlinger.
Arbejdsgiverperioden, beskæftigelseskrav,  

 tilbagefald, ansættelsesophør Arbejdsgiverperioden 11. Lønmodtagere, der ikke får udbetalt løn under  

 sygdom, har ret til dagpenge fra arbejdsgiveren fra 1. hele fraværsdag, jf.  

 lovens § 3, stk. 1.
Når en lønmodtager afbryder sit arbejde i løbet af dagen på grund af sygdom, er det den følgende arbejdsdag, der betragtes som 1. hele  

 fraværsdag.
Arbejdsgiveren skal udbetale dagpenge, indtil der er forløbet 5 uger (for sygdomstilfælde der er indtruffet senest 31. marts 1987: 13 uger)  

 regnet fra og med 1. hele fraværsdag (arbejdsgiverperioden), jf. § 3, stk. 1.  

 Perioden ligger fast, uanset om der indtræder søgnehelligdage, fridage,  

 arbejdskonfliktperioder og lignende, der kan afbryde dagpengeudbetalingen.
Bliver lønmodtageren syg under ferie eller arbejdskonflikt, regnes arbejdsgiverperioden fra og med den første arbejdsdag efter ferien eller  

 konfliktens afslutning, når lønmodtageren stadig er syg.
Hvis der foreligger to adskilte sygeperioder, som klart har hver sin årsag, begynder en ny arbejdsgiverperiode, selv om arbejdet ikke har været  

 genoptaget efter første sygeperiode, når den pågældende over for  

 arbejdsgiveren har raskmeldt sig efter den første sygdoms afslutning.
Rammes den sygemeldte af en ny sygdom, før han er raskmeldt for den først pådragede sygdom, regnes arbejdsgiverperioden stadig fra 1. hele  

 fraværsdag i den samlede sygeperiode.
Hvis en lønmodtager efter en sygeperiode har genoptaget arbejdet på nedsat tid og atter bliver fuldt arbejdsdygtig, begynder der ikke nogen ny  

 arbejdsgiverperiode.
Perioden regnes fortsat fra 1.
 fraværsdag i den første sygeperiode.
Beskæftigelseskravene 12. Retten til dagpenge fra arbejdsgiveren er betinget  

 af, at lønmodtageren har været beskæftiget hos arbejdsgiveren i 40 timer  

 inden for de sidste 4 uger og ansat i 3 uger (for sygdomstilfælde der er  

 indtruffet senest 31. marts 1987: 8 uger) i alt før sygdommens indtræden, jf.  

 dagpengelovens § 3, stk. 1 og 3.
A. 40-timerskravet Retten til dagpenge fra arbejdsgiveren er betinget af, at lønmodtageren har været beskæftiget hos arbejdsgiveren i mindst 40 timer  

 inden for de sidste 4 uger (28 dage).
Det er kun arbejdstimerne i det aktuelle ansættelsesforhold, der medregnes.
Ansættelse som svend hos læremesteren i umiddelbar forlængelse  

 af læretidens udløb betragtes dog som samme ansættelsesforhold.
Betingelsen gælder ikke for lønmodtagere, der er løsarbejdere, jf. § 3, stk. 4.
 Ved beregning af, om beskæftigelseskravet på 40 timer er opfyldt,  

 medregnes alle de timer, hvor der faktisk er udført arbejde, også  

 overarbejdstimer, såvel ordinære som ekstraordinære.
 Hvis der er udbetalt løn for 40 timer som kompensation for f.eks.
 holdarbejde, men lønmodtageren faktisk har arbejdet færre timer, anses  

 beskæftigelseskravet ikke for opfyldt.
Hvis spisepauser etc. ifølge overenskomst holdes udenfor arbejdstiden, kan de ikke medregnes ved beregning af beskæftigelseskravet.
I forbindelse med undervisningstimer fastsættes beskæftigelsens varighed under hensyn til den forberedelsestid, der udbetales løn for i  

 det enkelte tilfælde.
Der kan f.eks. anvendes samme omregningsfaktor, som den  

 arbejdsløshedskasserne følger ved udbetaling af arbejdsløshedsdagpenge.
Ifølge oplysning fra Undervisningsministeriet omregnes 1 undervisningstime i ungdomsskoler og ved fritidsundervisning for voksne  

 til 1,6 timer.
Den organisation, der beskæftiger lærere ved  

 fritidsundervisning under fritidsundervisningsloven, anses som arbejdsgiver  

 selv om lønudbetalingen eventuelt sker over kommunens arbejdsgivernummer.
Hvis den faktiske arbejdstid ikke kan konstateres, anvendes samme beregningsmåde som efter ATP-loven, når antal timer skal beregnes.
Hvert  

 år i begyndelsen af januar offentliggøres den timefortjeneste, der skal  

 anvendes for det indeværende kalenderår.
 Er der inden for de sidste 4 uger tjent mindst 40 gange dette beløb, er  

 beskæftigelseskravet opfyldt.
Hvis arbejdet har været afbrudt i de sidste 4 uger af grunde, der ikke kan tilregnes lønmodtageren som pligtforsømmelse, bortses der fra  

 sådanne dage uden beskæftigelse.
Det gælder f.eks. fraværsdage på grund af  

 ferie, sygdom, søgnehelligdage og lignende.
 4-ugersperioden suppleres med det antal af nærmest forudgående  

 arbejdsdage, som svarer til antallet af udgåede dage.
 Beskæftigelseskravet anses således for opfyldt, hvis arbejdstimerne før og  

 efter afbrydelsen er på mindst 40 timer i en sammenlagt 4-ugersperiode.
B. 3-ugerskravet for nyansatte Retten til dagpenge fra arbejdsgiveren indtræder tidligst 3 uger (21 hele fraværsdag skal ligge inden for de første 3 uger, for at  

 arbejdsgiveren er fritaget for dagpengepligten.
Fritagelsen gælder hele  

 arbejdsgiverperioden.
Når 1. hele fraværsdag falder efter de 3 uger, har  

 arbejdsgiveren pligt til at betale dagpenge.
Hvis en fraværsperiode, der  

 begynder efter de 3 uger, skyldes tilbagefald af en tidligere sygdomsperiode,  

 der er begyndt inden udløbet af de 3 uger, fritages arbejdsgiveren dog.
I de 3 ugers ansættelse indgår også ferie, søgnehelligdage, sygeperioder og lignende, men ikke konfliktdage.
En lønmodtager kan kun anses for nyansat, hvis han ikke har været  

 beskæftiget hos den samme arbejdsgiver inden for de sidste 3 måneder før  

 genansættelsen.
Er der mindre end 3 måneder mellem ansættelserne, vil  

 arbejdsgiveren dog være fritaget for dagpengepligten, hvis lønmodtageren  

 sammenlagt har været ansat færre end 21 kalenderdage ved sygdommens  

 indtræden.
Kravet om 3 ugers ansættelse gælder ikke for lønmodtagere, der er beskæftiget som løsarbejdere, jf. § 3, stk. 4.
Tilbagefald 13. Ved tilbagefald på grund af samme sygdom regnes  

 arbejdsgiverperioden fortsat fra 1. hele fraværsdag i den første periode, jf.  

 § 3, stk. 2.
Det er en betingelse, at 1. hele fraværsdag i det efterfølgende sygefravær ligger inden for 12 kalenderdage regnet fra og med 1.  

 arbejdsdag efter den forrige sygeperiodes udløb.
En eventuel ferieperiode umiddelbart efter en sygeperiode og inden arbejdet genoptages, betragtes således som en »død« periode.
De  

 12 kalenderdage regnes først fra den dag, hvor arbejdet genoptages efter  

 ferien.
Hvis arbejdet derimod genoptages straks efter sygeperiodens  

 afslutning, løber de 12 kalenderdage fra 1.
arbejdsdag efter sygeperioden og afbrydes ikke, selv om der eventuelt  

 holdes ferie nogle dage efter arbejdets genoptagelse.
I denne situation  

 medregnes ferieperioden således i de 12 kalenderdage.
Reglerne om tilbagefald anvendes også ved gentagne tilbagefald af samme sygdom, således at 12-dages fristen regnes fra 1. arbejdsdag efter  

 den foregående sygeperiodes afslutning.
Lønmodtageren kan godtgøre, at der er tale om tilbagefald af den samme sygdom, f.eks. ved afgivelse af en skriftlig erklæring.
I  

 tvivlstilfælde kan tilbagefaldet eventuelt dokumenteres ved lægeerklæring.  

 Social- og sundhedsforvaltningen vil ligeledes kunne indhente sædvanlig  

 lægeerklæring eller eventuelt journaludskrift fra sygehus og lignende.
 Hvis beskæftigelseskravene i § 3, stk. 1 og 3, ikke er opfyldt ved 1.
 sygeperiodes indtræden, skal arbejdsgiveren ikke betale dagpenge i en  

 efterfølgende tilbagefaldsperiode, selv om lønmodtageren opfylder  

 beskæftigelseskravene ved begyndelsen af tilbagefaldsperioden.
Uanset om der er tale om tilbagefald, vurderes det særskilt for hver sygeperiode, om reglerne om anmeldelse og dokumentation er opfyldt.
Hvis lønmodtageren f.eks. har anmeldt eller dokumenteret sygdom for sent i 1. sygeperiode, men rettidigt i 2. sygeperiode, skal arbejdsgiveren  

 betale dagpenge for tilbagefaldsperioden.
Dagpengeret efter og indtil ansættelsens ophør 14. Retten til dagpenge fra arbejdsgiveren bevares,  

 uanset om ansættelsen ophører inden udløbet af arbejdsgiverperioden, medmindre  

 arbejdsgiveren dokumenterer, at fratrædelsestidspunktet var fastsat før  

 sygdommens indtræden, jf. § 3, stk. 5.
Det påhviler arbejdsgiveren at godtgøre, at fratrædelsestidspunktet var fastsat før sygdommens indtræden.
Dette vil klart kunne dokumenteres  

 hvis opsigelse enten fra arbejdsgiver eller lønmodtager foreligger i form af  

 en skriftlig og dateret opsigelse, og opsigelsesvarslet er i overensstemmelse  

 med det opsigelsesvarsel, der er fastsat i lov eller kollektiv overenskomst  

 for den pågældende ansættelse eller ved individuel aftale i  

 ansættelseskontrakt.
 Arbejdsgiveren kan også frigøres for dagpengepligten efter § 3, stk.
 5, hvis det kan godtgøres, at aftale om ansættelse var indgået for en  

 bestemt periode eller vedrørte udførelsen af en bestemt arbejdsopgave.
 Fritagelsesreglen gælder dog ikke løsarbejderansættelser.
I særlige tilfælde, som fremgår af Sikringsstyrelsens bekendtgørelse nr. 955 af 30. december 1986, kan arbejdsgiveren ligeledes fritages for  

 dagpengepligten fra et tidspunkt, der ligger før arbejdsgiverperiodens udløb,  

 selvom fratrædelsestidspunktet ikke var fastsat før sygdommens indtræden.  

 Afgørelsen træffes af dagpengeudvalget.
 Dette gælder bl.a. i følgende situationer:
- når lønmodtageren med rette er bortvist på grund af misligholdelse (f.eks. på grund af tyveri eller bedrageri), - når lønmodtageren er opsagt efter en skriftlig fastsat bestemmelse om  

 prøvetid på ikke over 3 måneder, og arbejdsgiveren godtgør, at opsigelsen  

 skyldes andre forhold end sygefraværet, - når virksomheden ophører som følge af arbejdsgiverens konkurs og  

 lignende eller arbejdsgiverens død.
Det er en betingelse for fritagelse, at  

 virksomhedens drift faktisk ophører.
Også i andre tilfælde, der kan sidestilles med de nævnte, kan dagpengeudvalget fritage en arbejdsgiver for dagpengepligten.
Anmeldelse og dokumentation af sygdom Lønmodtagerens anmeldelsespligt 15. Lønmodtageren skal anmelde sygdomstilfælde til  

 arbejdsgiveren hurtigst muligt.
Ellers bortfalder kravet på dagpenge fra  

 arbejdsgiveren, medmindre særlige omstændigheder foreligger, jf.
 dagpengelovens § 6.
 Hvis lønmodtageren får tilbagefald på grund af samme sygdom efter at være  

 gået i arbejde igen, skal der anmeldes fravær på ny.
 Arbejdsgiverperioden regnes dog fra 1. hele fraværsdag i den 1.  

 sygeperiode, hvis 1. hele fraværsdag i det efterfølgende sygefravær er  

 begyndt inden for 12 kalenderdage regnet fra og med 1. arbejdsdag efter den  

 første sygeperiodes udløb, jf. § 3, stk.
 2.
 Hvis lønmodtageren utvetydigt har raskmeldt sig overfor virksomheden på et  

 bestemt tidspunkt, men ikke kan møde, skal virksomheden underrettes efter de  

 almindelige regler for anmeldelse af sygdom.
 Den omstændighed, at lønmodtageren har givet udtryk for, at han forventede  

 at kunne møde op på et bestemt angivet tidspunkt, er ikke ensbetydende med,  

 at der foreligger en egentlig raskmelding.
Frister for anmeldelse 16. Lønmodtageren skal anmelde fraværet hurtigst  

 muligt.
Når lønmodtageren følger de regler, som virksomheden har fastsat om, på hvilken måde og indenfor hvilken frist anmeldelse skal foretages, er  

 anmeldelsesbetingelsen opfyldt.
I almindelighed er en frist på ikke under 2 timer efter lønmodtagerens normale arbejdstids begyndelse rimelig.
 Særlige produktionsforhold eller lignende kan dog nødvendiggøre en  

 tidligere anmeldelse.
Dagpengeudvalget har således anerkendt en kortere anmeldelsesfrist indenfor rengøringssektoren, hvor det kan være forbundet med store  

 vanskeligheder at skaffe den nødvendige vikarhjælp inden for den som  

 hovedregel meget korte arbejdstid.
Lønmodtageren behøver ikke at anmelde fraværet personlig, men bærer risikoen for, at den, der anmelder på hans vegne, gør det rettidigt og  

 korrekt.
Det har i praksis vist sig, at der sjældent opstår problemer om anmeldelsesspørgsmål i de virksomheder, hvor frister og fremgangsmåde er  

 skriftligt fastlagt og bekendtgjort for de ansatte.
Anmeldelse efter fristens udløb 17. Hvis lønmodtageren ikke har anmeldt fraværet  

 indenfor den frist, der er fastsat, må der foretages en konkret vurdering af, om der  

 foreligger særlige omstændigheder, som kan begrunde overskridelsen.
Hvis der er fastsat særlig kort frist på grund af virksomhedens produktionsforhold og lign., vil det oftere forekomme, at der foreligger  

 »særlige omstændigheder« som grund til overskridelse af fristen.
Endvidere kan private forhold, f.eks. den omstændighed, at lønmodtageren bor alene og ikke har adgang til telefon, begrunde, at der  

 træffes aftale om forlænget anmeldelsesfrist.
Arbejdsgiverens indsigelsespligt 18. Lønmodtagerens ret til dagpenge fra arbejdsgiveren  

 består, hvis arbejdsgiveren ikke hurtigst muligt gør indsigelse over for lønmodtageren  

 om, at anmeldelsen er forsinket, jf. dagpengelovens § 6.
Denne regel giver lønmodtageren mulighed for at rette henvendelse til social- og sundhedsforvaltningen så hurtigt som muligt efter den modtagne  

 indsigelse og så vidt muligt allerede på 1. dag.
Frist for indsigelsen 19. Arbejdsgiveren skal fremsætte sin indsigelse  

 hurtigst muligt for at blive fritaget for dagpengeforpligtelsen på grund af en forsinket  

 anmeldelse.
Den eller de personer i virksomheden, der normalt modtager anmeldelse af sygefravær, bør derfor være istand til på arbejdsgiverens vegne at gøre  

 indsigelse gældende.
Hvis dette ikke kan lade sig gøre, eller hvis spørgsmålet kræver nærmere overvejelse, bør lønmodtageren straks underrettes om tvivlen,  

 således at han også i dette tilfælde hurtigst muligt kan rette henvendelse  

 til social- og sundhedsforvaltningen.
I tvivlstilfælde påhviler det arbejdsgiveren at sandsynliggøre, at der er gjort indsigelse.
Af bevismæssige grunde kan det være  

 hensigtsmæssigt, at en eventuel mundtlig indsigelse suppleres med en  

 skriftlig og begrundet indsigelse, eventuelt ved at der vedlægges en blanket  

 DP 200 A.
Ingen anmeldelse 20. Hvis arbejdsgiveren ikke har modtaget nogen  

 underretning fra en fraværende lønmodtager, behøver arbejdsgiveren ikke at reagere.  

 Arbejdsgiveren behøver i denne situation ikke at betale dagpenge, selv om det  

 senere viser sig, at fraværet skyldes sygdom.
Hvis en lønmodtager udebliver en eller flere dage af andre årsager end sygdom og sygemelder sig i umiddelbar tilknytning hertil, regnes  

 fraværsperioden fra udeblivelsen, hvis ansættelsen ikke ophører på grund af  

 udeblivelsen.
Hvis en lønmodtager f.eks. bliver syg en tirsdag og anmelder sygdomstilfældet inden for den fastsatte frist, men var udeblevet fra sit  

 arbejde af andre årsager allerede om mandagen, kan arbejdsgiveren - hvis han  

 ikke berettiget bortviser lønodtageren på grund af udeblivelsen - frigøre sig  

 fra pligten til at betale dagpenge ved at gøre indsigelse mod den sene  

 anmeldelse af fraværet, der regnes fra om mandagen.
Lønmodtagerens dokumentationpligt 21. Lønmodtageren skal dokumentere, at fraværet  

 skyldes sygdom, hvis arbejdsgiveren kræver det.
Hvis lønmodtageren undlader at opfylde kravet  

 om dokumentation, og der ikke foreligger særlige omstændigheder, mistes  

 retten til dagpenge fra arbejdsgiveren jf.
 dagpengelovens § 7, stk. 1.
 Arbejdsgiveren kan forlange sygdommen dokumenteret ved en tro- og  

 loveerklæring og/eller en lægeerklæring.
Ved sygdom, der varer længere end 2 uger, skal lønmodtageren skaffe oplysninger fra egen læge eller fra en specialist om sygdommens varighed,  

 hvis arbejdsgiveren kræver det.
Hvis lønmodtageren undlader at opfylde denne  

 pligt, og der ikke er en fyldestgørende begrundelse, mistes retten til  

 dagpenge fra arbejdsgiveren.
Arbejdsgiveren kan enten fremsætte sit krav om dokumentation af sygdom og af sygdommens varighed konkret eller generelt i et  

 personalecirkulære.
Af bevismæssige grunde anbefales det, at  

 dokumentationskravet fremgår af et personalecirkulære eller en skriftlig  

 rekvisition i det konkrete tilfælde.
Frister for tro- og loveerklæring 22. En lønmodtager skal aflevere tro- og loveerklæring  

 inden en rimelig frist, når arbejdsgiveren har krævet det.
Dagpengeudvalget anerkender normalt ikke frister, der er kortere end den  

 tid, normal postgang tager, regnet fra det tidspunkt, hvor lønmodtageren har  

 haft mulighed for at sende erklæringen.
Ved bedømmelsen tages der hensyn til,  

 om erklæringen kræves afgivet på særlig blanket, og om lønmodtageren selv  

 skal forsyne sig med de nødvendige blanketter, eller disse bliver sendt af  

 virksomheden efter anmeldelse af fraværet.
En tro- og loveerklæring indeholder en skriftlig bevidnelse fra lønmodtageren om uarbejdsdygtighed på grund af sygdom.
Erklæringen har  

 derfor værdi som dokumentation udover den mere formløse anmeldelse, der ofte  

 vil ske telefonisk og eventuelt gennem tredjemand.
Desuden har tro- og  

 loveerklæringen betydning i strafferetlig henseende.
En raskmelding, der underskrives samme dag som tro- og loveerklæring skal afleveres, kan ikke anerkendes som dokumentation for sygdom og træde  

 i stedet for tro- og loveerklæringen.
Frister for lægeerklæring 23. Lønmodtageren skal aflevere lægeerklæring inden en  

 rimelig frist, når arbejdsgiveren har krævet det.
Efter lægeforeningens regler må lægeerklæring normalt ikke udstedes  

 tidligere end fra og med 4. sygedag.
Falder 4. sygedag i en weekend eller på  

 en helligdag, udskydes dokumentationsfristen tilsvarende.
Det er hensigtsmæssigt, at arbejdsgiveren fastsætter en bestemt frist for aflevering af lægeerklæring, da eventuel tvivl kan komme  

 arbejdsgiveren til skade.
Arbejdsgiveren vil normalt tidligst kunne forlange at have lægeerklæringen i hænde på 5. fraværsdag, regnet fra og med 1. hele  

 fraværsdag, uanset om sygdommen er indtrådt tidligere, og uanset om  

 lægeerklæring eventuelt kan udstedes tidligere ifølge lægeforeningens regler.
En lægeerklæring, som udstedes på grundlag af en telefonkonsultation og af en læge, der ikke kender patienten, kan ikke godkendes som  

 tilstrækkelig dokumentation for udarbejdsdygtighed.
 Lægeerklæringen betales af lønmodtageren medmindre andet er fastsat.
Under ganske særlige omstændigheder kan lægeerklæring dog udstedes tidligere.
Hvis en lønmodtager f.eks. har hyppige kortvarige sygeperioder  

 uden lægelig dokumentation, kan arbejdsgiveren forlange lægeerklæring udstedt  

 allerede fra 1. sygedag.
I disse tilfælde skal arbejdsgiveren skrive til lønmodtageren og forlange lægeerklæring fra 1. sygedag.
I brevet skal arbejdsgiveren  

 opregne de konkrete fravær i en bestemt periode, der motiverer anmodningen,  

 og bede lønmodtageren om at vise brevet til lægen på den førstkommende  

 sygeperiodes 1. sygedag.
Det er i sidste ende lægen, der afgør, om der foreligger sådanne ganske særlige omstændigheder, som kan begrunde, at der udstedes en  

 lægeerklæring på 1. sygedag.
Arbejdsgiverens krav om lægeerklæring på 1. sygedag kan kun gælde for en kortere periode, dvs. længst 1 år.
Frister for varighedserklæring 24. Lønmodtageren skal aflevere en erklæring om  

 sygdommens forventede varighed, hvis arbejdsgiveren kræver det, og sygdommen  

 har varet mere end 2 uger, jf. dagpengelovens § 7, stk. 2.
Lønmodtageren skal skaffe varighedserklæringen inden en rimelig frist.
Hvis kravet om varighedserklæring fremgår af et personalecirkulære,  

 regnes afleveringsfristen fra 2-ugersdagen fra fraværets begyndelse.
I andre  

 tilfælde må kravet fremsættes skriftligt over for lønmodtageren, når de to  

 uger er gået, og fristen for aflevering regnes da fra kravets fremsættelse.
De 2 uger regnes fra og med 1. arbejdsdag, hvor lønmodtageren er fraværende på grund af sygdommen, uanset om sygdommen er indtrådt  

 tidligere, f.eks. i weekenden eller under ferie.
Når arbejdsgiveren ifølge et personalecirkulære kan kræve varighedserklæring, må kravet fremsættes i hvert enkelt sygdomstilfælde,  

 for at lønmodtageren skal være forpligtet til at aflevere erklæringen.
Det er  

 kun, hvis cirkulæret udtrykkeligt angiver, at varighedserklæring skal  

 afleveres, (uden at arbejdsgiveren behøver kræve det i det enkelte tilfælde)  

 at lønmodtageren forpligtes direkte af cirkulærebestemmelsen.
Desuden vil det være hensigtsmæssigt at fastsætte en bestemt frist for aflevering af varighedserklæringen, da eventuel tvivl herom kan komme  

 arbejdsgiveren til skade.
Det er arbejdsgiveren, der bestemmer, om varighedserklæringen skal udstedes af lønmodtagerens egen læge eller af en specialist, som vælges af  

 lønmodtageren.
Hvis der er fastsat en frist, som lønmodtageren ikke kan overholde, må lønmodtageren inden fristens udløb orientere arbejdsgiveren om dette.
Ved vurderingen af, om en afleveringsfrist er rimelig, tages det i betragtning, at en specialisterklæring normalt ikke kan fremskaffes så  

 hurtigt som en erklæring fra egen læge.
 Arbejdsgiveren skal betale varighedserklæringen.
Dokumentation afleveret efter fristens udløb 25. Hvis lønmodtageren ikke har afleveret  

 dokumentation for sygdommen eller dens varighed indenfor den frist, der er fastsat af arbejdsgiveren,  

 må det vurderes konkret, om der foreligger særlige omstændigheder, som kan  

 begrunde overskridelsen.
Sådanne særlige omstændigheder foreligger efter dagpengeudvalgets praksis, hvis erklæringens forsinkelse skyldes lægens ekspedition af  

 erklæringen eller uregelmæssigheder i postgangen, eller hvis forsendelsens  

 art medfører særlig postgang.
Forsendelser, hvor modtageren betaler portoen,  

 forsinkes således ofte 1 dag, fordi forsendelsen skal stemples på modtagerens  

 postkontor.
Krav om, at dokumentation skal være arbejdsgiveren i hænde inden et bestemt klokkeslæt på afleveringsdagen, anerkendes ikke.
Det er  

 tilstrækkeligt at dokumentationen er kommet frem i løbet af afleveringsdagen,  

 dog normalt inden lukketid.
Det har ikke betydning for lønmodtagerens ret til dagpenge, at en arbejdsgivers krav om at få dokumentationen sendt i anbefalet brev ikke er  

 blevet efterkommet, når blot dokumentationen er indgået rettidigt.
Hvis postvæsenet returnerer arbejdsgiverens brev, fordi lønmodtageren er flyttet uden at melde adresseforandring, ophører arbejdsgiverens  

 dagpengepligt for den periode, som dokumentationen skal dække.
Ved tilbagefald på grund af samme sygdom, jf. dagpengelovens § 3, stk. 2,  skal hver fraværsperiode dokumenteres særskilt  

 i overensstemmelse med personalecirkulæret eller arbejdsgiverens krav.
Hvis  

 en lønmodtager f.eks. har afleveret dokumentation for sent under 1.  

 sygeperiode, men rettidigt under 2. sygeperiode (tilbagefaldsperioden), skal  

 arbejdsgiveren ikke betale dagpenge for 1. sygeperiode, men derimod for den  

 2. sygeperiode.
 Arbejdsgiverperioden regnes fortsat fra 1. hele fraværsdag i den 1.  

 sygeperiode, når tilbagefaldet indtræffer inden for 12 kalenderdage efter  

 arbejdets genoptagelse.
Arbejdsgiverens indsigelsespligt 26. Arbejdsgiveren skal betale dagpenge, hvis en  

 indsigelse om dokumentationens form, udeblivelse eller forsinkelse, ikke er gjort  

 gældende overfor lønmodtageren hurtigst muligt, jf.
 dagpengelovens § 7, stk. 3.
 Kravet om indsigelse gælder for aflevering af både tro- og loveerklæring,  

 lægeerklæring og varighedserklæring.
Dette skal bl.a. sikre, at lønmodtageren får mulighed for straks at henvende sig til social- og sundhedsforvaltningen, sådan at fristen for  

 anmodning om dagpenge fra kommunen ikke overskrides væsentligt, jf.  

 dagpengelovens § 18, stk. 2, 6 og 7 og Sikringsstyrelsens bekendtgørelse nr.  

 16 af 6. januar 1983.
Frist for indsigelsen 27. Indsigelsen skal fremsættes hurtigst muligt, hvis  

 arbejdsgiveren vil fritages for dagpengepligten på grund af dokumentationens form,  

 udeblivelse eller forsinkelse.
Indsigelsen skal som hovedregel fremsættes senest 2. arbejdsdag efter den dag, hvor dokumentationen skulle være arbejdsgiveren i hænde.
 Ved »arbejdsdag« forstås mandag-fredag i en 5 dages arbejdsuge.  

 Lørdag-søndag tæller dog med, hvis virksomhedens personaleadministration, der  

 kontrollerer opfyldelsen af dokumentationskravet, også har åbent  

 lørdag-søndag.
Eksempel En lønmodtager var sygemeldt fra onsdag den 26. september til mandag den 1. oktober.
 Arbejdsgiveren nægtede at udbetale dagpenge med den begrundelse, at tro-  

 og loveerklæring ikke var modtaget.
Ifølge arbejdsgiverens skriftlige »retningslinier for anmeldelse af sygdom«, som udleveres til de ansatte, skulle der 1. fraværsdag  

 tilsendes arbejdsgiveren en tro- og loveerklæring, som skulle være  

 arbejdsgiveren i hænde senest 2. fraværsdag.
Arbejdsgiveren oplyste, at da tro- og loveerklæring ikke var modtaget torsdag den 27. september, gjorde han indsigelse mandag den 1. oktober ved  

 fremsendelse af et brev til lønmodtageren.
Dagpengeudvalget traf afgørelse om, at arbejdsgiveren ikke havde pligt til at udbetale dagpenge, da sikrede ikke havde fremsendt tro- og  

 loveerklæring, og da arbejdsgiveren på grund af den mellemliggende weekend  

 måtte anses for at have gjort indsigelse hurtigst muligt, dvs. 2. arbejdsdag  

 efter den dag, hvor dokumentationen skulle have været ham i hænde, jf.  

 dagpengelovens § 7, stk. 3.
Der kan ses bort fra en mindre overskridelse af indsigelsesfristen, når arbejdsgiveren godtgør, at forsinkelsen skyldes særligt undskyldelige  

 forhold.
En rykker for udeblevet dokumentation kan normalt ikke betragtes som indsigelse.
Arbejdsgiveren skal klart nægte at betale dagpenge.
 Af bevismæssige grunde bør arbejdsgiveren gøre indsigelse skriftligt.
Når arbejdsgiveren kræver flere former for dokumentation, f.eks. tro- og  

 loveerklæring 2. dag og lægeerklæring 5. dag, kan arbejdsgiveren ikke vente  

 med at gøre indsigelse mod udeblevet tro- og loveerklæring, indtil det er  

 konstateret, om kravet om lægeerklæring er opfyldt.
Når indsigelse sker for  

 sent i forbindelse med 1. dokumentation, men afgives hurtigst muligt ved 2.  

 dokumentation skal arbejdsgiveren betale dagpenge, indtil 2.
 dokumentation skulle være ham i hænde (dvs. for de første 4 dage, når  

 lægeerklæring skulle afleveres 5. dag).
Dagpengepligtens ophør efter indsigelse 28. Når arbejdsgiveren har gjort indsigelse i  

 overensstemmelse med dagpengelovens regler, og der ikke foreligger særlige omstændigheder,  

 fritages arbejdsgiveren for at betale dagpenge efter følgende retningslinier:
 Dagpenge bortfalder for hele sygeperioden.
 varighedserklæring for sent:
 Dagpenge bortfalder fra og med den dag (tidligst 15. dagen), hvor kravet  

 om varighedserklæringen er fremsat.
Forhalelse af helbredelsen 29. Arbejdsgiverens pligt til at yde dagpenge  

 bortfalder, hvis lønmodtageren på trods af lægens opfordring nægter at lade sig indlægge på  

 sygehus eller at modtage nødvendig lægebehandling eller at deltage i  

 hensigtsmæssig optræning for at generhverve arbejdsevnen.
Lønmodtageren mister i disse tilfælde også retten til at få dagpenge fra kommunen, jf. § 48.
Bortfald af dagpengeretten på grund af  

 forsæt, grov uagtsomhed eller Forsæt eller grov uagtsomhed 30. Retten til dagpenge fra arbejdsgiveren bortfalder,  

 hvis lønmodtageren har pådraget sig sygdommen ved forsæt eller grov  

 uagtsomhed, jf. dagpengelovens § 5, stk. 1.
Sport 31. Skader sket under udøvelse af sport eller  

 aktiviteter, der er led i normal livsudfoldelse, anses normalt ikke for pådraget ved grov  

 uagtsomhed.
Der må dog ved afgørelsen af hver enkelt sag foretages en konkret vurdering af hændelsesforløbet, årsagen og de forhold, hvorunder idrætten  

 er udøvet.
Når det gælder sportsgrene, der ud fra en almindelig betragtning anses for farlige, som f.eks. karate, faldskærmsudspring, dykkersport,  

 speedwaykørsel, motocross og lignende lægges vægt på følgende forhold:
- om udøveren i det væsentlige har fulgt de regler og anvisninger, der er givet for denne sport, - om udøveren ikke er gået meget videre end hans træningsstade gjorde  

 rimeligt, og - om udøvelsen er sket indenfor organiserede rammer og under nødvendigt  

 tilsyn.
Slagsmål 32. Hvis en skade indtræder under slagsmål, må den  

 sikrede godtgøre, at sygdommen ikke er forvoldt ved grov uagtsomhed.
Det er således den  

 sikrede, der har bevisbyrden for, at der ikke er udvist grov uagtsomhed,  

 f.eks. ved at provokere eller unødigt deltage i slagsmålet.
Hvis lønmodtageren f.eks. kan godtgøre, at han selv er blevet overfaldet eller nødvendigvis har måttet gribe ind, hvor en tredjemand er  

 blevet overfaldet, anses den pågældende ikke for at have udvist grov  

 uagtsomhed.
Handlingsforløb og ansvarsfordeling må i tvivlstilfælde søges oplyst ved indhentning af vidneerklæringer.
Beruselse 33. Hvis beruselse klart er årsagen til en skades  

 eller sygdoms opståen, anses denne for pådraget ved grov uagtsomhed.
Selvmordsforsøg 34. Sygefravær, der skyldes selvmordsforsøg, anses  

 ikke efter dagpengeudvalgets praksis for pådraget ved forsæt eller grov uagtsomhed,  

 da selvmordsforsøg som hovedregel er en følge af en sygelig tilstand.
Overtrædelse af færdselsloven 35. Sygefravær, der er pådraget i forbindelse med  

 alvorlige overtrædelser af færdselsloven, vil normalt blive anset for pådraget ved  

 grov uagtsomhed.
 Begrebet grov uagtsomhed omfatter således følgende:
 tilstand eller uden at have erhvervet førebevis.
 når passageren vidste dette.
 Ved mindre grove overtrædelser af færdselsloven anses handlingen ikke  

 nødvendigvis for at være groft uagtsom.
Hvis en lønmodtager kommer til skade ved et færdselsuheld, og kun modparten får tillagt skylden, har den pågældende normalt ikke pådraget  

 sig skaden ved grov uagtsomhed.
Arbejdsgiveren har i så fald mulighed for at  

 rejse regreskrav mod skadevolderen.
 Risikobetonede bierhverv, tjeneste i hjemmeværn, civilforsvaret m.v.
36. Når en skade indtræder under udøvelse af et  

 bierhverv, er såvel hovedarbejdsgiveren som en eventuel arbejdsgiver i bierhvervet normalt  

 dagpengeforpligtet, medmindre lønmodtageren har udvist grov uagtsomhed i det  

 konkrete tilfælde.
Hvis lønmodtageren f.eks.
har udvist grov uagtsomhed i bierhvervet, er begge arbejdsgivere fritaget  

 for dagpengepligten.
Det er ikke grov uagtsomhed, blot fordi bierhvervet er  

 særlig risikobetonet, (f.eks. udsmider).
Hvis lønmodtageren har påtaget sig et bijob i strid med aftale eller overenskomst, således at pågældende eventuelt kan bortvises af denne  

 grund, bortfalder dagpengepligten efter § 1, stk. 1, nr. 1 i  

 Sikringsstyrelsens bekendtgørelse nr. 955 af 30. december 1986.
Efter dagpengelovens § 5, stk. 3, bortfalder retten til dagpenge fra den civile arbejdsgiver, såfremt den ansatte har pådraget sig sygdommen  

 under tjeneste, som er omfattet af lov nr. 80 af 8.
 marts 1978 om erstatning til skadelidte værnepligtige m.fl., herunder  

 frivillig tjeneste i civilforsvaret eller hjemmeværnet.
 Der ydes i stedet dagpenge af kommunen fra 1. hele fraværsdag, jf.  

 dagpengelovens § 38. Retten til dagpenge består dog i forhold til den  

 offentlige arbejdsgiver i hvis tjeneste sygdommen er pådraget, såfremt den  

 pågældende i øvrigt opfylder betingelserne for dagpenge fra denne  

 arbejdsgiver.
Når det gælder skader, der er pådraget under udøvelse af hverv som frivillig eller honorarlønnet (ikke fastansat) brandmand, har Kommunernes  

 Landsforening henstillet, at kommunen - som driftsudgift for brandvæsenet -  

 refunderer hovedarbejdsgiveren dagpengeudgifterne til den tilskadekomne  

 medarbejder.
Overtrædelse af sikkerhedsforskrifter på arbejdspladsen 37. Hvis en sygdom opstår, fordi lønmodtageren har  

 overtrådt en sikkerhedsforskrift, anses sygdommen normalt for pådraget ved grov  

 uagtsomhed, hvis sikkerhedsforskriften er påbudt af Arbejdstilsynet eller er  

 vedtaget af virksomhedens sikkerhedsudvalg, og den sikrede er orienteret  

 herom.
Operationer, der ikke betragtes som sygebehandling 38. Fravær, der ikke skyldes sygdom, berettiger ikke  

 til sygedagpenge.
Det gælder fravær, der skyldes kosmetiske operationer uden  

 egentlig lægelig baggrund, dvs. behandlinger, som foretages udelukkende af  

 kosmetiske hensyn og ikke til afhjælpning af fysiske eller psykiske lidelser.
Fravær på grund af frivillig sterilisation betragtes heller ikke som sygefravær, når indgrebet ikke er lægeligt indiceret.
Når en person, som har underkastet sig en operation af ovennævnte  

 karakter, sygemeldes på grund af eftervirkninger af behandlingen, betragtes  

 uarbejdsdygtigheden som pådraget ved forsæt.
Dagpenge må derfor betales af  

 det offentlige.
Fravær i forbindelse med abort, spontan eller provokeret, omfattes ikke af sygedagpengereglerne, men giver efter praksis ret til  

 barseldagpenge efter § 33, stk. 5, når de særlige betingelser i § 34 er  

 opfyldt.
Tilknytningen mellem det aktuelle sygefravær og den uagtsomme handling.
 39. Fritagelse for dagpengepligten forudsætter, at det  

 aktuelle sygefravær har en vis umiddelbar tidsmæssig forbindelse med den  

 groft uagtsomme handling.
En arbejdsgiver er således ved senere sygefravær forpligtet til at betale dagpenge til en lønmodtager, der sygemeldes på grund af følgerne af  

 en gammel skade, uanset at lønmodtageren oprindelig havde pådraget sig skaden  

 ved grov uagtsomhed.
Fortielse af helbredsoplysninger 40. Retten til dagpenge fra arbejdsgiveren bortfalder,  

 hvis lønmodtageren ved stillingens overtagelse har fortiet helbredsoplysninger  

 af væsentlig betydning for ansættelsesforholdet eller under ansættelsen har  

 fortiet helbredsoplysninger, der har betydning for arbejdsgiverens mulighed  

 for at frigøre sig fra dagpengepligten ved en aftale efter § 12.
Lønmodtageren har ikke alene pligt til at give oplysninger om helbredsforholdene, når arbejdsgiverne beder om det, men skal også på eget  

 initiativ oplyse herom.
Hvis der kunne være indgået en § 12-aftale inden sygefraværet, dersom lønmodtageren i tide havde oplyst om sine helbredsforhold, vil  

 arbejdsgiveren blive fritaget for dagpengepligten.
Fortielse ved ansættelsen 41. Ved bedømmelsen af, om der foreligger fortielse af helbredsoplysninger, der har væsentlig betydning for ansættelsesforholdet,  

 lægges der især vægt på følgende forhold:
- om lønmodtageren har været sygemeldt i lang tid eller i gentagne tilfælde på grund af samme sygdom før ansættelsen hos den nuværende  

 arbejdsgiver, - om sygemeldingen hos den nuværende arbejdsgiver er sket forholdsvis kort  

 tid efter ansættelsen, - om lønmodtageren har været klar over, at der var en reel risiko for, at  

 samme sygdom ville medføre ny sygemelding, - om lønmodtageren har fået besked om, at han senere skal indlægges eller  

 behandles ambulant på sygehus eller tilsvarende behandlingsinstitution.
Arbejdsgiveren kan kun påberåbe sig fortielse som fritagelsesgrund, hvis lønmodtagerens sygefravær skyldes den fortiede lidelse.
Fortielse under ansættelsen 42. I tilfælde hvor sygdommen først opstår efter  

 ansættelsen, har lønmodtageren også oplysningspligt, hvis der er tale om en  

 sygdom, der kunne danne grundlag for at indgå en § 12-aftale.
 Det drejer sig om følgende tilfælde:
forøget på grund af en senere indtrådt langvarig eller kronisk lidelse,  

 jf.
Socialministeriets bekendtgørelse nr. 21 af 19.
januar 1978, § 1, stk. 2, nr. 1, Hvis arbejdsgiveren senere får oplysning om den fortiede lidelse eller behandling og ikke tager initiativ til at indgå en § 12-aftale, kan  

 arbejdsgiveren ikke ved derefter følgende sygemeldinger blive fritaget for at  

 betale dagpenge med henvisning til fortielse.
Sygedagpenge i forbindelse med  

 arbejdskonflikter Bortfald af arbejdsgiverens dagpengepligt 43. Dagpengelovens § 5, stk. 2 bestemmer, at retten  

 til sygedagpenge fra arbejdsgiveren bortfalder under strejke eller lockout.
Det betyder, at  

 arbejdsgiverens pligt til at udbetale dagpenge bortfalder under en  

 arbejdskonflikt (bortset fra overenskomststridig lockout), som lønmodtageren  

 ville have været omfattet af, hvis han ikke var sygemeldt.
Det sociale udvalg i lønmodtagerens bopælskommune vil som hovedregel være afskåret fra at udbetale dagpenge under en arbejdskonflikt, fordi  

 betingelsen i lovens § 1, stk. 1 om tab af indtægt ved uarbejdsdygtighed på  

 grund af sygdom ikke anses for opfyldt.
Det sociale udvalg betragtes dog som forpligtet til at betale dagpenge under en arbejdskonflikt, når det drejer sig om en  

 overenskomststridig lockout (forskud på dagpenge efter lovens § 15, stk. 1),  

 eller når lønmodtageren har været sygemeldt mindst 5 uger før konflikten,  

 eller når lønmodtageren er sygemeldt inden en overenskomstmæssig  

 arbejdskonflikt.
I disse tilfælde anses indtægtstabet under hele sygeperioden  

 for at være forvoldt af uarbejdsdygtighed på grund af sygdom.
44. Dagpenge under overenskomstmæssige konflikter  

 (lockout og Hvis sygdommen er opstået inden konfliktens begyndelse, skal  

 arbejdsgiveren betale dagpenge indtil konflikten, forudsat  

 arbejdsgiverperioden ikke er udløbet forinden.
Derefter overtager det sociale  

 udvalg dagpengeudbetalingen.
Efter konfliktens ophør er der på ny ret til dagpenge fra arbejdsgiveren i resten af arbejdsgiverperioden regnet fra 1. sygedag før  

 konfliktperioden, der medregnes i arbejdsgiverperioden.
Det er en  

 forudsætning for arbejdsgiverens pligt til at genoptage dagpengeudbetalingen,  

 at lønmodtageren - eventuelt efter fortrædigelsesklausul i forligsdokumentet  

 - er genantaget ved konfliktens ophør og har sygemeldt sig på ny efter lovens  

 § 6.
Hvis sygdommen er opstået efter, at konflikten er trådt i kraft, har arbejdsgiveren ikke pligt til at betale dagpenge under konflikten.
Der vil  

 heller ikke kunne udbetales dagpenge af det sociale udvalg.
Efter konflikten er der ret til dagpenge fra arbejdsgiveren i arbejdsgiverperioden, der regnes fra 1. fraværsdag efter konfliktens  

 ophør.
Det er en forudsætning for arbejdsgiverens dagpengepligt, at  

 lønmodtageren er genantaget og har sygemeldt sig hurtigst muligt efter  

 konfliktophøret, jf. lovens § 6.
45. Dagpenge under overenskomststridige konflikter A.
Lockouter Arbejdsgiveren har pligt til at betale dagpenge under sygdom, der er indtruffet både før og efter at lockouten er iværksat, da en  

 overenskomststridig lockout ikke afbryder arbejdsforholdet.
Nægter arbejdsgiveren at betale dagpenge, skal det sociale udvalg betale forskud på dagpenge efter § 15, stk. 1 og indbringe sagen for  

 dagpengeudvalget, medmindre arbejdsgiveren har refunderet kommunens udlæg,  

 efter at lockouten er kendt overenskomststridig.
Efter arbejdsgiverperiodens udløb under lockouten fortsætter det sociale udvalg dagpengeudbetalingen efter § 16, stk. 1.
B.
Strejker Hvis sygdommen er indtrådt inden strejkens begyndelse, har arbejdsgiveren  

 pligt til at betale dagpenge indtil strejken og efter strejken i resten af  

 arbejdsgiverperioden regnet fra 1.
sygedag før konfliktperioden, der medregnes i arbejdsgiverperioden.
Det er  

 en forudsætning for arbejdsgiverens pligt til at genoptage  

 dagpengeudbetalingen, at lønmodtageren er genantaget og har sygemeldt sig på  

 ny efter lovens § 6.
Hvis arbejdsgiverperioden ikke er udløbet ved strejkens begyndelse, betaler det sociale udvalg ikke dagpenge under strejken.
 Har sygeperioden varet 5 uger eller mere ved strejkens begyndelse,  

 fortsætter det sociale udvalg dagpengeudbetalingen under strejken.
Hvis sygdommen er opstået under strejken, er der hverken ret til dagpenge fra arbejdsgiveren eller kommunen, så længe strejken varer.
Efter strejken har arbejdsgiveren pligt til at betale dagpenge i arbejdsgiverperioden, der regnes fra 1. fraværsdag efter strejkens ophør.  

 Det er dog en forudsætning, at lønmodtageren er genantaget efter strejkens  

 ophør, og at han har meldt sygefravær hurtigst muligt til arbejdsgiveren, jf.  

 § 6.
Beskæftigelseskravene efter § 3, stk. 1 og § 3, stk. 3 ved sygdom opstået kortere tid efter konflikten 46. Når sygdommen først indtræder efter konfliktens  

 ophør, er lønmodtageren berettiget til dagpenge, hvis beskætigelsen før og  

 efter konflikten udgør mindst 40 timer inden for de sidste 4 uger.
 Der ses her bort fra konfliktperioden, der betragtes som en død periode.
Reglen i § 3, stk. 3 - hvorefter arbejdsgivere ikke betaler dagpenge til lønmodtagere ved sygdom, der indtræffer i de første 3 uger af  

 ansættelsen - anvendes ligeledes sådan, at konfliktperioden ikke medregnes i  

 de første 21 kalenderdage efter ansættelsen, regnet fra 1. arbejdsdag.
Sygemeldte, der ikke er i konflikt 47. Sygemeldte lønmodtagere, der ikke direkte er  

 omfattet af en arbejdskonflikt, er berettiget til dagpenge fra arbejdsgiveren.
 Hjemsendes de fra arbejdet i anledning af arbejdsstandsningen, er det  

 sociale udvalg kun forpligtet til at betale dagpenge i sygdomstilfælde, hvis  

 de pågældende ville være berettiget til arbejdsløshedsdagpenge, eller de i  

 øvrigt kan dokumentere et indtægtstab, som er forvoldt af sygdommen.
Arbejdsgiveres muligheder for at blive  

 fritaget for dagpengepligten i arbejdsgiverperioden Forsikringsordningen for mindre arbejdsgivere Reglerne findes i Socialministeriets bekendtgørelse nr. 952 af 23.  

 december 1986.
48. Adgangen til at blive fritaget for pligten til at  

 betale dagpenge i arbejdsgiverperioden er betinget af, at der betales et bidrag til  

 Sikringsstyrelsen, der fastsættes i forhold til lønudgiften.
 Ordningen er indført for at give mulighed for at udjævne de økonomiske  

 virkninger af tilfældige udsving i sygeligheden i virksomheder med  

 forholdsvis få ansatte.
Derfor er fritagelsesadgangen kun åben for arbejdsgivere, hvis udgifter til lønninger i kalenderåret forud for tilmeldingen er under en  

 fastsat grænse.
Grænsen reguleres hver 1. januar.
Desuden er det kun arbejdsgivere, der betaler til Arbejdsgivernes Elevrefusion (eller alene er fritaget for dette, fordi der kun er 1  

 ansat), der kan tilmeldes ordningen.
Det er nødvendigt, at arbejdsgiveren har et aktivt arbejdsgivernummer i Statsskattedirektoratets stamregister for erhvervsdrivende (SE-nr.).
Lønudgift og bidrag 49. Den samlede årlige lønudgift er afgørende for, om  

 man kan blive tilmeldt.
Desuden har lønudgiften betydning for beregningen af det  

 endelige bidrag, og for acontobetalingen i løbet af et forsikringsår samt for  

 retten til at forblive i ordningen.
 Lønudgiften er summen af lønnen til alle ansatte hos arbejdsgiveren.
 Både lønudbetalinger, der skattemæssigt er A-indkomst og lønudbetalinger,  

 der er B-indkomst hos modtagerne, skal medregnes.
Bidraget til forsikringen beregnes på grundlag af den samlede lønudgift.
Der fastsættes en procentsats een gang om året af  

 socialministeren.
Ved beregningen af bidraget anvendes to forskellige  

 bidragsprocenter og et særligt grænsebeløb.
For lønudgifter under  

 grænsebeløbet udgør bidragsprocenten halvdelen af den fastsatte procentsats,  

 der kun anvendes for den del af lønudgiften, der overskrider grænsebeløbet.
 Alle ansatte er dækket af forsikringen, altså også f.eks.
løsarbejdere.
Tilmelding til den særlige ordning for arbejdsgivere, der  

 beskæftiger løsarbejdere, er derfor ikke nødvendig.
Se nærmere punkt 50 H.
Tilmelding og udmeldelse af ordningen sker til Sikringsstyrelsen på en blanket, der udleveres af kommunen.
Ved optagelse i ordningen er der en  

 ventetid på 20 dage, regnet fra modtagelsen af anmodningen i  

 Sikringsstyrelsen.
Løsarbejdere 50. Reglerne findes i Sikringsstyrelsens  

 bekendtgørelse nr. 950 af 23. december 1986 om arbejdsgiveres fritagelse for  

 dagpengepligten over for løsarbejdere.
A.
Personkredsen Ved løsarbejdere forstås lønmodtagere med kortvarige eller tilfældige arbejdsforhold, hvor ansættelsens ophør som hovedregel på forhånd er  

 bestemt.
Arbejdsforholdet etableres ved daglig eller ugentlig mønstring,  

 eller også er lønmodtageren kun antaget til at udføre en nærmere bestemt  

 kortvarig arbejdsopgave eller for et nærmere bestemt kortere tidsrum, dog  

 ikke udover 3 måneder.
B.
Mønstring I bekendtgørelsen er fastsat, at der skal være tale om personer, hvis beskæftigelsesforhold etableres på grundlag af daglig eller ugentlig  

 mønstring.
Bestemmelsen omfatter dog også andre mønstringsarbejdere, når det  

 enkelte arbejdsforhold ikke varer længere end 3 måneder.
Fiskere, dvs. personer, som mønstres på kuttere til fiskeri, betragtes som løsarbejdere i dagpengelovens forstand.
Dette gælder uanset  

 aflønningsformen.
Partsfiskere, dvs. ansatte fiskere, som aflønnes med part i  

 udbyttet, er således også omfattet af løsarbejderreglerne.
Ansættelsen løber fra påmønstringen og til og med dagen for afmønstringen af mandskabet ved togtets afslutning ved landing af  

 fangsten, normalt i hjemstedshavn eller udstationeringshavn.
Ansættelsen fortsætter dog ud over afmønstringsdagen, hvis det på forhånd  

 var aftalt eller forudsat, at fiskeren skulle påmønstre igen for samme  

 skipper den følgende arbejdsdag, eller hvis fiskeren efter anløb af havn  

 stadig skulle være beskæftiget for skipperen ombord eller i land (klargøring  

 af net, trawl etc., diverse reparationer og tilsyn hermed, indtagning af  

 kasser, is m.v.) efter afmønstringsdagen.
Ved afgørelsen af, om ansættelsen  

 kan betragtes som afbrudt mellem togterne, må der lægges vægt på, om  

 afbrydelsen skyldes weekends eller søgnehelligdage, eller om afbrydelsen  

 strækker sig over dage, hvor fiskeren normalt ville have ret til  

 arbejdsløshedsdagpenge.
Hvis der er indgået hyrekontrakt, som ikke er udløbet  

 ved afmønstringen, er ansættelsen ikke ophørt.
Det er en forudsætning for fiskeskipperens pligt til som arbejdsgiver at betale dagpenge, at sygdom indtræder under ansættelsen, dvs. mens  

 fiskeren er på fiskeri eller igang med arbejde enten i forbindelse med på-  

 eller afmønstring af togtet eller på et tidspunkt mellem togterne, hvor  

 ansættelsen efter de ovennævnte retningslinier ikke er afbrudt.
Havnearbejdere og lastoptagere (lossere) betragtes normalt som ansat ved daglig mønstring.
Ansættelsen ophører ved afslutningen af arbejdet på  

 mønstringsdagen, hvis det ikke forinden var aftalt, at den pågældende skulle  

 fortsætte med at arbejde for arbejdsgiveren den efterfølgende arbejdsdag.
En  

 aftale om genoptagelse af arbejdet på et senere tidspunkt, når arbejdet i  

 mellemtiden har været afbrudt, bevirker ikke, at ansættelsen kan betragtes  

 som stadig at bestå.
Flyttearbejdere og flyttechauffører er løsarbejdere, når ansættelsen etableres ved mønstring.
Hvis de pågældende er ansat efter overenskomsten  

 mellem Danske Vognmænds Arbejdsgiversammenslutning for Dansk  

 Møbeltransportforening og Specialarbejdetforbundet i Danmark (i København for  

 Flytte- og Møbeltransportarbejdernes Fagforening i København), er de efter  

 overenskomstparternes udtalelse principielt ansat ved daglige mønstringer.
I tilfælde, hvor der er indgået kontrakt med den pågældende om fast arbejde, eller denne er ansat med opsigelsesvarsel, har dagpengeudvalget  

 ikke kunnet godkende, at den pågældende var ansat som løsarbejder.
Lærervikarer, der - eventuelt mod et mønstringsvederlag - møder dagligt for at få anvist vikararbejde i tilfælde af fravær i den faste  

 lærerstab, er løsarbejdere.
De betragtes kun som værende i ansættelse under  

 vikariatet, dvs. i det tidsrum vikariatet er aftalt eller kan forudses at  

 skulle vare.
Hvis vikariatets varighed ved begyndelsen ikke kan forudses,  

 betragtes vikaren dog som løsarbejder i de tre første måneder.
Når vikariatet  

 kun omfatter enkelte dage, følges samme retningslinier som ved daglig  

 mønstring.
Ekstraordinært beskæftiget personale i hotel- og restaurationsbranchen (lejetjenere m.fl.) er normalt løsarbejdere, når de  

 pågældende rent lejlighedsvis anvises og tilkaldes til kortvarig  

 beskæftigelse i forbindelse med særlige arrangementer.
Hvis den pågældende jævnligt er beskæftiget hos den samme arbejdsgiver, f.eks. en eller flere gange ugentlig eller månedligt, kan  

 der være tale om løbende ansættelse med skiftende arbejdstid.
C.
Ikke mønstring Når der ikke er tale om egentlig mønstring, er det ikke tilstrækkeligt til at statuere løsarbejderforhold, at ansættelsen kan  

 ophøre med dags varsel.
I sådanne tilfælde er der formodning for, at  

 ansættelsen fortsætter, hvis ikke andet er aftalt.
Bevisbyrden for, at ansættelsen ikke er fortløbende, og at den var ophørt inden sygemeldingen, påhviler arbejdsgiveren, som skal kunne  

 dokumentere, at der ved arbejdsforholdets begyndelse var truffet aftale om,  

 hvornår fratrædelsen skulle ske, eller at der efter arbejdsforholdets  

 karakter var tale om daglig mønstring med ansættelsesophør ved arbejdsdagens  

 afslutning.
D. 3 månedersbegrænsningen Efter bekendtgørelsen er lønmodtagere også løsarbejdere, når de alene er antaget for at udføre en nærmere bestemt kortvarig arbejdsopgave, der  

 højst varer 3 måneder, eller for et nærmere bestemt kortere tidsrum, dog ikke  

 ud over 3 måneder.
 Denne begrænsning gælder ikke alene for vikarer og lignende (f.eks.
 jule- og ferieassistance), men også når det drejer sig om sæsonarbejde  

 (have- og landbrug). Sæsonarbejde, der strækker sig over længere tid end 3  

 måneder (f.eks. sommeretablissementer), er ikke omfattet af  

 løsarbejderreglerne.
Hvis den pågældendes beskæftigelse for samme arbejdsgiver formelt er tilrettelagt som en række fortsatte ansættelsesforhold af indtil 3  

 måneders varighed med kortere afbrydelser, som ikke er fagligt motiverede,  

 kan ansættelsen ikke betragtes som løsarbejde.
Arbejdsforhold, som er tilbagevendende, men f.eks. kun omfatter få bestemte dage månedligt (spidsbelastningssituationer) er heller ikke  

 løsarbejde, når ansættelsen løber videre, indtil den opsiges.
 En aftale om regelmæssigt periodisk arbejde, f.eks. weekendarbejde eller  

 dagene omkring månedsskifte, er således ikke løsarbejde.
 Afgørende for, om der er tale om løsarbejde, er derfor, om  

 arbejdsforholdet etableres mere tilfældigt og ikke kan betragtes som led i en  

 bestående aftale.
Godkendte vikarbureauer inden for handels- og kontorområdet er løsarbejderarbejdsgivere.
Ansættelsen hos det udlejende bureau omfatter  

 kun det enkelte udlejningsforhold, der maksimalt må være af en uafbrudt  

 varighed på 3 måneder.
E.
Ikke løsarbejde I det følgende omtales beskæftigelser, som erfaringsmæssigt giver anledning til tvivl om, hvorvidt beskæftigelsen er omfattet af  

 løsarbejderreglerne:
I fiskeindustrien og andre virksomheder, hvor råvaretilførslen medfører midlertidige produktionsstop, betragtes de ansatte ikke som  

 løsarbejdere, når de til stadighed er tilknyttet virksomheden.
 Arbejdet har ikke den kortvarige eller tilfældige karakter, som er en  

 betingelse for, at de ansatte kan godkendes som løsarbejdere.
De pågældende kan heller ikke sidestilles med mønstringsarbejdere, da de  

 normalt er omfattet af det overenskomstmæssige opsigelsesvarsel.
Rent  

 midlertidig medhjælp, f.eks. ferieafløsere vil derimod kunne godkendes som  

 løsarbejdere, når ansættelsens varighed på forhånd er bestemt og ikke  

 strækker sig over mere end 3 måneder.
Hjemmearbejdere betragtes normalt ikke som løsarbejdere, når de efter aftale med den ordregivende arbejdsgiver kontinuerligt arbejder for denne,  

 f.eks. ved levering af en bestemt arbejdsmængde pr. uge eller måned.
Hvis de  

 kun rent lejlighedsvis udfører arbejde for ordregiveren, må de anses for  

 omfattet af løsarbejderreglerne.
Fastere deltidsarbejde, f.eks. i butiks- og kontorfaget, er ikke løsarbejde, medmindre der er tale om midlertidigt arbejde i maksimalt 3  

 måneder, jf. funktionærlovens § 2, stk. 4.
Hvis der efter funktionærlovens § 2, stk. 5, er aftalt prøvetid, betragtes den pågældende som antaget med henblik på fastere ansættelse og  

 har ikke i prøvetiden status som løsarbejder, uanset at der er 14 dages  

 opsigelsesvarsel, og prøvetiden ikke varer længere end 3 måneder.  

 Arbejdsgiverens dagpengepligt kan eventuelt efter Sikringsstyrelsens  

 bekendtgørelse nr. 955 af 30. december 1986, § 1, stk. 1, nr. 2, begrænses  

 til ansættelsens ophør, når det kan dokumenteres, at opsigelsen skyldes andre  

 forhold end sygefraværet.
Akkordarbejde eller sjakarbejde i bygge- og anlægssektoren betragtes ikke som løsarbejde, selvom det eventuelt er en kortvarigere  

 arbejdsopgave.
Der må lægges vægt på den ansattes hidtidige tilknytning til  

 arbejdsgiveren, arbejdsaftalen eller overenskomstmæssige rettigheder.
Selv om  

 den pågældende principielt er ansat til udførelse af en bestemt arbejdsopgave  

 og muligvis fritstillet, når arbejdet er færdigt, er det afgørende, om  

 vedkommende umiddelbart herefter skulle fortsætte med andet arbejde for  

 arbejdsgiveren.
Ved bedømmelsen af om akkordarbejdet eller sjakarbejdet efter dagpengeloven kan betragtes som et enkelt, isoleret arbejdsforhold, lægges  

 der vægt på, om den ansatte også var i beskæftigelse for arbejdsgiveren  

 umiddelbart før arbejdsforholdet, og om det var aftalt eller overvejende  

 sandsynligt, at den pågældende skulle fortsætte med andet arbejde for  

 arbejdsgiveren, når arbejdet ophørte.
I tvivlstilfælde kan det være  

 vejledende, om hele sjakket fratrådte ved akkordens afslutning, eller om hele  

 sjakket eller arbejdere fra sjakket fortsatte med en ny arbejdsopgave.  

 Endvidere vil det kunne indgå i vurderingen, om der på byggepladsen er sket  

 en op- eller nedmanding af arbejdsstyrken ved akkordens afslutning.
Såfremt  

 der har fundet en nedmanding af arbejdsstyrken sted, bør det også indgå i  

 vurderingen, om den pågældende sygemeldte må anses for fast eller løst  

 tilknyttet vedkommende arbejdsgiver.
Når det er godtgjort, at lønmodtageren ikke skulle fortsætte hos arbejdsgiveren, anses ansættelsen for ophørt den dag, hvor arbejdsopgaven  

 faktisk er fuldført.
Free-lance-journalister, fotografer og lign. betragtes i almindelighed som løsarbejdere på grund af den løse tilknytning til  

 arbejdsgiveren, medmindre den pågældende efter forholdene og indtægtens  

 skattemæssige karakter må anses for selvstændig erhvervsdrivende.
Hvis en  

 free-lance-medarbejder har en varigere tilknytning til en arbejdsgiver,  

 f.eks. når der er truffet aftale om levering af en artikelserie etc. eller  

 fast honorering gennem længere tid, vil det pågældende arbejdsforhold ikke  

 kunne karakteriseres som løsarbejde.
Tidsbegrænsede beskæftigelsesforanstaltninger m.fl. for arbejdsledige anses ikke for løsarbejde, heller ikke i de første 3 måneder, når  

 foranstaltningen varer længere.
Langturs- og eksportchauffører kan som hovedregel ikke anses for at være løsarbejdere, uanset om de ansættes til udførelse af enkelte ture.  

 Det afgørende er chaufførens faktiske tidsmæssige tilknytning til vognmanden.  

 Når en eksportchauffør på det nærmeste har kørt kontinuerligt for samme  

 arbejdsgiver, har arbejdsforholdet ikke den kortvarige og midlertidige  

 karakter, som er kendetegnende for løsarbejde.
En række fortsatte  

 engagementer for samme arbejdsgiver med kortere afbrydelser på grund af  

 ferie, fri- eller afspadseringsdage medfører ikke, at arbejdet kan betragtes  

 som løsarbejde.
Ansættelsen betragtes derfor ikke som ophørt ved afslutningen  

 af en tur.
For at en eksportchauffør skal kunne godkendes som løsarbejder og ansættelsen som ophørt ved turens afslutning, kræves, at det på forhånd  

 var tilkendegivet over for chaufføren, at han kun skulle køre denne ene tur  

 for den pågældende vognmand, og derefter enten har været ledig med ret til  

 arbejdsløshedsdagpenge eller skulle køre for en anden arbejdsgiver.
Lærere ved fritidsundervisning betragtes i almindelighed ikke som løsarbejdere, medmindre det drejer sig om vikariater, der ikke strækker  

 sig over 3 måneder.
F.
Dagpengeudvalget træffer afgørelse om et konkret ansættelsesforhold er omfattet af løsarbejderreglerne, når der i det  

 pågældende tilfælde er tvivl eller uenighed mellem parterne om forholdets  

 dagpengemæssige konsekvenser.
Det er ikke tilstrækkeligt, at arbejdsgiveren har tilmeldt sig og betaler bidrag til løsarbejderforsikringen for den pågældende lønmodtager.  

 Sikringsstyrelsens accept af tilmeldingen er således ikke tilstrækkelig til  

 at fritage arbejdsgiveren for dagpengepligten.
Tilmeldingen afskærer derfor  

 ikke dagpengeudvalget fra at statuere en almindelig dagpengepligt for  

 arbejdsgiveren, når udvalget finder, at den sygemeldte lønmodtager ikke er  

 løsarbejder.
Såfremt dagpengeudvalgets afgørelse giver anledning til tvivl  

 om, hvorvidt de øvrige ansatte, som er omfattet af arbejdsgiverens  

 løsarbejderforsikring, opfylder betingelserne for at være løsarbejdere, tages  

 tilmeldingen op til revision.
G.
Dagpengepligten for en arbejdsgiver, der beskæftiger løsarbejdere Når arbejdsgiveren ikke er tilmeldt løsarbejderforsikringen eller eventuelt forsikringsordningen for mindre arbejdsgivere, påhviler det  

 arbejdsgiveren at betale sygedagpenge til en løsarbejder, når denne  

 sygemeldes, medens han er i ansættelse.
Da opfyldelse af  

 beskæftigelseskravene ikke er en betingelse for løsarbejderens ret til  

 dagpenge fra arbejdsgiveren, overtager kommunen ikke dagpengepligten, når  

 arbejdsgiveren ikke er tilmeldt forsikringsordningerne.
Det er en forudsætning for arbejdsgiverens pligt til at betale dagpenge, at ansættelsesforholdet består ved sygdommens indtræden, dvs. at  

 den ansatte har nået at påbegynde arbejdet for arbejdsgiveren og ikke har  

 afsluttet arbejdet inden sygdommens indtræden.
Ved daglig mønstring er ansættelsen ophørt, når dagens arbejde er afsluttet, medmindre det er aftalt forinden eller efter forholdene givet,  

 at løsarbejderen skulle komme igen den følgende arbejdsdag.
Hvis løsarbejderen ikke skulle have fortsat den følgende arbejdsdag og sygemeldes denne dag, betragtes sygdommen som indtrådt i en  

 ledighedsperiode, selvom løsarbejderen eventuelt skulle have arbejdet for  

 arbejdsgiveren nogle dage senere.
Arbejdsgiveren har heller ikke nogen dagpengepligt, hvis arbejdsforholdet ikke var etableret ved sygdommens indtræden, dvs. hvis  

 løsarbejderen ikke i forvejen var i arbejde for arbejdsgiveren og sygemeldes,  

 før han kan påbegynde arbejdet.
Hvis løsarbejderen derimod sygemeldes under arbejdet, har arbejdsgiveren dagpengepligt, selvom løsarbejderen ikke skulle have  

 fortsat hos arbejdsgiveren den følgende dag.
Den almindelige undtagelsesregel i dagpengelovens § 3, stk. 5, hvorefter arbejdsgiveren kun skal betale dagpenge til ansættelsens ophør,  

 hvis fratrædelsestidspunktet var fastsat før sygdommens indtræden, gælder  

 ikke længere løsarbejdere.
Arbejdsgivere, der beskæftiger løsarbejdere, skal  

 ved sygefravær, der er begyndt den 1. januar 1987 eller senere, betale  

 dagpenge i hele arbejdsgiverperioden, selvom ansættelsen ophører inden  

 arbejdsgiverperiodens udløb.
H.
Løsarbejderforsikring Arbejdsgivere, der beskæftiger løsarbejdere, kan blive fritaget for dagpengepligten ved at tilmelde sig Sikringsstyrelsens  

 løsarbejderforsikring eller eventuelt forsikringsordningen for mindre  

 arbejdsgivere, hvis deres årlige samlede lønudgifter ikke overskrider den  

 fastsatte lønsumgrænse.
Tilmelding til forsikringsordningerne sker til Sikringsstyrelsen ved benyttelse af et skema, som kan rekvireres hos social- og  

 sundhedsforvaltningen i kommunen.
Forsikringen træder i kraft fra den dag, da  

 Sikringsstyrelsen har modtaget anmodningen om optagelse i ordningen, og  

 omfatter sygdomstilfælde, der indtræder i den periode, hvor forsikringen er i  

 kraft.
Nærmere regler om forsikringen er fastsat i bekendtgørelsen om løsarbejdere.
Bidragene fastsættes årligt i Sikringsstyrelsens  

 bekendtgørelse om grænser, satser og bidrag i dagpengeforsikringerne.
Udførlig vejledning om løsarbejderforsikringen gives også i tilmeldingsskemaet.
 Arbejdsgivere, der er tilmeldt forsikringsordningerne (eller af andre  

 grunde mener sig fritaget for dagpengepligten), skal afgive erklæring og  

 oplysninger i ansøgningsskemaet (DP 200 A) til løsarbejderens bopælskommune,  

 men kun såfremt løsarbejderen er i ansættelse på sygemeldingstidspunktet.
Hvis løsarbejderen ikke er i ansættelse, når han sygemelder sig, skal han henvises til at rekvirere det særlige ansøgningsskema for sygemeldte  

 arbejdsløse (DP 200 B) hos arbejdsløshedskassen.
 Dagpengeudgiften afholdes i så fald af det offentlige og ikke af  

 forsikringen.
Aftaler mellem lønmodtagere og  

 arbejdsgivere om arbejdsgiverens fritagelse for at betale dagpenge (dagpengelovens § 12) Reglerne findes i Socialministeriets bekendtgørelse nr. 21 af 19. januar  

 1978.
Almindelige aftaler og fælles betingelser 51. Arbejdsgiveren kan frigøre sig for forpligtelsen  

 til at udbetale dagpenge ved aftale med lønmodtageren, når lønmodtagerens sygdomsrisiko er  

 væsentligt forøget på grund af en langvarig eller kronisk lidelse.  

 (Bekendtgørelsens § 1, stk. 2, nr. 1, 1. pkt.).
Ved afgrænsningen af om der foreligger en væsentlig forøget fraværsrisiko, må der lægges vægt på lægens skøn.
Hvis den lægelige  

 udtalelse er klar, kan den umiddelbart lægges til grund.
 Er lægen i tvivl i sin vurdering af fraværsrisikoen, kan det faktiske  

 fravær på grund af lidelsen tillægges betydning.
Lønmodtagerens hidtidige fravær er dog ikke i sig selv et tilstrækkeligt grundlag for det sociale udvalgs godkendelse, men tjener  

 kun som et indicium for et eventuelt væsentligt forøget fravær i fremtiden og  

 til vejledning for lægekonsulenten i forbindelse med dennes samråd med  

 lønmodtagerens læge og indstillingen til det sociale udvalg.
En eventuel godkendelse af en § 12-aftale må derfor bero på lægens bedømmelse af den fremtidige fraværsrisiko, som den langvarige eller  

 kroniske lidelse ventes at medføre ud over det sygefravær, som patienten  

 almindeligvis måtte antages at have, hvis helbredstilstanden var normal.
En  

 rettesnor for, hvad der forstås ved »væsentlig øget« fraværsrisiko  

 er, om der må regnes med, at lønmodtageren har et samlet årligt sygefravær,  

 som antages at overskride gennemsnittet for lønmodtageres årlige sygefravær  

 med mindst 50 pct.
Er der tvivl om, hvorvidt lønmodtagerens tidligere fravær skyldes den pågældende lidelse, har socialforvaltningen ret til at kontrollere  

 oplysningen ved at afkræve lønmodtageren lægeerklæring (dagpengelovens § 20)  

 eller indhente oplysning hos lægen (dagpengelovens § 52, stk. 1). Herudover  

 skal lægen afkræves særskilt erklæring (DP 360). Erklæringerne betales af  

 kommunerne.
Ved vurderingen af fraværsrisikoen må der også tages hensyn til arbejdets karakter.
Derfor kan en aftale godkendes i relation til et  

 arbejdsforhold, men afvises i relation til andet.
Tidsbegrænsede aftaler 52. En § 12-aftale kan efter dagpengelovens § 1, stk.  

 2, nr. 1, 2.
 pkt. godkendes for et bestemt tidsrum, f.eks. når det af lægeerklæringen  

 fremgår, at der er mulighed for bedring af tilstanden.
Før en tidsbegrænset aftale udløber, må social- og sundhedsforvaltningen erindre aftalens parter om, at der i givet fald må  

 indgives ansøgning om forlængelse af § 12-aftalen.
Fra datoen for udløbet af  

 den oprindelige aftale bærer arbejdsgiveren risikoen under en eventuel  

 sygeperiode, medmindre der allerede er indsendt ansøgning om forlængelse af  

 aftalen, og denne bliver godkendt af kommunen.
Mens godkendelsesspørgsmålet  

 er under behandling, kan dagpenge udbetales af kommunen, som afkræver  

 arbejdsgiveren beløbet, hvis aftalen ikke fortsat godkendes.
Midlertidige aftaler 53. En midlertidig § 12-aftale kan efter  

 bekendtgørelsens § 1, stk.
2, nr. 2, godkendes i tilfælde af indlæggelser og ambulante behandlinger.  

 Dette gælder også, selv om indlæggelsen eller de ambulante behandlinger  

 finder sted på andre institutioner end sygehuse.
En godkendt aftale dækker  

 også fravær på grund af efterbehandlinger og kontrolundersøgelser samt  

 nødvendig rekreation i forbindelse med behandlingen.
Godkendelse af en midlertidig § 12-aftale kan for det første ske, når indlæggelsen eller behandlingerne var besluttet på ansættelsestidspunktet.  

 Godkendelse kan for det andet ske, når arbejdsgiveren under det bestående  

 ansættelsesforhold allerede har udbetalt dagpenge i i alt 5 uger for samme  

 lidelse forud for indlæggelsens/behandlingens påbegyndelse, dvs. i tidligere,  

 afsluttede sygeperioder inden for de sidste 12 måneder.
Heraf følger, at der ikke kan stilles krav om, at 5-ugers-perioden er en sammenhængende periode.
De 5 ugers fravær kan derfor godt bestå af  

 enkelte fraværsdage eller kortere fraværsperioder inden for de sidste 12  

 måneder før indlæggelsen eller påbegyndelsen af behandlingerne, når der i  

 øvrigt er tale om samme lidelse.
Når aftalen indsendes til kommunen, skal der foreligge oplysning fra behandlende læge om, hvornår indlæggelsen eller den ambulante behandling  

 blev besluttet samt det omtrentlige tidspunkt for indlæggelsen eller  

 behandlingen.
Lægens udtalelse skal ledsages af sygehusets eller  

 behandlingsinstitutionens attestation enten i form af journaludskrift eller  

 genpart af sygehusets eller institutionens indkaldelse.
Endvidere må en  

 eventuel rekreationsperiodes nødvendighed være særskilt attesteret af læge  

 eller sygehus.
Det må understreges, at det er en betingelse, både når det drejer sig om egentlige ambulante behandlinger og eventuelle efterbehandlinger eller  

 kontrolundersøgelser, at disse enten kræver hele fraværsdage eller giver ret  

 til nedsatte dagpenge.
De midlertidige § 12-aftaler omfatter ikke senere egentlige sygeperioder efter arbejdets genoptagelse, selv om den nye sygemelding  

 står i forbindelse med den lidelse, der blev behandlet under indlæggelsen og  

 efterbehandlingerne.
I tilfælde af tilbagefald er arbejdsgiverne dog ikke  

 forpligtet til at betale dagpenge i en ny arbejdsgiverperiode, når  

 tilbagefald sker inden for 12 kalenderdage, regnet fra og med 1. arbejdsdag  

 efter den foregående sygeperiodes udløb.
Aftalens gyldighed 54. Aftalen indgås skriftligt på blanket DP 211, som  

 rekvireres hos social- og sundhedsforvaltningen i kommunen.
Aftalen har gyldighed fra og  

 med datoen for aftalens indgåelse, også når aftalen indgås under en  

 fraværsperiode.
Virkningen af, at der indgås en § 12-aftale, er, at arbejdsgiverens forpligtelse overtages af kommunen.
Kommunen skal i tiden efter aftalens  

 ikrafttrædelse betale dagpenge fra 1. fraværsdag til lønmodtagere uden løn  

 under sygdom eller yde refusion til arbejdsgiveren fra 1. fraværsdag for  

 ansatte med løn under sygdom, jf. dagpengelovens § 27, stk. 1.
Tilbagedatering af § 12-aftaler, f.eks. fra en sygeperiodes begyndelse, kan ikke godkendes.
Er der forløbet flere dage mellem  

 aftaledatoen og dagen for indsendelsen til godkendelse, kan kommunen i givet  

 fald godkende aftalen med virkning fra modtagelsesdatoen.
Vil arbejdsgiveren  

 ikke acceptere den ændrede dato for aftalens gyldighed, må han henvises til  

 at indanke sagen for amtsankenævnet.
Kommunens overtagelse af forpligtelsen gælder kun ved fravær på grund af den lidelse, som aftalen omfatter.
Hvis den sikrede er fraværende af  

 anden sygdomsårsag, er arbejdgiveren forpligtet til at udbetale dagpenge.  

 Kommunen tager stilling til, om sygdommen er omfattet af aftalen.
Undlader  

 arbejdsgiveren at betale trods kommunens vurdering, må sagen indbringes for  

 dagpengeudvalget.
Når den sikrede er flyttet til en anden kommune efter aftalens godkendelse, gælder aftalen over for den nye bopælskommune uden fornyet  

 godkendelse.
Aftalen forudsættes efter loven indgået mellem lønmodtageren og en bestemt arbejdsgiver, og der skal således godkendes en ny aftale, når  

 lønmodtageren skifter arbejdsplads.
Aftalen med den nye arbejdsgiver vil dog  

 normalt kunne godkendes uden fornyet lægeerklæring, hvis det drejer sig om  

 arbejde inden for samme branche eller arbejdsområde.
Social- og  

 sundhedsforvaltningen vil i sådanne tilfælde kunne give den nye arbejdsgiver  

 et telefonisk forhåndstilsagn om godkendelse.
Alle lønmodtagere, dvs. også funktionærer og lærlinge, der får hel eller delvis løn under sygdom, er omfattet af adgangen til en § 12-aftale.  

 Det gælder også personer, der får social pension.
 Revalidering m.v.
55. Der vil ofte være mulighed for at oprette en §  

 12-aftale i revalideringstilfælde, hvor den pågældende under oplæringen eller  

 optræningen oppebærer løn.
I mange tilfælde vil en § 12-aftale være en  

 betingelse for, at et sådant arbejdsforhold kan etableres.
Det er derfor vigtigt, at kommunerne vejleder revalidendernes aktuelle arbejdsgivere om denne mulighed for at blive fritaget for at  

 betale dagpenge til revalidender, der sygemeldes på grund af deres  

 helbredssvækkelse, som led i bestræbelserne på at bringe en handicappet  

 lønmodtager til en normal arbejdssituation.
Beregning og udbetaling af dagpenge i  

 arbejdsgiverperioden Indtægtsgrundlaget 56. Indtægtsgrundlaget for arbejdsgiverens  

 dagpengeberegning er som hovedregel lønmodtagerens gennemsnitlige ugentlige lønindtægt hos  

 arbejdsgiveren i de sidste 4 uger før sygdommens indtræden.
Hvis  

 lønmodtageren har været beskæftiget hos arbejdsgiveren i mindre end 4 uger,  

 beregnes dagpenge på grundlag af den gennemsnitlige ugentlige lønindtægt i  

 den tid, lønmodtageren har været beskæftiget hos arbejdsgiveren, jf.  

 dagpengelovens § 9, stk. 1.
Af beregningsperioden udgår ferie-, fri- eller sygedage eller andet fravær, der ikke kan tilregnes lønmodtageren som pligtforsømmelse, således  

 at indtægtsgrundlaget svarer til den normale ugentlige indtægt, dvs. den løn  

 som lønmodtageren sædvanligvis modtager pr.
 uge hos arbejdsgiveren for det normale antal arbejdsdage eller -timer.  

 Lønnen omfatter tillæg, der er en sædvanlig del af lønnen, f.eks.  

 dyrtidstillæg, personlige tillæg, arbejdsmæssige tillæg såsom  

 akkordoverskudsbetaling samt betaling for regelmæssigt forekommende  

 overarbejde.
Derimod omfatter indtægtsgrundlaget ikke løn for ekstraordinært overarbejde, feriegodtgørelse, søgnehelligdagsbetaling, pensionsbidrag og  

 ATP-bidrag.
Hvis lønnen i de 4 sidste uger før sygdommens indtræden ændres senere, f.eks. som følge af overenskomstmæssig efterregulering, skal  

 dagpengene også efterreguleres i overensstemmelse med det ændrede  

 indtægtsgrundlag.
Dagpengebeløbet ændres derimod ikke, når lønændringen først  

 sker med virkning fra et tidspunkt under sygeperioden.
Det er kun i ganske særlige tilfælde, at dagpenge efter praksis beregnes på et andet grundlag end den gennemsnitlige ugentlige indtægt i  

 beregningsperioden før sygdommens indtræden.
Det gælder, når det faktiske  

 indtægtstab i sygeperioden afviger væsentligt fra indtægten før sygefraværet,  

 f.eks. ved ændringer i ansættelsesforholdet som ved overgang fra lærling til  

 svend, aftalt skifte fra fuldtids- til deltidsbeskæftigelse m.v.
Andre beregningsperioder 57. Beregningen af dagpenge til provisionslønnede  

 sælgere sker på grundlag af den ugentlige gennemsnitsindtægt inden for de sidste 9 månder  

 før sygdommens indtræden.
Dagpengene beregnes af brutto-A-indkomsten uden  

 noget fradrag, da løn- og udgiftsdækning ikke kan adskilles.
For holddriftsarbejdere og andre lønmodtagere, der er beskæftiget i en bestemt arbejdsturnus med skiftende ugentlig arbejdstid, beregnes  

 dagpenge på grundlag af den gennemsnitlige timefortjeneste i den nærmest  

 forudgående hele turnusperiode.
Der redegøres nærmere for reglerne i pkt. 62.
Dagpengeberegningen 58. Dagpenge beregnes med 90 pct. af  

 indtægtsgrundlaget og for en uge ad gangen, jf. dagpengelovens § 10. Dagpengene pr. uge afrundes til  

 nærmeste hele kronebeløb.
Udbetalingsperioden er kalenderugen, mandag-søndag.
Der er for arbejdsgiverens dagpengebetaling, ligesom for det offentliges, fastsat et ugentligt dagpengemaksimum.
Men i modsætning til  

 dagpenge fra det offentlige gælder det i § 24, stk.
 4, fastsatte minimumsbeløb ikke for arbejdsgiverens dagpengebetaling.
Når en arbejdsgiver udbetaler løn under sygdom med et beløb, der overstiger de beregnede dagpenge, bortfalder dagpengene.
Hvis den  

 udbetalte sygeløn derimod er mindre end de beregnede dagpenge, f.eks. fordi  

 lønnen ikke omfatter vagttillæg og andre indtægter, som skal medregnes i  

 indtægtsgrundlaget, må arbejdsgiveren udbetale det manglende dagpengebeløb  

 som supplement til lønnen.
 Hvis dagpengene sammen med andre løbende kontantydelser (f.eks.
privat forsikring, privat pension og tjenestemandspension), der udbetales  

 i anledning af det aktuelle sygefravær, overstiger lønindtægten  

 (indtægtsgrundlaget), nedsættes dagpengene med det overskydende beløb.
Der  

 ses bort fra sociale pensioner, herunder delpension, offentlig hjælp samt  

 supplement til dagpengene fra faglige sygelønsfonds og lignende til dækning  

 af det aktuelle løntab, jf. dagpengelovens § 24, stk. 5.
Ved sygdom under en uges varighed (eller brudte uger) beregnes dagpengene som en forholdsmæssig andel af det ugentlige dagpengebeløb,  

 antallet af fraværsdage i ugen i forhold til det samlede antal arbejdsdage  

 pr. uge.
Er lønmodtageren kun fraværende 2 arbejdsdage i en 5 dages  

 arbejdsuge, udgør dagpengene 2/5 af det udregnede ugebeløb.
Hvis lønmodtagerens timetal de enkelte arbejdsdage er varierende, og der ydes løn for det præsterede antal arbejdstimer, kan der beregnes  

 dagpenge pr. arbejdstime på grundlag af den gennemsnitlige timefortjeneste i  

 de sidste 4 uger før sygeperioden.
Dagpengene udgør 90 pct. af denne  

 timefortjeneste og udbetales for hver mistet arbejdstime, dog begrænset af et  

 timemaksimum, der beregnes ved at dividere dagpengenes højeste beløb pr. uge  

 med antallet af arbejdstimer pr. uge.
Når arbejdsgiveren har baseret dagpengeudbetalingen på en timeberegning, er han således forpligtet til at sørge for, at  

 timeberegningen er i overensstemmelse med lønmodtagerens faktiske  

 gennemsnitlige ugeløn og faktiske gennemsnitlige arbejdstid i de sidste 4  

 uger.
Dagpengene udgør 90 pct. af den gennemsnitlige timeløn, beregnet på  

 dette grundlag, men må ikke overstige et timemaksimum, som beregnes sådan:
dagpengenes højestebeløb pr. uge ------------------------------------------------------ det faktiske gennemsnitlige antal arbejdstimer pr. uge Udbetaling på arbejdsgiverens vegne 59. Når kommunen udbetaler dagpenge i de første 5 uger  

 (for sygeperioder der er indtrådt senest den 31. marts 1987: de første 13 uger)  

 i tilfælde hvor arbejdsgiveren er forsikret efter §§ 11 og 13, eller der er  

 godkendt en aftale efter § 12, eller lønmodtageren er nyansat efter § 3, stk.  

 3, eller der ydes dagpengeforskud efter § 15, beregnes dagpengene også efter  

 de bestemmelser, som gælder for arbejdsgiverperioden.
Har en lønmodtager flere arbejdsgivere og er sygemeldt i alle arbejdsforhold, skal hver arbejdsgiver beregne dagpenge særskilt på  

 grundlag af indtægten i det pågældende arbejdsforhold.
En lønmodtager har  

 således ret til at få dagpenge udbetalt fuldt ud på grundlag af indtægten i  

 hvert arbejdsforhold, selv om det samlede dagpengebeløb overstiger  

 højestebeløbet.
 Deltidsarbejde, arbejdsfordeling m.v.
60. Hvis lønmodtageren kun arbejder enkelte dage om  

 ugen eller om måneden eller kun enkelte uger om måneden eller eventuelt med kortere  

 arbejdstid pr. dag udbetales dagpenge kun for fraværsdage eller eventuelt  

 fraværstimer.
Beregningen foretages på grundlag af gennemsnitsindtægten pr.  

 arbejdsdag eller -time i de forudgående 4 uger før sygdommen.
Dagpengene  

 inden for en uge kan dog ikke overstige det ugentlige maksimum.
Ved arbejdsfordeling, hvor der foreligger en fast skemalagt aftale om, på hvilken måde arbejdsfordelingen tilrettelægges, følges samme  

 princip som ved deltidsarbejde.
Der foreligger i øvrigt kun en arbejdsfordelingssituation, når der i de arbejdsfri perioder er tale om en suspension af ansættelsesforholdet,  

 således at lønmodtageren på det aftalte tidspunkt for arbejdets genoptagelse  

 genindtræder i sine rettigheder (anciennitet, opsigelsesvarsler m.v.). Hvis  

 der derimod er tale om en reel opsigelse med løs aftale om eventuelt nyt  

 arbejde, uden at tidspunktet for dette er fastsat, betragtes tilfældet ikke  

 som arbejdsfordeling, men som almindelig opsigelse af et ansættelsesforhold.  

 I så fald bliver arbejdsgiveren ikke dagpengeforpligtet, når sygdom indtræder  

 efter arbejdsophøret.
Ved sygdom under arbejdsfordeling regnes arbejdsgiverperioden fra og med 1. hele sygedag, uanset om denne skulle have været en arbejdsdag eller  

 arbejdsfri dag.
Arbejdsgiveren udbetaler dagpenge for de dage, hvor  

 lønmodtageren skulle have arbejdet, mens kommunen udbetaler dagpenge for dage  

 i den arbejdsfri periode efter arbejdsfordelingen, hvis lønmodtageren har ret  

 til arbejdsløshedsdagpenge.
Princippet om deling af udbetalingen af dagpenge mellem arbejdsgiveren og kommunen gælder, uanset om 1. sygedag skulle have været  

 en arbejdsdag eller arbejdsfri dag.
I de tilfælde, hvor arbejdsfordelingen er aftalt som en generel arbejdstidsforkortelse pr. dag eller pr. uge, betaler arbejdsgiveren  

 dagpenge efter § 9, stk. 1, med 90 pct. af den gennemsnitlige ugeløn, der vil  

 kunne indtjenes på den forkortede arbejdsuge.
Hvis dagpengenes maksimum pr. uge ikke er nået, udbetaler kommunen supplerende dagpenge for de arbejdsfri timer eller dage under forudsætning  

 af, at der ville være ret til arbejdsløshedsdagpenge for disse timer eller  

 dage.
Det er i øvrigt vigtigt, at det af arbejdsgiverens oplysninger på anmodningsblanketten klart fremgår, hvorledes arbejdsfordelingsordningen  

 på den enkelte virksomhed er tilrettelagt.
Uregelmæssig arbejdstid 61. I tilfælde, hvor lønmodtagerens ugentlige  

 arbejdstid er uregelmæssig, og det ikke kan godtgøres, hvor mange arbejdstimer  

 pågældende skulle have haft i de forskellige uger i sygeperioden, har  

 dagpengeudvalget truffet afgørelse om, at dagpengene i arbejdsgiverperioden  

 skal fastsættes på basis af den gennemsnitlige ugeløn i de sidste 4 uger før  

 sygdommens indtræden.
 Det forudsættes, at der under sygefraværet lides et ugentlig indtægtstab,  

 som svarer til beskæftigelsen og indtjeningen i de sidste 4 uger, før den  

 pågældende blev syg.
Dagpengene udbetales uanset den uregelmæssige arbejdstid med lige store beløb pr. uge eller pr. arbejdsdag på basis af det ugentlige  

 dagpengebeløb og normalt en 5 dages arbejdsuge.
En timeberegning bliver ikke  

 aktuel, når det ikke er muligt at afgøre, hvor mange arbejdstimer den  

 sygemeldte faktisk ville have haft de forskellige dage i sygeperioden.
Prorata-reglen 62. Prorata-reglen bygger i modsætning til  

 beregningsreglerne for deltidsarbejde på den forudsætning, at lønmodtageren sædvanligt oppebærer  

 en fuld ugeløn på grundlag af det normale antal arbejdstimer pr. uge ved  

 heltidsbeskæftigelse inden for det pågældende fag.
Prorata-reglen anvendes i  

 de situationer, hvor der er produktionsstop på grund af råvaremangel, vejrlig  

 og lign., og en normal arbejdsuge afbrydes midlertidigt som følge af disse  

 forhold.
I disse situationer foretages dagpengeberegningen for de enkelte fraværsdage i ugen i overensstemmelse med § 9, stk. 1, på basis af det  

 normale antal arbejdsdage eller -timer i ugen (5 dage eller 39 timer) og  

 ugelønnen for fuld arbejdstid.
Beregnes dagpengene pr.
 arbejdstime, må de ikke overstige et timemaksimum, udregnet på basis af  

 dagpengenes højestebeløb pr. uge divideret med det normale ugentlige antal  

 arbejdstimer:
Arbejdsgiveren er kun forpligtet til at betale dagpenge for de arbejdsdage eller -timer, hvor produktionen ikke er standset, mens  

 kommunen betaler dagpenge for de dage eller timer, hvor pågældende ville være  

 ledig med ret til arbejdsløshedsdagpenge på grund af det midlertidige  

 produktionsstop.
Fast arbejdsturnus med skiftende arbejdstid pr. uge 63. I Sikringsstyrelsens bekendtgørelse nr. 469 af 21.  

 oktober 1980 er der fastsat regler om beregning og udbetaling af dagpenge i  

 arbejdsgiverperioden til lønmodtagere i arbejdsturnus med skiftende ugentlig  

 arbejdstid.
Personkredsen Bekendtgørelsen omfatter lønmodtagere, der er beskæftiget efter en på forhånd fastsat tidsplan f.eks. en vagtordning med varierende arbejdstid  

 pr. uge og eventuelle mellemliggende friuger, eller f.eks. holdskifte efter  

 en holddriftsordning.
Indtægtsgrundlaget (§ 1) Indtægtsgrundlaget er i disse tilfælde ikke gennemsnitsindtægten pr.
uge i de sidste 4 uger før sygdommen efter hovedreglen i § 9, stk. 1, men  

 den gennemsnitlige timefortjeneste i den nærmest forudgående hele  

 turnusperiode.
Hvis timelønnen varierer inden for turnusperioden, beregnes  

 den gennemsnitlige timefortjeneste på grundlag af den samlede løn for hele  

 turnusperioden, divideret med det antal timer, der er udbetalt løn for.
Det samme indtægtsgrundlag anvendes, selv om lønmodtageren ved sygdommens indtræden ikke har nået at arbejde en hel turnusperiode; dvs.  

 man anvender den gennemsnitlige timefortjeneste, som den pågældende  

 medarbejder ville have opnået, hvis han havde været beskæftiget i en hel  

 turnusperiode.
Beregning (§ 2) Dagpengene udgør 90 pct. af indtægtsgrundlaget, dvs. af den gennemsnitlige timefortjeneste, men begrænses enten af a) et ugemaksimum  

 (dagpengenes højeste beløb) eller b) et timemaksimum.
§ 2,  stk. 1 kalenderuge inden for turnusperioden overstiger det normale antal timer  

 pr. uge, dvs. arbejdsmarkedets sædvanlige fulde arbejdstid, der for tiden er  

 39 timer.
I disse tilfælde begrænses dagpengene af ugemaksimum.
Lønmodtageren modtager dagpenge med 90 pct. af den gennemsnitlige timefortjeneste for hver af de mistede arbejdstimer inden for hver  

 kalenderuge (fra mandag til søndag) under sygeperioden.
Den samlede  

 dagpengehjælp kan for een uge ikke overstige ugemaksimum, dvs. pt. 2.052 kr.
§ 2,  stk. 2 gælder lønmodtagere, hvis arbejdstid i en eller flere kalenderuger inden  

 for turnusperioden overstiger det normale antal arbejdstimer pr. uge ved  

 fuldtidsbeskæftigelse, dvs. 39 timer.
Dagpengene begrænses i disse tilfælde ikke af højestebeløbet Arbejdsfri uger medtages ved beregningen af gennemsnitstimetallet pr. uge.
Hvis dette timemaksimum er lavere end 90 pct. af den gennemsnitlige timefortjeneste, beregnes dagpengene efter timemaksimum og udbetales for  

 hver af de mistede arbejdstimer.
Dagpengene pr.
 kalenderuge kan i dette tilfælde godt overskride ugemaksimum, pt. 2.052  

 kr., men må pr. time ikke overskride timemaksimum:
 2.052 kr.
----------------------------- gennemsnitstimetallet pr. uge.
Når det drejer sig om arbejdsforhold, der er omfattet af en holddriftsordning, er timemaksimum efter hovedorganisationernes aftale om  

 dagpengeberegningen ved holddrift hidtil blevet beregnet ved at multiplicere  

 det i loven fastsatte ugemaksimum med antallet af uger, over hvilke turnus  

 går, og derefter dividere med det samlede antal normaltimer i nævnte antal  

 uger.
Denne måde at beregne timemaksimum på fører til samme resultat.
Udbetaling (§ 3) Det er fastsat, at dagpenge i arbejdsforhold med skiftende arbejdstid pr. uge udbetales pr. mistet arbejdstime under sygefraværet, således at  

 dagpengeydelsen kommer i bedre overensstemmelse med det faktiske indtægtstab,  

 end det ville være tilfældet, hvis dagpenge udbetaltes med et bestemt beløb  

 pr. uge, uanset antallet af arbejdstimer i den pågældende fraværsuge.
Eksempler på beregning og udbetaling af dagpenge til lønmodtagere med fast arbejdsturnus, men skiftende ugentlig arbejdstid.
 Eksempel 1:
 Vagtordning, hvor arbejdstiden pr. kalenderuge ikke overskrider 39 timer.
ad a § 2, stk. 1. Lønmodtageren arbejder 36 timer hver anden uge efter en på forhånd fastlagt vagtordning.
 Lønmodtageren har i den nærmest forudgående hele turnusperiode (2 uger)  

 tjent i alt 2.340 kr. eller gennemsnitlig pr. time 65 kr.
 (2.340 kr. : 36 t). Dagpengene udgør 90 pct. af 65 kr. eller 58,50 kr. pr.  

 time (58,50 kr. x 36 t = 2.106 kr.).
Dagpengene kan dog pr. uge ikke udgøre mere end dagpengenes højestebeløb, dvs. 2.052 kr. (ugemaksimum).
 Eksempel 2:
 Vagtordning: 1 kalenderuge 54 timer + 1 friuge. (90 pct. af timeløn  

 overskrider ikke timemaksimum).
ad b § 2, stk. 2. Lønmodtageren arbejder hver anden uge i 54 timer efter en på forhånd fastsat vagtordning.
 Pågældende har i den nærmest forudgående hele turnusperiode (2 uger) tjent  

 i alt 3.510 kr. eller gennemsnitlig pr. time 65 kr. (3.510 kr. : 54 t).
 Dagpengene udgør 90 pct. af 65 kr. eller 58,50 kr. pr. time.
 2.052 kr.
27 timer Da dagpengene, beregnet som 90 pct. af sikredes timeløn, ikke overstiger timemaksimum, udbetales der for en hel fraværsuge 54 t x 58,50  

 = 3.159 kr. og 0 kr. for hver friuge.
 Eksempel 3:
Vagtordning: 1 kalenderuge 78 timer + 1 friuge. (90 pct. af timeløn overskrider timemaksimum).
 ad b) Lønmodtageren arbejder hver anden uge i 78 timer efter en på forhånd  

 fastsat vagtordning.
Han har i den nærmest forudgående hele turnusperiode (2 uger) tjent i alt 5.070 kr. eller gennemsnitlig pr. time 65 kr. (5.070 kr. : 78 t).
 90 pct. af 65 kr. = 58,50 kr. pr. time.
 2.052 kr.
39 timer Da dagpengene, beregnet som 90 pct. af sikredes timeløn, overstiger timemaksimum, udbetales der for en hel fraværsuge 78 t x 52,62 kr. = 4.104  

 kr. og 0 kr. for hver friuge.
 Eksempel 4:
 Holddriftsordning.
ad b) Det gennemsnitlige timetal pr. uge er 39 timer, og turnusperioden strækker sig over 6 uger.
 I fraværsugen skulle lønmodtageren have arbejdet 56 timer.
 Han har i den nærmest forudgående hele turnusperiode tjent i alt 14.040  

 kr. eller gennemsnitlig pr. time 60 kr. (14.040 kr. : 234 t).
 90 pct. af 60 kr. = 54 kr. pr. time.
Dagpengene kan pr. arbejdstime ikke udgøre mere end timemaksimum i holddriftsordningen.
Holddriftsordningens timemaksimum er 2.052 kr.
 --------- = 52,62 kr.
39 timer Da dagpengene beregnet som 90 pct. af lønmodtagernes timeløn, overstiger  

 timemaksimum, udbetales der for fraværsugen i alt 56 t x 52,62 kr. = 2.947  

 kr.
 Eksempel 5:
 Holddriftsordning.
ad b) Det gennemsnitlige timetal pr. uge er 39 timer, og turnusperioden stækker sig over 6 uger.
 I fraværsugen skulle sikrede have arbejdet 28 timer.
 Han har i den nærmest forudgående hele turnusperiode tjent i alt 13.572  

 kr. eller gennemsnitlig pr. time 58 kr. (13.572 kr. : 234).
90 pct. af 58 kr. = 52,20 kr. pr. time, mens timemaksimum er 2.052 kr.
 --------- = 52,62 kr.
39 timer Da 90 pct. af timelønnen er mindre end timemaksimum, beregnes dagpengene som 90 pct. af sikredes timeløn, og der udbetales dagpenge med  

 52,20 kr. x 28 = 1.462 kr.
Nedsatte dagpenge 64. I de situationer, hvor arbejdsgiveren er  

 dagpengeforpligtet ved delvis uarbejdsdygtighed, skal arbejdsgiveren yde nedsatte dagpenge med et  

 beløb pr. uge, der udgør samme andel af dagpengebeløbet pr. uge ved fuld  

 uarbejdsdygtighed, som den andel indtægtstabet udgør af den dagpengegivende  

 lønindtægt.
 Beregning af nedsatte dagpenge kan foretages således:
 Eksempel:
A.
Dagpengegivende lønindtægt = 2.300 kr.
B.
Indtægtstabet opgøres således: 2.300 kr. - 1.200 kr. (løn) = 1.100 kr.
C.
Fulde dagpenge = 90 pct. af 2.300 kr. (maksimum pt. 2.052 kr.).
D.
Nedsat dagpengeprocent 1.100 x 100 ----------- = 48 pct.
2.300 E.
Nedsatte dagpenge = 48 pct. af 2.052 kr. = 985 kr.
 Regler om klageadgang, straffebestemmelser  

 m.v.
Forskud 65. Hvis en arbejdsgiver ikke udbetaler dagpenge til  

 en lønmodtager i arbejdsgiverperioden, overtager kommunen  

 dagpengeudbetalingen.
Mener kommunen, at arbejdsgiveren har pligt til at betale, yder den forskud på dagpengene til lønmodtageren.
Sagen forelægges herefter for  

 dagpengeudvalget.
Dette udvalg træffer afgørelse om ret til dagpenge i  

 arbejdsgiverperioden.
Hvis udvalget bestemmer, at arbejdsgiveren har pligt til at betale dagpenge, skal forskuddet refunderes kommunen inden 4 uger.
Betales  

 beløbet ikke, kan det inddrives efter reglerne for udlæg.
Blanketgang 66. Såvel arbejdsgiveren som lønmodtageren skal give  

 nærmere oplysninger til brug for kommunens vurdering af, om arbejdsgiveren  

 uretmæssigt har undladt at udbetale dagpenge i arbejdsgiverperioden.  

 Oplysningerne afgives på særlige blanketter.
Urigtige oplysninger 67. Den, der giver urigtige eller vildledende  

 oplysninger til brug ved afgørelser efter loven eller fortier oplysninger af betydning for  

 sådanne afgørelser, kan straffes med bøde eller hæfte, medmindre strengere  

 straf kan idømmes efter den borgerlige straffelov (§ 56, stk. 1).
Tilbagebetaling af dagpenge 68. Har en person mod bedre vidende uberettiget  

 modtaget ydelser efter dagpengeloven, skal det beløb, der er modtaget med urette, betales  

 tilbage.
Dette gælder også, når for meget udbetalte dagpenge skyldes  

 tilsidesættelse af pligten til at give oplysninger om indtægtsændringer (§ 50  

 stk. 2).
Bestemmelsen vedrører både dagpenge, der er udbetalt til sikrede selv, og refusionsbeløb, der er udbetalt til arbejdsgiveren.
 Uretmæssigt modtagne dagpenge kan inddrives efter reglerne for inddrivelse  

 af personlige skatter, dvs. bl.a. ved tilbageholdelse i løn (§ 50, stk. 3).
Politianmeldelse 69. I bedrageritilfælde kan der blive tale om  

 politianmeldelse og tiltale efter den borgerlige straffelov, se nærmere herom i vejledning om  

 dagpenge fra det sociale udvalg.
Retsforfølgning 70. Krav på dagpenge kan ikke gøres til genstand for  

 arrest, eksekution eller anden retsforfølgning.
Når dagpengene er udbetalt, nyder  

 de ikke større retsbeskyttelse end anden formue (§ 57).
Regres 71. Når lønmodtageren er kommet tilskade kan  

 arbejdsgiveren - i modsætning til kommunen søge regres hos den eventuelle skadevolder for  

 udbetalte sygedagpenge.
Sikringsstyrelsen, den 30. januar 1987 F.
B.
Svarrer /Jørgen Møller Bilagsfortegnelse (* 1) Bilag 1 Socialministeriets bekendtgørelse nr. 949 af 23. december 1986 af lov om dagpenge ved sygdom eller fødsel.
Bilag 2 Socialministeriets bekendtgørelse nr. 991 af 30. december 1986 om  

 dagpengegivende indtægter Bilag 3 Sikringsstyrelsens bekendtgørelse nr. 406 af 16. august 1983 om  

 ret til dagpenge for personer, der ikke er skattepligtige her i landet m.v.
Bilag 4 Sikringsstyrelsens bekendtgørelse nr. 537 af 4. december 1980 om nedsatte dagpenge ved delvis uarbejdsdygtighed på grund af sygdom og  

 delvis fravær ved graviditet, barsel og adoption.
Bilag 5 Sikringsstyrelsens bekendtgørelse nr. 984 af 29. december 1986 om lempelse af arbejdsgiverens pligt til at betale dagpenge til  

 nyansatte lønmodtagere.
Bilag 6 Sikringsstyrelsens bekendtgørelse nr. 955 af 30. december 1986 om arbejdsgiverens fritagelse for at udbetale dagpenge i særlige  

 tilfælde.
Bilag 7 Socialministeriets bekendtgørelse nr. 952 af 23. december 1986 om arbejdsgiveres fritagelse for at betale dagpenge i  

 arbejdsgiverperioden.
Bilag 8 Sikringsstyrelsens bekendtgørelse nr. 950 af 23. december 1986 om arbejdsgiveres fritagelse for dagpengepligt over for løsarbejdere.
Bilag 9 Socialministeriets bekendtgørelse nr. 21 af 19. januar 1978 om aftaler mellem lønmodtagere og arbejdsgivere om arbejdsgiverens  

 fritagelse for at betale dagpenge.
Bilag 10 Sikringsstyrelsens bekendtgørelse nr. 469 af 21. oktober 1980 om beregning og udbetaling af dagpenge i arbejdsgiverperioden til  

 lønmodtagere i arbejdsturnus med skiftende ugentlig arbejdstid.
Bilag 11 Sikringsstyrelsens bekendtgørelse nr. 16 af 6. januar 1983 om dispensation fra fristen for anmodning om dagpenge fra det sociale  

 udvalg.
Bilag 12 Sikringsstyrelsens bekendtgørelse nr. 956 af 30. december 1986 om forlængelse af dagpengeperioden.
 Bilag 13 Socialministeriets bekendtgørelse nr. 951 af 23. december 1986 om  

 frivillig sikring.
Bilag 14 Sikringsstyrelsens bekendtgørelse nr. 953 af 29. december 1986 om arbejdsgiveres pligt til at anmelde fravær for lønmodtagere under  

 sygdom samt om anmeldelse af krav om udbetaling af dagpenge (refusion) til  

 arbejdsgivere.
Bilag 15 Socialministeriets bekendtgørelse nr. 512 af 23. september 1975 om udbetaling af dagpenge under ophold i udlandet.
 Bilag 16 Socialministeriets bekendtgørelse nr. 985 af 30. december 1986 om  

 dagpenge til søfarende ved sygdom eller fødsel.
Bilag 17 Sikringsstyrelsens bekendtgørelse nr. 954 af 29. december 1986 om regulering af grænser og bidrag i de frivillige dagpengeordninger  

 for forsikrede arbejdsgivere, løsarbejderarbejdsgivere, selvstændige  

 erhvervsdrivende og husførende personer.
 Ophævede vejledninger m.v.
 De to vejledninger erstattes følgende vejledninger m.v.:
Sikringsstyrelsens cirkulæreskrivelse af 16. maj 1974 om, hvornår betingelsen om indtægtstab kan anses for opfyldt.
 Sikringsstyrelsens cirkulæreskrivelse af 25. november 1974 om, i hvilke  

 tilfælde kommunerne kan dispensere fra for sen anmeldelse, jf. dagpengelovens  

 § 18, stk. 6.
Sikringsstyrelsens cirkulæreskrivelse af 19. december 1975 om udbetaling af dagpenge under minimum i kombinerede sager og sager med  

 overskydende beløb.
Sikringsstyrelsens cirkulæreskrivelse af 3. januar 1978 om retningslinier for indgivelse af politianmeldelse i tilfælde af bedrageri.
Sikringsstyrelsens vejledning af 9. marts 1978 om aftaler mellem lønmodtager og arbejdsgivere om arbejdsgiverens fritagelse for at betale  

 dagpenge (§ 12-aftaler).
Sikringsstyrelsens vejledning af 14. april 1978 om sygedagpenge til udenlandske arbejdstagere.
 Sikringsstyrelsens vejledning af 21. marts 1979 om sygedagpenge i  

 forbindelse med arbejdskonflikter.
Sikringsstyrelsens cirkulære af 17. september 1979 om sygedagpenge til efterlønsmodtagere.
 Sikringsstyrelsens vejledning af 5. maj 1980 om sygedagpenge fra kommunen  

 til lønmodtagere, der indtil sygefraværet modtog supplerende  

 arbejdsløshedsdagpenge under delvis beskæftigelse.
Sikringsstyrelsens vejledning af 4. december 1980 om beregning af dagpenge i arbejdsgiverperioden for lønmodtagere i arbejdsturnus med  

 skiftende ugentlig arbejdstid.
Sikringsstyrelsens cirkulæreskrivelse af 5. januar 1981 om forlængelse af dagpengeperioden for personer under 67 år, jf.  

 varighedsbegrænsningen i dagpengelovens § 26, stk. 1, nr. 1 og 2.
Sikringsstyrelsens vejledning af 8. april 1981 om betingelsen for skønsmæssig fastsættelse af den dagpengegivende indtægt.
 Sikringsstyrelsens cirkulæreskrivelse af 27. maj 1981 om feriedagpenge  

 efter lov om arbejdsformidling og arbejdsløshedsforsikring m.v.
 Sikringsstyrelsens vejledning af 1. juni 1981 om løsarbejdere.
Sikringsstyrelsens vejledning af 25. juni 1981 om nedsatte dagpenge, jf. vejledning af 18. december 1985.
 Sikringsstyrelsens vejledning af 26. april 1984 om lempelse af praksis  

 efter dagpengelovens § 25, stk. 5.
Sikringsstyrelsens vejledning af 15. maj 1984 om, hvilken kommune, der skal udbetales dagpenge i forbindelse med flytning.
 Sikringsstyrelsens vejledning af 7. februar 1985 om forholdet mellem  

 dagpengeloven og arbejdsskadeforsikringsloven.
Sikringsstyrelsens vejledning af 18. december 1985 om dagpenge ved barsel og adoption m.v.
 Sikringsstyrelsens vejledning af 19. februar 1986 om bestemmelserne i  

 dagpengelovens § 3 (beskæftigelseskrav, tilbagefald m.v.).
Sikringsstyrelsens vejledning af 20. februar 1986 om bestemmelserne i dagpengelovens § 5, stk. 1 (forsæt, grov uagtsomhed og fortielse).
 Sikringsstyrelsens vejledning af juli 1986 om opfølgning af sager om  

 sygedagpenge.
