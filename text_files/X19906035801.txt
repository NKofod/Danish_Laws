 Indsigelse fra Dansk Sprognævn taget tilfølge, hvorefter varemærket  

 »Farmer-Grisen« for bl.a. svinekød i kl. 29 ikke fandtes at have  

 fornødent særpræg, da ordet, uanset at det formentlig var en sproglig  

 nydannelse, var dannet af kendte sprogelementer sammensat efter sædvanlige  

 normer for orddannelse.
Fællesforeningen for Danmarks Brugsforeninger Roskildevej 65 2630 Albertslund Vor ref: VA 1968 1986/V2/IS/FT Deres ref: HH/JB Dato: 08 mar 1990 -Indsigelse mod-ansøgning-af varemærke VA 1968 1986, ordene Farmer-Grisen.
I medfør af bestemmelsen i § 20 i varemærkeloven har Dansk Sprognævn i  

 skrivelse hertil af 29 mar 1989 nedlagt indsigelse mod registreringen af  

 Deres ovennævnte varemærke.
Ansøgningen omfatter fersk kød i klasse 29.
Sprognævnet har i sin skrivelse henvist til, at der findes en række  

 betegnelser for produkter, der er sammensat med ordet farmer som første led  

 og et anden navneord som sidste led.
Et af ordene, nemlig farmerbøf, er så  

 almindeligt, at det er optaget i Retskrivningsordbogen 1989. Sprognævnet  

 henviser endvidere til andre kendte ord, hvori ordet farmer indgår, nemlig  

 farmerbukser, farmerkost, farmerlook, farmermode og farmerskjorte.
Det er  

 Sprognævnets opfattelse, at det ansøgte ord Farmer-Grisen sandsynligvis er en  

 nydannelse, men henviser til betænkning vedrørende ny Dansk Lov om Varemærker  

 fra 1958, hvori der står, at den omstændighed, at ordet er en sproglig  

 nydannelse, ikke principielt udelukker, at det kan være deskriptivt, hvis det  

 f.eks. er dannet af kendte sprogelementer sammensat efter sædvanlige normer  

 for orddannelser.
Sprognævnet finder derfor, at ordmærket Farmer-Grisen ikke  

 for kød har det særpræg som varemærkelovens § 13 kræver.
De er i skrivelse af 23 maj 1989 enig med Sprognævnet i, at der er tale om  

 en nydannelse, og at dette principielt ikke udelukker, at man kan anse ordet  

 for beskrivende, men De fremhæver, at dette må være en undtagelse.
De  

 medgiver at man inden for tekstilbranchen anvender ordet farmer for et  

 bestemt »look« i tøjet, men at farmerbukser nok må anses for en  

 engangsforeteelse.
De mener ikke, at Farmer-Gris er beskrivende, idet der er  

 tale om et navn på en bestemt gris, og De er af den opfattelse, at ordet kan  

 antages til registrering.
 Sprognævnet har i skrivelse hertil af 01 jun 1989 anført, at Deres  

 bemærkninger om brugen af førsteleddet farmer- i sammensatte navneord inden  

 for tekstilbranchen er oplysende og dækkende, men kan ikke have nogen  

 betydning for, om ordmærket Farmer-Grisen har særpræg for fersk kød.  

 Sprognævnet bemærker, at De ikke kommer ind på ordet farmerbøf, og at De ikke  

 godtgør, at betegnelsen farmer-gris skulle have større særpræg for kød end  

 farmerbøf og fastholder derfor indsigelsen.
 De har, trods opfordring hertil ikke udtalt Dem yderligere i sagen, der  

 herefter er taget op til afgørelse.
I medfør af bestemmelsen i § 13 i varemærkeloven skal et varemærke for at  

 kunne registreres være egnet til at adskille varemærkeindehaverens varer  

 eller tjenesteydelser fra andres.
Et varemærke, der udelukkende angiver  

 tjenesteydelsernes art eller beskaffenhed, kan ikke i sig selv anses for at  

 have fornødent særpræg.
Der findes adskillige ord med farmer som første led efterfulgt af et andet  

 navneord som sidste led, og farmerbøf er almindelig kendt.
Farmer-Grisen er  

 formentlig en sproglig nydannelse, men direktoratet finder, at ordet er en  

 naturlig orddannelse som betegnelse for varens art og beskaffenhed, nemlig at  

 det drejer sig om fersk svinekød, hvor grisen er opdrættet på en almindelig  

 farm eller hos en almindelig farmer og ikke hos en stor svineproducent,  

 hvilket formentlig kan give sig udslag i, at f.eks. smagen er anderledes.
Betegnelsen vil derfor ikke blive opfattet som et varemærke, men snarere  

 som ovenfor nævnt som en betegnelse på en gris, der er opdrættet på en  

 almindelig bondegård.
Da en varemærkeansøger ved en registrering får eneret  

 (varemærkeret) til sit mærke og derfor kan forbyde andre at bruge mærket,  

 finder direktoratet ikke at kunne registrere mærket for Dem, således at De  

 kan hindre alle andre, der handler med fersk svinekød fra en landmand i at  

 bruge denne betegnelse i deres erhverv.
 Indsigelsen må derfor tages tilfølge og ansøgningen afslås i medfør af  

 bestemmelsen i § 13 i varemærkeloven, da mærket ikke er i besiddelse af det  

 til registrering som varemærke fornødne særpræg, idet mærket kan angive  

 varens art og beskaffenhed.
Direktoratets afgørelse kan i medfør af bestemmelsen i § 44 i  

 varemærkeloven indbringes for Patentankenævnet, Helgeshøj Alle81, 2630  

 Taastrup, inden 2 måneder fra dato.
Det fastsatte klagegebyr på 2000 kr. må  

 samtidig indsendes tilligmed en ankebegrundelse.
