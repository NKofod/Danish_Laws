Indholdsfortegnelse 1. Indledning 2. Handel med underskudsselskaber 2.1. Begrænsning af adgangen til at fratrække underskud ved  

 ejerskifte i selskabsbeskattede foreninger og i »tomme« selskaber  

 og foreninger 2.2. Undtagelse fra begrænsning af adgangen til  

 underskudsfremførsel 2.3. »Transparens« i moderselskaber og -foreninger 2.4. Ikrafttræden 3. Gældseftergivelse 3.1. Udvidelse af gældsnedsættelsesbegrebet til at omfatte  

 fordringer, der konverteres til konvertible obligationer 3.2. Opgørelsen af gældsnedsættelsen ved konvertering af  

 fordringer til aktier og konvertible obligationer 3.3. Underskudsbegrænsning i koncernforhold 3.4. Udvidelse af frivillig akkord til tilbagebetalte  

 kapitalindskud 3.5. Ikrafttræden 4. Nedsættelse af anskaffelsessummen for visse aktier 4.1. Aktieavancebeskatningslovens § 6, stk. 7 og 8 4.2. Ikrafttræden 5. Rentefordringer i koncernforhold 5.1. Betingelser for tabsfradrag 5.2. Ikrafttræden 6. Renter ved gældseftergivelse 6.1. Begrænsning af fradragsretten 6.2. Ikrafttræden 7. Indgangsværdier for visse andelsbeviser 7.1. Ikrafttræden 1. Indledning I dette cirkulære omtales de ændringer, der er gennemført ved lov nr. 412  

 af 14. juni 1995 om ændring af forskellige skattelove (Handel med  

 underskudsselskaber, gældseftergivelse og renter ved gældseftergivelse).
 Det drejer sig i hovedtræk om følgende ændringer:
 - Indførelse af underskudsbegrænsning i »tomme« selskaber ved et  

 ejerskifte på mere end 50 pct.
 - Regler om, at der i forbindelse med en akkord i visse tilfælde  

 foreligger en gældsnedsættelse ved konvertering af en fordring til  

 konvertible obligationer.
 - Regler om opgørelse af gældsnedsættelsen, hvis en fordring konverteres  

 til aktier eller konvertible obligationer i forbindelse med en akkord.
 - Regler om at underskudsbegrænsningen ved eftergivelse af gæld i  

 koncernforhold undertiden formindskes.
 - En udvidelse af reglerne om underskudsbegrænsning ved frivillig akkord  

 til også at omfatte tilfælde, hvor gældseftergivelsen erstattes af et  

 kapitalindskud fra kreditor, som tilbagebetales til denne.
 - Reduktion af anskaffelsessummen for aktier, når aktierne er erhvervet i  

 forbindelse med et kapitalindskud og indskuddet har forbindelse med  

 indfrielse af en fordring, indskyder har på selskabet.
 - Indførelse af fradragsret for tab på rentefordringer i koncernforhold.
 - Indførelse af begrænsninger i rentefradragsretten for påløbne renter  

 vedrørende gæld, der nedsættes som følge af en gældseftergivelse.
 - En udvidelse af adgangen til at anvende værdien den 19. maj 1993 i  

 stedet for den faktiske anskaffelsessum til også at omfatte andelsbeviser,  

 der omfattes af en dispensation.
Visse af de i dette cirkulære omtalte regler er foreslået ændret ved  

 lovforslag nr.
L 117 fremsat den 6. december 1995, jf. herom nedenfor i  

 afsnit 2.1.2.1., 2.3. og 3.3.3. Hvis lovforslaget vedtages, vil der blive  

 udsendt et cirkulære, hvori disse ændringer gennemgås.
2. Handel med underskudsselskaber 2.1. Begrænsning af adgangen til at fratrække underskud ved ejerskifte i  

 selskabsbeskattede andelsforeninger og i »tomme« selskaber og  

 foreninger Efter ligningslovens § 15, stk. 1, kan underskud fremføres og modregnes i  

 den skattepligtige indkomst i op til 5 år.
Denne adgang til  

 underskudsfremførsel er i en række tilfælde begrænset og i forskellig grad,  

 jf. reglerne i ligningslovens § 15, stk. 7. Begrænsningerne indtræder i en  

 række tilfælde, hvor mere end 50 pct. af aktiekapitalen m.v. ved  

 indkomstårets udløb ejes af andre aktionærer m.v. end ved begyndelsen af et  

 tidligere indkomstår, hvor den skattepligtige indkomst udviste underskud.
 Der henvises herom til pkt. 18.8 i cirkulære nr. 96 af 22. juni 1993 om  

 ligningsloven.
 Ved lovændringen er der sket en udvidelse af de tilfælde, hvor der  

 sker underskudsbegrænsning ved et ejerskifte m.v. på mere end 50 pct. i et  

 selskab eller en forening.
Udvidelsen er sket på 2 områder.
For det første inddrages  

 selskabsbeskattede andelsforeninger omfattet af selskabsskattelovens § 1,  

 stk. 1, nr. 4, under reglerne om begrænsning af adgangen til at fremføre  

 underskud efter ligningslovens § 15, stk. 7, 1. og 2. pkt., ved et ejerskifte  

 på mere end 50 pct., jf. pkt. 2.1.1. For det andet er der med ligningslovens  

 § 15, stk. 7, 3. pkt., indført en yderligere skærpelse af adgangen til at  

 fremføre underskud i forhold til ligningslovens § 15, stk. 7, 1. og 2. pkt.,  

 hvis overdragelse af kapitalandele m.v. sker i et »tomt« selskab  

 eller forening, jf. pkt. 2.1.2. I sådanne tilfælde er der ikke mulighed for,  

 at et underskud kan nedbringe den skattepligtige indkomst.
 2.1.1. Ved lovændringen er ligningslovens § 15, stk. 7, om  

begrænsning af adgangen til at fratrække underskud udvidet med  

 selskabsbeskattede andelsforeninger omfattet af selskabsskattelovens § 1,  

 stk. 1, nr. 4. Det drejer sig om foreninger, hvis formål er at fremme  

 medlemmernes fælles erhvervsmæssige interesser gennem deres deltagelse i  

 foreningens virksomhed som aftagere, leverandører eller på anden måde.
 For foreninger omfattet af selskabsskattelovens § 1, stk. 1, nr. 4, gælder  

 der efter lovændringen de samme begrænsninger af adgangen til at fremføre  

 underskud fra tidligere indkomstår til modregning i den skattepligtige  

 indkomst ved en udskiftning i medlemskredsen eller ændring af råden over  

 stemmeværdien på mere end 50 pct., som gælder for selskaber omfattet af  

 selskabsskattelovens § 1, stk. 1, nr. 1 og 2.
 Underskud fra tidligere indkomstår i foreninger omfattet af  

 selskabsskattelovens § 1, stk. 1, nr. 4, kan efter ligningslovens § 15, stk.  

 7, 1. og 2. pkt., ikke nedbringe den skattepligtige indkomst til et beløb  

 mindre end foreningens positive nettokapitalindtægter med tillæg af indkomst  

 fra udlejning af afskrivningsberettigede driftsmidler og skibe.
 Om opgørelsen af nettokapitalindtægter henvises til pkt. 18.8 i cirkulære  

 nr. 96 af 22. juni 1993 om ligningsloven.
 Indkomsten fra udlejningen skal opgøres efter et nettoprincip, således at  

 indkomsten fra udlejning af afskrivningsberettigede driftsmidler og skibe  

 skal nedbringes med de foretagne afskrivninger og tilsvarende forhøjes med  

 eventuelle genvundne afskrivninger.
 Andelsforeninger, som på tidspunktet for overdragelse af andele i  

 foreningen i det væsentlige er uden økonomisk risiko ved erhvervsmæssig  

 aktivitet, er omfattet af den skærpede underskudsfremførselsbegrænsning, der  

 efter lovændringen gælder for »tomme« selskaber, jf. pkt. 2.1.2.
 2.1.2. Hvis selskabet eller foreningen på det tidspunkt, hvor der  

 indgås aftale om at overdrage kapitalandele i selskabet eller andele i  

 foreningen, i det væsentlige er uden økonomisk risiko ved erhvervsmæssig  

 aktivitet, er selskabet omfattet af ligningslovens § 15, stk. 7, 3. pkt.  

 Om udtrykket »i det væsentlige uden økonomisk risiko ved erhvervsmæssig  

 aktivitet«, se nedenfor under pkt. 2.1.2.2.
Såfremt selskabet eller foreningen på aftaletidspunktet for overdragelse  

 af kapitalandele eller andele er »tomt«, og der er aftalt  

 overdragelser af kapitalandele for mere end 50 pct. af aktiekapitalen, finder  

 bestemmelsen således anvendelse.
Bestemmelsen finder endvidere anvendelse,  

 såfremt der indgås 2 eller flere aftaler om overdragelse af kapitalandele i  

 et »tomt« selskab eller forening, hvor den enkelte aftale vedrører  

 overdragelse af kapitalandele for mindre end 50 pct., men alle aftaler under  

 et vedrører overdragelse af kapitalandele med mere end 50 pct. i perioden.
 Hvis der i den nævnte periode er aftalt overdragelse af kapitalandele  

 eller andele i selskabet eller foreningen med mere end i alt 50 pct., men en  

 eller flere af disse aftaler er indgået på tidspunkter, hvor selskabet eller  

 foreningen ikke kan anses for at være »tomt«, indgår disse  

 overdragelser ikke ved opgørelsen af, om der er sket overdragelse af  

 kapitalandele eller andele med mere end i alt 50 pct.
Bestemmelsen i § 15, stk. 7, 3. pkt., finder således heller ikke  

 anvendelse, såfremt der på et tidspunkt, hvor selskabet eller foreningen ikke  

 er »tomt«, aftales overdragelse af kapitalandele for mere end 50  

 pct., og der på et andet tidspunkt inden for perioden, hvor selskabet eller  

 foreningen er »tomt«, indgås aftaler om overdragelser af  

 kapitalandele for i alt mindre end 50 pct., uanset at der er sket ejerskifte  

 (et eller flere) på mere end i alt 50 pct. i perioden.
Tilsvarende gælder for  

 aftaler om ændring af råden over stemmeværdien.
I disse tilfælde vil  

 underskudsfremførselsadgangen alene som hidtil være begrænset efter  

 ligningslovens § 15, stk. 7, 1. og 2. pkt.
 Et underskud, der er omfattet af begrænsningerne i ligningslovens § 15,  

 stk. 7, bortfalder ikke, men kan fremføres til modregning i senere års  

 indkomst inden for den almindelige 5 års frist, hvis der sælges aktier eller  

 andele tilbage til de oprindelige aktionærer eller medlemmer i et omfang, der  

 indebærer, at der i den pågældende periode er sket et ejerskifte i selskabet  

 eller foreningen på mindre end 50 pct.
 2.1.2.1. Afgørende for, om der indtræder underskudsbegrænsning  

 efter ligningslovens § 15, stk. 7, 3. pkt., er, om selskabet eller  

 foreningen er »tomt« på det tidspunkt, hvor der indgås  

 aftale om overdragelse af kapitalandele eller andele eller ændring af råden  

 over stemmeværdien.
 Det er således uden betydning for adgangen til underskudsfremførsel, om  

 den oprindelige aktivitet i selskabet m.v. efter aftaletidspunktet for  

 overdragelse af kapitalandele indstilles, eller der indlægges ny og - i  

 forhold til den hidtidige aktivitet - anden aktivitet i selskabet m.v. efter  

 det nævnte tidspunkt.
Det er ligeledes uden betydning for adgangen til at fremføre underskud, om  

 der er indlagt ny aktivitet i selskabet m.v. før tidspunktet for  

 aftale om overdragelse af kapitalandele, og den oprindelige aktivitet  

 samtidig indstilles.
Tilsvarende gælder for aftaler om ændring af råden over  

 stemmeværdien.
 Efter ligningslovens § 15, stk. 7, 3. pkt., kan et underskud ikke  

 nedbringe den skattepligtige indkomst overhovedet, hvis selskabet eller  

 foreningen ved en ændring af ejerkredsen som nævnt i ligningslovens § 15,  

 stk. 7, 1. pkt., eller en ændring af råden over stemmeværdien som nævnt i  

 ligningslovens § 15, stk. 7, 2. pkt., i det væsentlige er uden økonomisk  

 risiko ved erhvervsmæssig aktivitet.
 Ved et »selskab eller forening, der i det væsentlige er uden  

 økonomisk risiko ved erhvervsmæssig aktivitet« forstås efter  

 ligningslovens § 15, stk. 7, 3. pkt., for det første selskaber eller  

 foreninger, hvor den erhvervsmæssige aktivitet reelt er ophørt, eller hvor  

 den erhvervsmæssige aktivitet i selskabet eller foreningen er så ringe, at  

 det praktisk taget er »tomt«.
Om den erhvervsmæssige aktivitet skal anses for at være ophørt, beror på  

 en række momenter, jf. nedenfor.
Disse momenter er enkeltvis ikke afgørende.
Ved afgørelsen af, om den erhvervsmæssige aktivitet i selskabet eller  

 foreningen må anses for at være ophørt, kan der særlig lægges vægt på, Hvis selskabet eller foreningen anses for at have en erhvervsmæssig  

 aktivitet, er det dernæst afgørende for, om der indtræder  

 underskudsbegrænsning, hvorvidt den erhvervsmæssige aktivitet har et sådant  

 omfang, at selskabet kan siges i det væsentlige at have en økonomisk risiko  

 ved erhvervsmæssig aktivitet.
Er den erhvervsmæssige aktivitet, der udøves i selskabet eller foreningen,  

 ikke af et sådant omfang, at selskabet herved kan siges i det væsentlige at  

 have en økonomisk risiko ved erhvervsmæssig aktivitet, finder ligningslovens  

 § 15, stk. 7, 3. pkt., anvendelse.
Et underskud fra tidligere indkomstår kan  

 følgelig ikke nedbringe den skattepligtige indkomst.
 Bestemmelsen omfatter for det andet selskaber eller foreninger,  

 hvor der på tidspunktet for aftale om overdragelse af kapitalandele eller  

 andele nok findes en erhvervsmæssig aktivitet i selskabet, men hvor der på  

 dette tidspunkt er indgået en bindende aftale om mulighed for afhændelse af  

 enten hele den erhvervsmæssige aktivitet eller en væsentlig del heraf til en  

 pris, der enten er fastsat af eller ensidigt kan fastsættes af selskabet  

 eller foreningen eller af køberen af selskabet m.v.
I det tilfælde, hvor et selskab eller en forening har en væsentlig  

 erhvervsmæssig aktivitet, og hvor selskabet og en køber har indgået en  

 bindende aftale om, at den erhvervsmæssige aktivitet i selskabet m.v. skal  

 eller kan afhændes til køberen til en pris, der er fastsat på  

 aftaletidspunktet, anses selskabet eller foreningen for at være  

 »tomt« efter ligningslovens § 15, stk. 7, 3. pkt.
Tilsvarende anses  

 et selskab eller en forening for at være »tomt« i det tilfælde,  

 hvor der er indgået en bindende aftale mellem selskabet og en køber af  

 selskabet gående ud på, at den erhvervsmæssige aktivitet i selskabet eller  

 foreningen kan afhændes, og at selskabet m.v. eller køberen af selskabet selv  

 på et senere tidspunkt kan fastsætte prisen for den erhvervsmæssige  

 aktivitet, der afhændes.
Et holdingselskab, der har henlagt den erhvervsmæssige aktivitet til en  

 række driftsselskaber, og hvis aktivitet alene er begrænset til ejerskabet  

 til aktierne i de underliggende driftsselskaber, der udøver de  

 erhvervsmæssige aktiviteter, anses efter ligningslovens § 15, stk. 7, 3.  

 pkt., for et selskab uden erhvervsmæssig aktivitet.
Bestemmelsen tillægger  

 det ikke betydning, at der for holdingselskabet kan være en økonomisk risiko  

 knyttet til ejerskabet til aktierne i de underliggende driftsselskaber, idet  

 den økonomiske risiko ikke er knyttet til en erhvervsmæssig aktivitet i  

 holdingselskabet.
 Et underskud i et holdingselskab, hvis aktivitet alene er begrænset til at  

 eje aktier i et eller flere datterselskaber, kan ved et ejerskifte m.v. i  

 holdingselskabet på mere end 50 pct. således ikke nedbringe den  

 skattepligtige indkomst.
Udøver holdingselskabet udover at eje aktierne i et eller flere  

 driftsselskaber en egentlig erhvervsmæssig aktivitet, anses holdingselskabet  

 derimod for at have erhvervsmæssig aktivitet.
I det tilfælde er det afgørende  

 for, om et underskud kan fremføres til fradrag, om den erhvervsmæssige  

 aktivitet i holdingselskabet har et sådant omfang, at holdingselskabet ikke  

 kan anses for i det væsentlige at være uden økonomisk risiko ved  

 erhvervsmæssig aktivitet.
 Det bemærkes, at der ved lovforslag L 117 fremsat den 6. december 1995 er  

 foreslået ændringer af reglerne i bl.a. ligningslovens § 15, stk. 7.
 2.1.2.2. Ejerskifte i et »skuffeselskab« er efter  

 ligningslovens § 15, stk. 7, 4. pkt., undtaget fra den underskudsbegrænsning  

 ved ejerskifte i et »tomt« selskab, der er omfattet af  

 ligningslovens § 15, stk. 7, 3. pkt.
 Et »skuffeselskab« er i bestemmelsen defineret som et allerede  

 stiftet selskab, der er registreret hos Erhvervs- og Selskabsstyrelsen, men  

 som efter stiftelsen på intet tidspunkt har drevet erhvervsmæssig virksomhed.  

 Et sådant selskab må som udgangspunkt anses for et »tomt« selskab  

 efter ligningslovens § 15, stk. 7, 3. pkt.
 Efter ligningslovens § 15, stk. 7, 4. pkt., indtræder der ikke  

 underskudsbegrænsning ved overdragelse af kapitalandele eller andele i et  

 »tomt« selskab eller forening efter ligningslovens § 15, stk. 7, 3.  

 pkt., hvis selskabet eller foreningen fra stiftelsen og indtil det tidspunkt,  

 hvor der indgås aftale om overdragelse af kapitalandele eller andele eller  

 aftale om ændring af råden over stemmeværdien, på intet tidspunkt har drevet  

 erhvervsmæssig virksomhed.
Det forhold, at der fra stiftelsen af selskabet eller foreningen og indtil  

 ejerskiftet eventuelt er sket en forrentning af den indbetalte  

 selskabskapital eller af indskuddet i foreningen, medfører ikke, at selskabet  

 eller foreningen anses for at have drevet erhvervsmæssig virksomhed.
Har  

 selskabet eller foreningen fra stiftelsen og indtil ejerskiftet derimod haft  

 indtægt - udover forrentning af en indbetalt selskabskapital eller af et  

 indskud i foreningen - eller har selskabet eller foreningen drevet  

 erhvervsmæssig virksomhed, er betingelsen for at undtage selskabet eller  

 foreningen fra underskudsbegrænsningen efter ligningslovens § 15, stk. 7, 4.  

 pkt., ikke opfyldt.
 Reglerne i § 15, stk. 7, 1. og 2. pkt., vedrørende begrænsning af adgangen  

 til at fremføre underskud i nettokapitalindtægter med tillæg af indkomst fra  

 udlejning af afskrivningsberettigede driftsmidler og skibe gælder også ved et  

 ejerskifte i »skuffeselskaber«.
2.2. Undtagelse fra begrænsning af adgangen til underskudsfremførsel Efter  ligningslovens § 15, stk. 9, nr.
1, finder ligningslovens § 15, stk. 7 og 8, ikke anvendelse for  

børsnoterede selskaber.
Børsnoterede selskaber kan fremføre underskud  

 efter den almindelige 5 års regel uden begrænsninger efter ligningslovens §  

 15, stk. 7 og 8.
Det er en betingelse, at selskabet er børsnoteret såvel ved begyndelsen af  

 underskudsåret som ved udgangen af det indkomstår, hvori der sker et  

 ejerskifte på mere end 50 pct.
Det er således ikke tilstrækkeligt, at  

 selskabet er børsnoteret på det tidspunkt, hvor der sker et ejerskifte på  

 mere end 50 pct.
 Efter ligningslovens § 15, stk. 9, nr. 2, gælder ligningslovens §  

 15, stk. 7 og 8, ikke, hvis ændringen i ejerkredsen som nævnt i  

 ligningslovens § 15, stk. 7, skyldes overdragelse af kapitalandele eller  

 andele til personer, som er nævnt i lov om afgift af dødsboer og gaver § 1,  

 stk. 2, litra a-f, en ægtefælle, forældres afkom eller stedforældre.  

 Tilsvarende gælder ved en ændring af råden over stemmeværdien.
Ved bedømmelsen af ændringen i selskabets ejerkreds eller foreningens  

 medlemskreds ses bort fra disse overdragelser.
Dette gælder også ved overgang  

 af kapitalandele eller andele ved arv til den pågældende personkreds.
Efter ligningslovens § 15, stk. 12, gælder begrænsningen i ligningslovens  

 § 15, stk. 7, 1. pkt., hvorefter et underskud ikke kan nedbringe den  

 skattepligtige indkomst til et beløb mindre end selskabets  

 nettokapitalindtægter, ikke for underskud i visse  

 finansieringsvirksomheder.
Undtagelsen vedrører alene ikke-børsnoterede  

 finansieringsvirksomheder.
Adgangen til at fremføre underskud til modregning i nettokapitalindtægter  

 efter ligningslovens § 15, stk. 12, gælder for underskud hidrørende fra  

 indkomstår, hvori selskabet eller foreningen i hele indkomståret drev  

 finansieringsvirksomhed.
Ved finansieringsvirksomhed forstås efter  

 bestemmelsen et pengeinstitut, forsikringsselskab, investeringsforening,  

 eller et selskab omfattet af realkreditloven eller lov om visse  

 kreditinstitutter, eller et selskab, der i øvrigt udøver næringsvirksomhed  

 ved køb og salg af fordringer eller ved finansieringsvirksomhed.
 Det er et krav, at den pågældende finansieringsvirksomhed skal være udøvet  

 i hele indkomståret og ikke kun en del heraf.
 Undtagelsen i ligningslovens § 15, stk. 12, fra ligningslovens § 15, stk.  

 7, 1. pkt., giver adgang til at kunne fremføre underskud til modregning i  

 nettokapitalindtægter, uanset at mere end 50 pct. af  

 finansieringsvirksomhedens kapital- eller stemmeandele skifter ejer.  

 Underskud hidrørende fra en finansieringsvirksomhed, hvori der sker et  

 ejerskifte på mere end 50 pct. eller en ændring af råden over stemmeværdien  

 med mere end 50 pct., kan derimod ikke fremføres til modregning i indkomst  

 fra udlejning af driftsmidler og skibe.
Underskud hidrørende fra en finansieringsvirksomhed, hvori der sker et  

 ejerskifte på mere end 50 pct. eller en ændring af råden over stemmeværdien  

 med mere end 50 pct., er omfattet af den skærpede  

 underskudsfremførselsbegrænsning i ligningslovens § 15, stk. 7, 3. pkt.,  

 såfremt finansieringsvirksomheden i det væsentlige er uden økonomisk risiko  

 ved erhvervsmæssig aktivitet på det tidspunkt, hvor der aftales overdragelse  

 af kapitalandele eller ændring af råden over stemmeværdien.
I sådanne  

 tilfælde kan underskud således ikke nedbringe finansieringsvirksomhedens  

 skattepligtige indkomst.
2.3. »Transparens« i moderselskaber og -foreninger Ved lovændringen er ligningslovens § 15, stk. 10, udvidet med  

 foreninger omfattet af selskabsskattelovens § 1, stk. 1, nr. 4. Udvidelsen er  

 en følge af, at ligningslovens § 15, stk. 7, er udvidet med foreninger  

 omfattet af selskabsskattelovens § 1, stk. 1, nr. 4.
 Ligningslovens § 15, stk. 10, indebærer, at hvis et selskab eller en  

 forening omfattet af selskabsskattelovens § 1, stk. 1, nr. 1, 2 eller 4, ejer  

 25 pct. eller derover (moderselskabet eller moderforeningen) af  

 aktiekapitalen i et andet selskab (datterselskabet) eller af andelene i en  

 anden forening (datterforeningen), er det ikke moderselskabet eller  

 moderforeningen, der anses for at være ejer efter begrænsningsreglerne i  

 ligningslovens § 15, stk. 7. I stedet skal aktionærerne eller medlemmerne ved  

 anvendelsen af begrænsningsreglerne anses for at eje aktierne i  

 datterselskabet eller andelene i datterforeningen efter deres forholdsmæssige  

 ejerandel af moderselskabets aktiekapital eller moderforeningens andele.
Når et datterselskabs aktionærkreds eller en datterforenings medlemskreds  

 skal opgøres, skydes moderselskabet eller moderforeningen således ud som  

 aktionær eller medlem, og i stedet anses aktionærerne i moderselskabet eller  

 medlemmerne i moderforeningen som ejer.
Hvis moderselskabet eller  

 moderforeningen igen ejes af et andet selskab eller forening, er det  

 aktionærforholdene i sidstnævnte selskab eller medlemsforholdene i  

 sidstnævnte forening, der er afgørende.
 Der henvises herom nærmere til pkt. 18.8 i cirkulære nr. 96 af 22. juni  

 1993 om ligningsloven.
I tilfælde af et ejerskifte eller ændring af råden over stemmeværdien på  

 mere end 50 pct. i et ikke-børsnoteret holdingselskab hvor  

 aktionærerne efter ligningslovens § 15, stk. 10, anses for at være ejer, vil  

 der indtræde underskudsbegrænsning i de underliggende datterselskaber efter  

 ligningslovens § 15, stk. 7, 3. pkt.
Det skyldes, som nævnt, at der »ses  

 igennem« moderselskabet således, at der herved sker et ejerskifte i  

 datterselskaberne.
En koncern kan have opdelt aktiviteterne i en række underliggende  

 delkoncerner, hvor den enkelte delkoncern under hele koncernens  

børsnoterede moderselskab består af et holdingselskab, hvis aktivitet  

 alene består i at eje aktierne i de underliggende selskaber, der udfører  

 aktiviteterne (driftsselskaber). Indtræder der et skift i ejerkredsen eller  

 en ændring af råden over stemmeværdien med mere end 50 pct. i koncernens  

 moderselskab, der efter ligningslovens § 15, stk. 10, anses for ejer ved  

 anvendelsen af ligningslovens § 15, stk. 7, kan et underskud i sådanne  

 underliggende delkoncerner, der er ikke-børsnoterede, nedbringe den  

 skattepligtige indkomst i den pågældende delkoncern.
Det skyldes, at der i  

 den nævnte situation ikke »ses igennem« det børsnoterede  

 moderselskab, og der sker derfor ikke et ejerskifte i de underliggende  

 delkoncerner.
Det bemærkes, at der ved lovforslag nr.
L 117 fremsat den 6. december 1995  

 er foreslået en ændring af reglerne i bl.a. ligningslovens § 15, stk. 10.
2.4. Ikrafttræden Udvidelsen af ligningslovens § 15, stk. 7, med foreninger som nævnt i  

 selskabsskattelovens § 1, stk. 1, nr. 4, har virkning for aftale om  

 overdragelse af andele og ændring af råden over stemmeværdien, der indgås den  

 18. januar 1995 eller senere.
Det vil sige, at der kun indtræder  

 underskudsbegrænsning for de nævnte foreninger, hvis der den 18. januar 1995  

 eller senere sker et ejerskifte eller en ændring af råden over stemmeværdien  

 med mere end i alt 50 pct.
Udvidelsen af ligningslovens § 15, stk. 7, 3. pkt., hvorefter et underskud  

 ikke kan nedbringe den skattepligtige indkomst, såfremt selskabet eller  

 foreningen er »tomt« på tidspunktet for overdragelse af  

 kapitalandele eller andele, har virkning for aftaler, der indgås den 18.  

 januar 1995 eller senere.
Det vil sige, at der kun indtræder  

 underskudsbegrænsning efter denne bestemmelse, hvis der den 18. januar 1995  

 eller senere sker et ejerskifte eller en ændring af råden over stemmeværdien  

 med mere end i alt 50 pct. på tidspunkter, hvor selskabet eller foreningen er  

 »tomt«.
3. Gældseftergivelse Hvis et selskab opnår en tvangsakkord, nedsættes uudnyttede underskud fra  

 akkordåret og tidligere indkomstår med gældsnedskrivningen i det omfang, den  

 er skattefri, jf. ligningslovens § 15, stk. 2.
 Reglerne i ligningslovens § 15, stk. 2, finder tilsvarende anvendelse på  

 aftaler om en samlet ordning mellem en skyldner og dennes kreditorer om  

 bortfald eller nedsættelse af skyldnerens gæld (frivillig akkord), jf.  

 ligningslovens § 15, stk. 3.
 Ved en tilføjelse til ligningslovens § 15, stk. 2, samt ved de nye  

 bestemmelser i ligningslovens § 15, stk. 4 og 5, er anvendelsesområdet  

 for reglerne i ligningslovens § 15, stk. 2 udvidet til også at omfatte  

 situationer, hvor der er tale om konvertering af gæld til aktier eller  

 konvertible obligationer samt situationer, hvor der er tale om kapitalindskud  

 med efterfølgende indfrielse af fordringen.
3.1. Udvidelse af gældsnedsættelsesbegrebet til at omfatte  

 konvertering til konvertible obligationer Hvis et selskabs kreditorer indgår en akkord med et selskab, der nedsætter  

 kreditorernes fordringer på selskabet (selskabets gæld), medfører  

 ligningslovens § 15, stk. 2 og 3, at selskabets eventuelle  

 fremførselsberettigede underskud nedsættes med samme beløb som nedsættelsen  

 af selskabets gæld.
Hvis akkorden går ud på, at fordringerne konverteres til aktier eller  

 konvertible obligationer er det blevet diskuteret om gælden overhovedet  

 nedsættes, hvis pålydende af det modtagne svarer til den konverterede  

 fordrings pålydende.
At spørgsmålet kan rejses, skyldes at begge tilfælde  

 indeholder en gældsforpligtelse for selskabet.
Efter såvel hidtil gældende regler som efter de nu vedtagne regler er  

 pålydendet uden betydning ved aktier.
Efter de hidtil gældende regler  

 foreligger der en gældsnedsættelse, såfremt de modtagne aktiers kursværdi er  

 mindre end den konverterede fordrings pålydende. (Efter de nu vedtagne regler  

 foreligger en gældsnedsættelse, hvis den konverterede fordrings kursværdi er  

 mindre end fordringens pålydende, jf. nedenfor.) Efter de hidtil gældende regler forholdt det sig imidlertid anderledes ved  

 konvertering til konvertible obligationer.
Hvis fordringens pålydende  

 svarer til pålydende af de konvertible obligationer, foreligger der ingen  

 gældsnedsættelse på dette tidspunkt.
 Ved konvertible obligationer er de beskrevne regler imidlertid blevet  

 ændret, idet nu allerede selve udstedelsen af de konvertible obligationer  

 anses for at indeholde en gældsnedsættelse, hvis fordringens kursværdi er  

 mindre end fordringens pålydende.
3.2. Opgørelse af gældsnedsættelsen ved konvertering af fordringer til  

 aktier og konvertible obligationer Efter hidtil gældende regler opgøres værdien af gældsnedsættelse i  

 forbindelse med konvertering af fordringer som forskellen mellem den  

 konverterede fordrings pålydende værdi og værdien af det modtagne.
 De vedtagne regler foreskriver, at værdien af gældsnedsættelsen ved  

 konvertering af fordringer til aktier og konvertible obligationer opgøres som  

 forskellen mellem fordringens pålydende og fordringens kursværdi ved  

 konverteringen.
 3.2.1. Fordringens kursværdi skal beregnes på grundlag af  

 det provenu, som kreditor kunne have fået, såfremt debitorselskabet var  

 blevet likvideret på tidspunktet for konverteringen.
 Provenuet er det overskud, der kan opnås, hvis alle virksomhedens aktiver  

 sælges til handelsværdien, således som denne er, hvis salget sker på en gang.
 Værdien af en virksomheds aktiver, når virksomheden likviderer på en gang,  

 kan således efter omstændighederne være lavere end værdiansættelsen ved  

 fortsat drift.
 Ved opgørelsen af provenuet ses bort fra likvidationsomkostninger.
 Det påvirker kursværdien af den konverterede fordring, hvis der er andre  

 krav, der i tilfælde af en tænkt likvidation også skulle fyldestgøres af  

 provenuet.
Det har i den sammenhæng betydning, hvilken plads den konverterede  

 fordring ville indtage i konkursordenen, herunder om virksomhedens aktiver er  

 stillet til sikkerhed for andre krav.
Hvis de foranstillede krav overstiger  

 værdien af virksomhedens aktiver, er fordringens kursværdi 0.
Krav på den selskabsskat, som et tænkt salg af virksomhedens aktiver til  

 handelsværdien måtte udløse, skal ikke medregnes som et krav på  

 virksomheden, der nedsætter den konverterede fordrings kursværdi.
Det  

 skyldes, at det anførte skattekrav ikke ville være omfattet af en eventuel  

 tvangsakkord, jf. cirkulære om ophævelse af lov om særlig indkomstskat m.v.  

 og ændring af forskellige skattelove og konkursloven og den deri omtalte  

 ændring af konkursloven, jf. cirkulære nr. 181 af 1. december 1995, afsnit  

 5.2.
 Derimod medregnes ikke-betalte skatter vedrørende de indkomstår, der er  

 afsluttet inden konverteringen, som krav mod virksomheden, der nedsætter den  

 konverterede fordrings kursværdi.
Eksempel 3.1 Følgende eksempel illustrerer begrænsningen af underskudsfremførslen, hvis  

 en frivillig akkord munder ud i, at der også sker en konvertering af en  

 hovedaktionærs fordring til aktier.
Gælden til hovedaktionæren eftergives imod udlevering af aktier og kontant  

 betaling af 400.000 kr.
Betalingen på 400.000 kr. betyder, at den  

 konverterede fordring nedsættes til 1.600.000 kr.
Det gælder, uanset om den  

 kontante betaling sker umiddelbart før eller efter udleveringen af aktier.  

 Øvrige kreditorer bliver betalt fuldt ud.
Til kontant betaling af  

 hovedaktionær og andre simple kreditorer bruges altså 700.000 kr af  

 bankindeståendet.
 Det medfører følgende:
Eksempel 3.2 Hvis de i eksempel 3.1. nævnte andre simple kreditorer ikke var blevet  

 betalt ud i forbindelse med konverteringen, ville følgende gælde:
3.3. Underskudsbegrænsning i koncernforhold 3.3.1. Der er i forhold til visse gældseftergivelser mv. i koncernforhold  

 gennemført en lempelse af underskudsbegrænsningsreglerne i form af en  

 yderligere reduktion af det beløb, hvormed underskuddet skal nedsættes.
I forlængelse af reglen om, at der ikke skal ske underskudsbegrænsning i  

 det omfang eftergivelsen er skattepligtig for debitor, gælder i  

 koncernforhold således den yderligere regel, at der ikke skal ske  

 underskudsbegrænsning hos debitor, i det omfang kreditor på grund af reglen i  

 kursgevinstlovens § 6 B ikke har fradragsret for tab på den fordring, der  

 nedsættes.
Dette følger af ligningslovens § 15, stk. 2, 3. pkt.
 Underskudsbegrænsningen nedsættes med det tab, som kreditor har lidt, og  

 som ikke kan fradrages på grund af reglen i kursgevinstlovens § 6 B.  

 Beregningen kan illustreres med følgende eksempel:
Eksempel 3.3 En fordring har en pålydende værdi på 1 mill. kr.
Kreditor har imidlertid  

 anskaffet den for 800.000 kr.
Fordringen eftergives nu mod betaling af  

 300.000 kr.
Debitor har dermed fået en gældsnedsættelse på 1.000.000 kr. -  

 300.000 kr. = 700.000 kr.
Kreditor har haft et tab på 800.000 kr. - 300.000  

 kr. = 500.000 kr.
Tabet kan efter kursgevinstlovens § 6 B ikke fradrages, og  

 underskudsbegrænsningen hos debitor udgør dermed gældsnedsættelsen fratrukket  

 kreditors ikke-fradragsberettigede tab.
Underskudsbegrænsningen udgør således  

 700.000 kr. - 500.000 kr. = 200.000 kr.
 3.3.2. Tab, som kreditor ikke har fradragsret for på grund af  

 reglen i kursgevinstlovens § 6 B er f.eks. tab på anlægslån, tab på  

 varemellemværender, hvor kreditor og debitor er sambeskattet samt tab på  

 rentefordringer, hvor kreditor og debitor er sambeskattet.
3.3.3. Reglen om en yderligere reduktion af nedsættelsesbeløbet  

 ved gældseftergivelse i koncernforhold har betydning ved gældseftergivelser i  

 forbindelse med tvangsakkord og frivillig akkord.
Endvidere har reglen  

 betydning ved konvertering af gæld til aktier eller konvertible obligationer.  

 Derimod vil reglen være uden betydning i forhold til den situation, hvor der  

 er tale om kapitalindskud efterfulgt af en indfrielse af fordringen.  

 Begrundelsen er, at kreditor i disse situationer opnår fuld indfrielse af sin  

 fordring og dermed ikke lider noget tab.
At kreditor ikke har nogen  

 fradragsret skyldes således ikke reglen i kursgevinstlovens § 6 B, men at  

 kreditor i forhold til kursgevinstlovens regler ikke kan anses for at have  

 lidt noget tab.
Det bemærkes, at der ved lovforslag nr.
L 117 fremsat den 6. december 1995  

 er foreslået, at principperne i ligningslovens § 15, stk. 2, 3. pkt., udvides  

 til også at gælde ved kapitalindskud efterfulgt af indfrielse af fordringen.
3.4. Udvidelse af reglerne om underskudsbegrænsning ved tvangsakkord  

 til også at gælde tilbagebetalte kapitalindskud Efter de hidtidig gældende regler finder reglerne om underskudsbegrænsning  

 ved tvangsakkord tilsvarende anvendelse på frivillig akkord.
 Efter de nu vedtagne regler er anvendelsesområdet udvidet, idet reglerne  

 om underskudsbegrænsning ved tvangsakkord nu også finder tilsvarende  

 anvendelse på den gældsindfrielse eller gældsnedbringelse, der sker i  

 forbindelse med, at et kapitalindskud i et selskab bruges til at indfri  

 selskabets gæld til indskyderen.
Det er en betingelse for at anvende reglerne om kapitalindskud, at  

 kapitalindskuddet foretages af en kreditor i skyldnerselskabet eller af den i  

 ligningslovens § 15, stk. 4, nr. 1-6, nævnte kreds af personer, selskaber  

 m.v. med tilknytning til kreditor.
Endvidere skal indskuddet være et indskud  

 i skyldnerselskabet.
Indskud i andre selskaber sidestilles dog med indskud i  

 skyldnerselskabet, såfremt det kan overføres uden beskatning til  

 skyldnerselskabet, jf. at der ifølge bestemmelsen skal være tale om et  

 indskud direkte eller indirekte i skyldnerselskabet.
Endelig skal indskuddet  

 bruges til at betale gælden til indskyderen, jf. at gældsbetalingen i følge  

 bestemmelsen skal ske »i forbindelse med« indskuddet.
Der er ingen faste grænser for den tidsmæssige sammenhæng mellem indskud  

 og gældsindfrielse m.v.
Det afgørende er alene, at gældsbetalingen skal ske i  

 forbindelse med kapitalindskuddet.
Heri ligger, at underskudsbegrænsning kan  

 komme på tale, såfremt det må antages, at debitor anvender kapitalindskuddet  

 til at betale den kreditor, der reelt har foretaget indskuddet.
Der skal være  

 en sådan sammenhæng mellem indskuddet og betalingen, at der reelt er tale om  

 en gældseftergivelse fra kreditors side.
 Underskudsbegrænsningen gælder kun, såfremt indfrielsen m.v. svarer til en  

 samlet ordning mellem en skyldner og dennes kreditorer.
En samlet ordning foreligger f.eks., når indskyderens fordring er en så  

 stor del af de samlede fordringer på selskabet, at alene en aftale om  

 eftergivelse af en del af indskyderens fordring ville være en frivillig  

 akkord i ligningslovens § 15's forstand.
Spørgsmålet, om der foreligger en  

 samlet ordning, må imidlertid ikke vurderes isoleret for den fordring, der  

 indfries med indskuddet, men må vurderes under et med, hvad der sker for de  

 øvrige fordringshavere.
Indfrielsen svarer således også til en samlet  

 ordning, hvis indskud og indfrielse f.eks. kombineres med en  

 gældsnedsættelse/eftergivelse for en række øvrige fordringshavere, og  

 samtlige berørte fordringshaveres fordringer (herunder også den, der indfries  

 af indskuddet), har et sådant omfang, at en aftale om at eftergive dem, ville  

 være en frivillig akkord i ligningslovens § 15's forstand.
 Ved tvangsakkord begrænses underskud fra år forud for stadfæstelsen efter  

 nærmere regler, inden de fremføres til stadfæstelsesåret og senere år.  

 Endvidere kan det afhængigt af omfanget af den bortakkorderede gæld komme på  

 tale at begrænse underskud fra stadfæstelsesåret, inden det fremføres til år  

 efter stadfæstelsesåret. Ældre års underskud begrænses før underskud fra  

 yngre år.
 Ved kapitalindskud sker underskudsbegrænsningen på fuldstændig tilsvarende  

 vis, men på den måde, at gældsindfrielses- henholdsvis nedbringelsesåret  

 træder i stedet for stadfæstelsesåret.
3.4.1. Det er ikke alene indskud, der foretages af kreditor, der  

 omfattes af reglerne.
Det er også indskud, der foretages af den i  

 ligningslovens § 15, stk. 4, nr. 1-6, nævnte kreds af personer, selskaber  

 m.v. med tilknytning til kreditor.
 Kredsen af indskydere omfatter herefter:
 Kreditor kan alt efter omstændighederne være enten en person eller et  

 selskab.
Begrebet »direkte eller indirekte« er samme begreb som i  

 kursgevinstlovens § 6 B.
De omfattede selskaber vil derfor alle være  

 koncernforbundne med f.eks. et selskab, som kreditor ejer 100 pct.
Eksempel 3.4 Ejer kreditor 30 pct. af aktierne i det selskab, der foretager indskuddet,  

 mens ægtefællen ejer over 51 pct. i et selskab, der ejer yderligere 40 pct. i  

 indskudsselskabet, sidestilles indskudsselskabet med kreditor.
 Ejer kreditor 45 pct. af aktierne i det selskab, der foretager indskuddet  

 og kreditors ægtefælle 10 pct. i et selskab, der ejer de resterende 55 pct.,  

 sidestilles selskabet ikke med kreditor.
 Om begrebet »direkte eller indirekte« henvises til det under 3)  

 anførte.
Efter kursgevinstlovens § 6 B foreligger et koncernforhold, uanset hvornår  

 i tidsrummet fra erhvervelsen af en given fordring indtil dens afhændelse, at  

 betingelserne er opfyldte.
Ved anvendelsen af § 6 B på tilbagebetalte  

 kapitalindskud er det alene forholdene på indskudstidspunktet, der er  

 afgørende for, om selskaberne er koncernforbundne.
En kautionist vil typisk frigøre sig for sin kautionsforpligtelse ved at  

 indbetale direkte til kreditor og derefter i medfør af reglerne for  

 kautionsforhold indtræde i kreditors stilling.
I disse tilfælde bliver  

 kautionisten kreditor og omhandles af de almindelige regler for kreditorer.  

 Hvis den nu tidligere kautionist eftergiver skyldnerens gæld som led i en  

 akkord, nedsættes skyldnerens underskud med gældseftergivelsen beregnet ud  

 fra gældens pålydende.
Tilsvarende gælder, at hvis den nu tidligere  

 kautionist foretager et kapitalindskud, som betales tilbage til ham, omfattes  

 skyldneren af reglerne om kapitalindskud.
De tilfælde, hvor kautionisters kapitalindskud i medfør af ligningslovens  

 § 15, stk. 4, nr. 5, sidestilles med kreditors kapitalindskud, er tilfælde,  

 hvor kautionisten i stedet for at betale kreditor direkte, foretager et  

 kapitalindskud i debitorselskabet.
Dette bruger kapitalindskuddet til at  

 indfri gælden til kreditor.
Indfrielsen betyder, at kautionisten frigøres fra  

 sin kautionsforpligtelse.
 I følgende eksempel sidestilles en tidligere kreditors  

 kapitalindskud med kreditors kapitalindskud.
Eksempel 3.5 En person A har en fordring på selskab B, der er på 1.000.000 kr.
Kursen  

 er 5. A overdrager den til tredjemand C , der forpligter sig til at betale  

 1.000.000 kr. for fordringen.
Beløbet forfalder dog først efter et tidsrum.
A  

 er herefter ikke længere kreditor, men tidligere kreditor.
A indskyder  

 herefter 1.000.000 kr. i selskabet, som dette anvender til at betale gælden  

 til C på 1.000.000 kr.
C bruger herefter den modtagne million til at betale  

 den million, som han skylder A.
 I følgende eksempel sidestilles en tidligere kautionists indskud  

 med kreditors indskud.
Eksempel 3.6 En kautionist A, der kautionerer for det insolvente selskab B's gæld på  

 1.000.000 kr. til kreditor, overtaler en tredjemand C til med kreditors  

 accept at overtage kautionsforpligtelsen (uden vederlag). A, der nu er  

 tidligere kautionist, foretager derefter et kapitalindskud på 1.000.000 kr. i  

 B, som B betaler til kreditor.
De anførte eksempler er tilfælde, hvor tredjemand medvirker som stråmand,  

 og hvor tredjemands indskud allerede af denne grund ville kunne sidestilles  

 med kreditors.
Man kan ikke slutte fra bestemmelsen at andre  

 stråmandstilfælde er lovlige.
 3.4.2. Reglerne vedrørende akkord om beregning af  

 gældsnedsættelsen finder tilsvarende anvendelse.
Den maksimale gældsnedsættelse (og tilsvarende underskudsbegrænsning) er  

 herefter forskellen mellem pålydende af den indfriede fordring og det  

 modtagnes værdi.
Hvis der modtages aktier eller konvertible obligationer  

 udgør den maksimale gældsnedsættelse forskellen mellem pålydende af den  

 indfriede fordring og fordringens kursværdi, jf. pkt. 3.2.1. Ved beregning af  

 fordringens kursværdi ses ifølge ligningslovens § 15, stk. 5, 3. pkt., bort  

 fra, at kapitalindskuddet øger de indre værdier i selskabet og dermed også  

 kursværdien på fordringen.
 Underskudsbegrænsningen kan ikke overstige hverken indskuddet eller  

 indfrielsen.
 Underskudsbegrænsningen kan altså ikke overstige det mindste af følgende  

 tre beløb:
Ved akkord gælder regler om forskellige formindskelser af  

 underskudsbegrænsningen.
I det omfang reglerne finder tilsvarende anvendelse  

 på kapitalindskud, formindsker de det mindste af de ovenfor anførte beløb.
Ved akkord formindskes underskudsbegrænsningen med den del af skyldnerens  

 indkomst, der eventuelt hidrører fra hans frigørelse for gældsforpligtelser.  

 Det fremgår udtrykkeligt af ligningslovens § 15, stk. 5, sidste pkt., at den  

 analoge anvendelse af akkordreglerne på kapitalindskud består i en  

 formindskelse af underskudsbegrænsningen, såfremt indskuddet er skattepligtig  

 indkomst for modtageren.
Formindskelsen udgør samme beløb, som medregnes i  

 modtagerens skattepligtige indkomst.
Ved akkord formindskes underskudsbegrænsningen, såfremt 1) kreditor ikke  

 kan fratrække tabet på debitor, og 2) det manglende tabsfradrag skyldes  

 reglerne i kursgevinstlovens § 6 B.
Ved kapitalindskud finder  

 kursgevinstlovens § 6 B ikke anvendelse, jf. afsnit 3.3.3. ovenfor.
Et  

 datterselskab, hvori moderselskabet foretager et kapitalindskud, vil derfor  

 ikke kunne få formindsket underskudsbegrænsningen under henvisning til  

 moder/datterselskabsforholdet.
Eksempel 3.7 Man kunne forestille sig, at hovedaktionæren i den i eksempel 3.1.  

 beskrevne situation i stedet for at foretage en konvertering til aktier  

 foretager et indskud på 1.300.000 kr., som selskabet bruger til at betale  

 alle kreditorer ud med.
Indskuddet sker i forbindelse med erhvervelse af  

 aktier til overkurs.
Efter ligningslovens § 15, stk. 5, 2. og 3. pkt., finder reglerne i  

 ligningslovens § 15, stk. 2, sidste pkt., om underskudsbegrænsning ved  

 gældseftergivelse tilsvarende anvendelse.
Ved opgørelse af  

 underskudsbegrænsningen bortses fra det foretagne kapitalindskud på 1.300.000  

 kr.
 Ved opgørelse af gældseftergivelsen tages derfor udgangspunkt i følgende  

 opgørelse:
Det gælder, selvom kapitalindskuddet betyder, at det faktiske  

 bankindestående efter kapitalindskud er 2.300.000 kr.
Som anført i  

 ligningslovens § 15, stk. 5, 3. pkt., ses der nemlig bort fra indskuddet ved  

 opgørelsen af nedsættelsesbeløbet.
 300.000 kr. af bankindeståendet bruges til at betale andre simple  

 kreditorer ud.
 Det medfører følgende:
Bankindeståendet bruges til et kontant afdrag på 700.000 kr. på hovedaktionærens fordring.
Den fordring, som reglerne om konvertering skal anvendes på, udgør herefter 1.300.000 kr.
 Det medfører følgende:
3.5. Ikrafttræden Udvidelsen af underskudsbegrænsningsreglerne til også at omfatte  

 situationer, hvor der er tale om konvertering af gæld til aktier eller  

 konvertible obligationer samt situationer, hvor der er tale om kapitalindskud  

 med efterfølgende indfrielse af fordringen, har virkning, når nedbringelsen  

 eller indfrielsen sker den 18. januar 1995 eller senere.
 Tilsvarende har reglen om formindskelse af underskudsbegrænsningen i det  

 omfang kreditor ikke har tabsfradrag på grund af reglerne i kursgevinstlovens  

 § 6 B virkning, når nedbringelsen eller indfrielsen sker den 18. januar 1995  

 eller senere.
4. Nedsættelse af anskaffelsessummen for visse aktier Anskaffelsessummen for aktier opgøres som udgangspunkt som det beløb, for  

 hvilket den pågældende aktie er erhvervet med tillæg af omkostningerne ved  

 erhvervelsen, jf. afsnit 2.4. i cirkulære nr. 137 af 19. juli 1994. I  

 tilfælde, hvor aktier anskaffes i forbindelse med en kapitaludvidelse i  

 selskabet, knyttes spørgsmålet om anskaffelsessummen for aktier i danske  

 selskaber sammen med registreringen i Erhvervs- og Selskabsstyrelsen, således  

 at en registreret kapitalforhøjelse indebærer, at kapitalindskuddet  

 anerkendes som det beløb, hvortil aktien er erhvervet.
Aktieavancebeskatningslovens § 6, stk. 7 og 8, udgør en undtagelse  

 fra denne regel.
Undtagelsen finder direkte anvendelse, når fortjeneste eller  

 tab ved afståelse af aktierne opgøres efter gennemsnitsmetoden, jf.  

 aktieavancebeskatningslovens § 6. Undtagelsen finder dog tilsvarende  

 anvendelse ved anvendelse af aktie-for-aktie-metoden, jf.  

 aktieavancebeskatningslovens § 5, på andelsbeviser omfattet af  

 aktieavancebeskatningslovens § 2 b og på næringsaktier omfattet af  

 aktieavancebeskatningslovens § 3. Dette følger af henvisningerne til  

 aktieavancebeskatningslovens § 6, stk. 7 og 8, i aktieavancebeskatningslovens  

 § 2 b, stk. 3, § 3, stk. 3, og § 5, stk. 5. Således gælder reglen ved  

 opgørelse af fortjenester og tab på alle aktieafståelser omfattet af  

 aktieavancebeskatningsloven.
4.1. Aktieavancebeskatningslovens § 6, stk. 7-8 4.1.1. Efter aktieavancebeskatningslovens § 6, stk. 7, reduceres  

 anskaffelsessummen for aktier m.v. når aktierne m.v. er erhvervet i  

 forbindelse med et kapitalindskud foretaget i tilknytning til indfrielse af  

 en fordring.
 Det er en forudsætning for anvendelse af reglen, at indskuddet skal være  

 foretaget i det selskab, der er debitor for den indfriede fordring, eller i  

 et selskab, hvori debitor ejer mere end 25 pct. af selskabskapitalen.
Reglen er endvidere afgrænset med hensyn til hvem, der har foretaget  

 indskuddet.
Denne afgrænsning svarer til den tilsvarende afgrænsning i  

 ligningslovens § 15, stk. 4, og der henvises derfor til afsnit 3.4.1.
Det er endelig en forudsætning, at indskuddet anvendes til at betale  

 gælden til indskyderen m.fl.
Der er dog ingen faste grænser for den  

 tidsmæssige sammenhæng mellem indskuddet og gældsindfrielsen eller  

 gældsnedbringelsen.
Der henvises i denne forbindelse til afsnit 3.4. om den  

 tilsvarende afgrænsning i ligningslovens § 15, stk. 4.
 Til forskel fra reglerne i ligningslovens § 15, stk. 4 og 5, er det  

ikke nogen forudsætning for anvendelsen af reglen i  

 aktieavancebeskatningslovens § 6, stk. 7 og 8, at nedbringelsen eller  

 indfrielsen svarer til en samlet ordning mellem en skyldner og dennes  

 kreditorer.
Reduktionen af anskaffelsessummen opgøres som det beløb, hvormed den  

 indfriede fordrings pålydende overstiger fordringens kursværdi på  

 indfrielsestidspunktet.
Er der tale om en nedbringelse af en fordring,  

 opgøres reduktionen som det beløb, den nominelle værdi af den nedbragte del  

 af fordringen overstiger kursværdien på indfrielsestidspunktet af denne del  

 af fordringen.
Ved opgørelsen af fordringens eller delfordringens kursværdi  

 ses bort fra det foretagne indskud.
Der ses således bort fra den forøgelse af  

 debitorselskabets indre værdi, som forårsages af indskuddet.
Eksempel 4.1 Et anpartsselskab har aktiver for 500.000 kr. og en gæld til  

 eneanpartshaveren på 1.500.000 kr.
Gælden til eneanpartshaveren er spredt ud  

 på to forskellige gældsposter.
En på 1.000.000 kr. og en på 500.000 kr.
Begge  

 fordringer er simple fordringer.
Eneanpartshaveren foretager et indskud på  

 1.300.000 kr. i forbindelse med tegning af aktier til overkurs.
Umiddelbart  

 herefter indfrier selskabet gældsposten på 500.000 kr. fuldt ud, og  

 gældsposten på 1.000.000 kr. nedbringes til 400.000 kr.
Indfrielsen og  

 nedbringelsen sker under anvendelse af de indskudte midler.
Fordringernes kurs opgøres på indfrielsestidspunktet, idet der dog ses  

 bort fra den forøgelse af selskabets indre værdi, der er forårsaget af det  

 foretagne indskud.
Kursen opgøres således:
 Kursen beregnes som (post 1 : post 4) x 100 = (500.000 kr. : 1.500.000  

 kr.) x 100 = 331/3.
 Reduktionen af anskaffelsessummen på grundlag af indfrielsen af en del af  

 fordring 1 opgøres således:
Den nominelle værdi af den Den samlede reduktion af anskaffelsessummen for aktierne erhvervet ved  

 indskuddet udgøres af de to reduktioner lagt sammen.
Den samlede reduktion  

 udgør således 400.000 kr. + 333.333 kr. = 733.333 kr. ----------- Når en erhverver af en aktie succederer i overdragerens anskaffelsessum  

 (f.eks. ved arveudlæg), og når der i forbindelse med en aktieombytning  

 (f.eks. i forbindelse med en fusion) skal anvendes samme anskaffelsessum for  

 de modtagne aktier, som der skulle anvendes for de ombyttede aktier, er det  

 anskaffelsessummen eventuelt reduceret efter reglerne i  

 aktieavancebeskatningslovens § 6, stk. 7 og 8, der overføres til erhververen  

 henholdsvis de modtagne aktier.
 4.1.2. Anvendelsesområdet for aktieavancebeskatningslovens § 6,  

 stk. 7, er indskrænket gennem reglen i aktieavancebeskatningslovens § 6,  

 stk. 8.
 Efter reglen i § 6, stk. 8, sker der kun reduktion af anskaffelsessummen  

 efter § 6, stk. 7, når kreditoren eller kautionisten ikke ville kunne opnå  

 fradragsret for et eventuelt tab på den indfriede eller nedbragte fordring  

 henholdsvis for et eventuelt kautionstab vedrørende den indfriede eller  

 nedbragte fordring.
Tilsvarende kan der ske reduktion af anskaffelsessummen efter § 6, stk. 7,  

 når en tidligere kreditor eller en tidligere kautionist ikke ville have  

 kunnet opnå fradragsret for et eventuelt tab på den indfriede eller nedbragte  

 fordring henholdsvis for et eventuelt kautionstab vedrørende den indfriede  

 eller nedbragte fordring, jf. § 6, stk. 8, 2. pkt.
Der kan dog alene ske  

 reduktion af anskaffelsessummen på grundlag af manglende fradragsret for et  

 eventuelt tab på den indfriede eller nedbragte fordring hos en tidligere  

 kreditor eller en tidligere kautionist, når fordringen eller  

 kautionsforpligtelsen må anses for overdraget i forbindelse med  

 kapitalindskuddet.
4.2. Ikrafttræden Aktieavancebeskatningslovens § 6, stk. 7 og 8, samt henvisningerne hertil  

 i aktieavancebeskatningslovens § 2 b, stk. 3, § 3, stk. 3, og § 5, stk. 5,  

 har virkning i tilfælde, hvor nedbringelsen eller indfrielsen af fordringen  

 sker den 18. januar 1995 eller senere.
5. Rentefordringer i koncernforhold Efter reglerne i kursgevinstlovens § 6 B er udgangspunktet, at tab på  

 fordringer mellem koncernforbundne selskaber ikke kan fradrages.
 Som en undtagelse herfra er der ved den nye bestemmelse i  

kursgevinstlovens § 6 B, stk. 5, under visse betingelser indført  

 adgang til fradrag for tab på rentefordringer mellem koncernforbundne  

 selskaber.
5.1. Betingelser for tabsfradrag Tabet skal vedrøre renter, som kreditor har medregnet ved sin  

 indkomstopgørelse.
Renterne skal således være indtægtsført af kreditor med  

 den virkning, at de er indgået i selskabets skatteberegningsgrundlag.  

 Betingelsen skal være opfyldt på det tidspunkt, hvor tabet realiseres.
I  

 forhold til tab på renter, der vedrører det løbende indkomstår, er det dog  

 tilstrækkeligt for at opnå ret til tabsfradrag, at de omhandlede renter  

 medregnes ved indkomstopgørelsen for det pågældende indkomstår.
Såfremt  

 renterne nok har været medregnet ved indkomstopgørelsen, men senere er udgået  

 igen, f.eks. som følge af en efterfølgende regulering af skatteansættelsen i  

 forbindelse med eftergivelse af renterne, vil kreditor derimod ikke have ret  

 til tabsfradrag.
 Retten til tabsfradrag forudsætter endvidere, at kreditor ikke har været  

 sambeskattet med debitor, eller at tabet er opstået på en rentefordring, som  

 er stiftet efter, at sambeskatningen er ophørt.
5.2. Ikrafttræden Retten til tabsfradrag på rentefordringer har virkning for tab, der  

 realiseres den 16. juni 1995 eller senere.
6. Renter ved gældseftergivelse Efter ligningslovens § 5 er hovedreglen, at renteudgifter vedrørende gæld  

 kan fradrages ved indkomstopgørelsen i det indkomstår, hvori renten forfalder  

 til betaling.
Såfremt renteudgifter vedrørende samme gældsforhold i et  

 tidligere indkomstår ikke er blevet betalt, og dette skyldes debitors  

 insolvens mv., så udskydes fradragsretten for forfaldne renter dog til  

 betalingstidspunktet, jf. ligningslovens § 5, stk. 7.
 I tilknytning hertil er der ved den nye bestemmelse i ligningslovens §  

 5, stk. 9, indført visse begrænsninger i rentefradragsretten i forhold  

 til gæld, der er nedskrevet som følge af en gældseftergivelse.
6.1. Begrænsning af fradragsretten 6.1.1. Såfremt debitor opnår nedskrivning af en gæld som følge af en  

 eftergivelse fra kreditors side, maksimeres størrelsen af det beløb, som  

 efter gældseftergivelsen kan berettige til fradrag efter reglerne om fradrag  

 for renteudgifter.
Som udgangspunkt maksimeres retten til rentefradrag til en andel af de  

 påløbne renter svarende til forholdet mellem den del af gælden, der skal  

 betales efter nedsættelse, og den samlede gæld inklusiv påløbne renter før  

 nedsættelsen.
Hvis den samlede gæld inklusiv påløbne renter nedskrives til 10  

 pct., kan således højst et beløb svarende til 10 pct. af de påløbne renter  

 berettige til fradrag efter reglerne om rentefradrag.
Udgangspunktet modificeres dog, hvor der er tale om en gældseftergivelse,  

 der omfatter påløbne renter, som debitor har foretaget fradrag for efter  

 reglen i ligningslovens § 5, stk. 1, om fradrag på forfaldstidspunktet.
I  

 disse situationer kan debitor opretholde det tidligere foretagne fradrag,  

 uanset om dette måtte overstige det maksimale fradragsbeløb opgjort efter  

 reglen om en forholdsmæssig fordeling.
Det tidligere foretagne fradrag kan  

 dog kun opretholdes i det omfang, det kan rummes i gælden efter den opnåede  

 gældsnedsættelse.
Der er alene tale om en maksimering af rentefradragsretten.
Der er således  

 ikke noget til hinder for, at de involverede parter vedtager en anden  

 fordeling mellem hovedstol og påløbne renter end en rent forholdsmæssig  

 fordeling.
Vedtagelsen af en anden fordeling kan blot ikke tillægges videre  

 skattemæssige konsekvenser end dem, som følger af bestemmelsen.
Eksempel 6.1 Ved indkomstopgørelsen for år 1 fradrages rentebeløbet på de 100.000 kr.  

 Der sker ingen betaling.
 Der betales 75.000 kr., som efter aftale afskrives på renterestancen for  

 år 1. Den yderligere restance vedrørende år 1 på 25.000 kr. medfører, at  

 fradragsretten i år 2 udskydes, og skyldneren kan derfor ikke fradrage noget  

 beløb i år 2.
 Den samlede gæld på 1.025.000 kr., hvoraf 225.000 kr. er påløbne renter,  

 nedsættes til 25 pct., det vil sige til 256.250 kr.
6.1.2. Reglerne om begrænsning af rentefradragsretten omfatter  

 alle situationer, hvor debitor opnår en gældseftergivelse med deraf følgende  

 nedskrivning af gælden.
Som eksempel kan nævnes tvangsakkorder,  

 gældssaneringer og aftaler om en samlet ordning mellem debitor og dennes  

 kreditorer om bortfald eller nedsættelse af debitors gæld (frivillig akkord).  

 Endvidere vil en singulær gældseftergivelse fra en enkelt eller enkelte  

 kreditorer - dette uanset om der er tale om en hovedkreditor eller flere  

 mindre kreditorer - være omfattet af reglerne.
 Betingede aftaler om gældseftergivelse, som f.eks. en aftale om  

 gældsnedsættelse betinget af, at debitor overholder en betalingsordning,  

 anses for omfattet af reglerne i ligningslovens § 15, stk. 9, på  

 aftaletidspunktet.
6.1.3. Begrænsning af rentefradragsretten skal opgøres for hver  

 enkelt gældspost for sig.
Kun de renter, der er påløbet frem til tidspunktet  

 for aftalen om nedsættelse af gælden, og som indgår i gældsnedsættelsen, er  

 omfattet af rentefradragsbegrænsningen.
Rentekrav, som er holdt uden for  

 gældsnedsættelsen på grund af forældelse, er dermed ikke omfattet af  

 ligningslovens § 15, stk. 9. For renter, der eventuelt måtte påløbe efter  

 gældsnedsættelsen, er der fortsat fuld fradragsret.
 Gældsnedsættelsen indebærer ikke, at der opstår et nyt gældsforhold.  

 Fradragstidspunktet for de indtil gældsnedsættelsen påløbne renter, (i det  

 omfang de ikke allerede er blevet fradraget), såvel som de efter nedsættelsen  

 påløbne renter afgøres efter de øvrige regler i ligningslovens § 5. Har  

 debitor eksempelvis tidligere foretaget fradrag for forfaldne endnu ikke  

 betalte renter, vil der derfor kunne blive tale om, at fradragsretten for  

 senere forfaldne renter udskydes til betalingstidspunktet.
Der stilles ikke krav til fordelingen af betalinger efter  

 gældsnedsættelsen.
Det vil derfor bero på parternes aftale, om betalingen  

 fortrinsvis skal anses for at dække hovedstolen, de endnu ikke fradragede  

 renter, eventuelt tidligere fradragede (endnu ikke betalte) renter, renter,  

 der er løbet på efter nedsættelsen, eller en kombination heraf.
6.1.4. Gældseftergivelsen anses for primært at vedrøre de senest  

 påløbne renter.
Det vil sige, at det fortrinsvis er de ældste renter  

 (rentefradrag), som anses for bevaret efter gældsnedsættelsen.
Opstår der en  

 situation, hvor tidligere foretagne rentefradrag overstiger gælden efter  

 nedsættelsen, således at der skal ske regulering af tidligere  

 skatteansættelser, vil det dermed være de seneste rentefradrag, der skal  

 reguleres.
Der vil dog alene kunne blive tale om regulering af  

 skatteansættelser vedrørende de 3 forudgående indkomstår, jf.  

 skattestyrelseslovens § 35, stk. 1.
 Eventuelle reguleringer af rentefradrag som følge af reglerne om  

 begrænsning af rentefradragsretten skal foretages inden en eventuel  

 underskudsbegrænsning efter ligningslovens § 15, personskattelovens § 13 a  

 eller virksomhedsskattelovens § 13.
 6.1.5. Den, der som led i sin virksomhed yder eller formidler lån  

 mod forrentning, og som har eftergivet gæld som nævnt i ligningslovens § 5,  

 stk. 9, har efter reglerne i skattekontrollovens § 8 P, stk. 2, nr. 4, pligt  

 til i forbindelse med den ordinære renteindberetning at give oplysning om  

 gældseftergivelsen.
 Tilsvarende har banker, sparekasser, andelskasser, finansieringsselskaber,  

 vekselerere, bankierer, advokater og andre, der som led i deres erhverv  

 modtager pantebreve med pant i fast ejendom i depot til forvaltning, efter  

 reglerne i skattekontrollovens § 8 Q, stk. 2, nr. 2, pligt til i forbindelse  

 med den ordinære renteindberetning, at give oplysning om en eventuel  

 gældseftergivelse, som nævnt i ligningslovens § 5, stk. 9.
6.2. Ikrafttræden Reglerne om begrænsning af rentefradragsretten efter en gældseftergivelse  

 har virkning for aftaler om nedsættelse af gæld, der indgås den 16. juni 1995  

 eller senere.
I forhold til tvangsakkord og gældssanering anses  

 aftaletidspunktet for at være datoen for kendelsens afsigelse.
Indberetningspligten for renter i låneforhold, hvor der er sket  

 gældseftergivelse, omfatter gældseftergivelser i kalenderåret 1995 og senere  

 kalenderår.
For kalenderåret 1995 dog kun de gældseftergivelser, der er  

 foretaget efter den 15. juni.
7. Indgangsværdier for visse andelsbeviser Gennem en ændring af § 19, stk. 3, i lov nr. 421 af 25. juni 1993 om  

 ændring af lov om beskatning ved afståelse af aktier m.v.  

 (aktieavancebeskatningsloven) og forskellige andre skattelove (ensartet  

 udbytte- og aktieavancebeskatning m.v.) er adgangen til at anvende værdien  

 den 19. maj 1993 som indgangsværdi i stedet for den faktiske anskaffelsessum  

 udvidet til at omfatte de tilfælde, hvor et andelsbevis m.v. var omfattet af  

 aktieavancebeskatningslovens § 2 b den 18. maj 1993, men hvor andelsbeviset  

 m.v. ved en senere afståelse omfattes af aktieavancebeskatningslovens § 4.  

 (Reglen for beskatning af afståelse af almindelige aktier ejet i tre år eller  

 mere).
 Det kan dreje sig om følgende tilfælde, idet det i alle tilfældene  

 forudsættes, at andelsbeviset m.v. afstås efter en ejertid på tre år eller  

 mere:
a.
Andelsbeviset m.v. omfattes af en dispensation efter  

 aktieavancebeskatningslovens § 2 b, stk. 5.
b.
Andelsbeviser m.v., der efter udløbet af 10-årsperioden efter § 18 i  

 lov nr. 374 af 18. maj 1994 går fra beskatning efter § 2 b til beskatning  

 efter de almindelige regler i aktieavancebeskatningsloven.
c.
Andelsbeviser m.v. i foreninger, der går over til anden beskatning end  

 andelsbeskatning.
7.1. Ikrafttræden Ændringen af § 19, stk. 3, i lov nr. 421 af 25. juni 1993 har virkning for  

 afståelser af andelsbeviser m.v. foretaget den 19. maj 1993 eller senere.
