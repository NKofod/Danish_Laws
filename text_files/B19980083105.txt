Bekendtgørelse om ændring af   

 bekendtgørelse om indretning af tekniske hjælpemidler § 1 I Arbejdstilsynets bekendtgørelse nr. 561 af 24. juni 1994 om  

 indretning af tekniske hjælpemidler, som ændret ved  

 bekendtgørelse nr. 669 af 7. august 1995, foretages følgende  

 ændringer:
1. I titelnoten  på s. 1 indsættes efter  

 EF-Tidende 1993, L 220 s. 1: », samt bestemmelser der  

 gennemfører Rådets direktiv nr. 89/655/EØF, EF-Tidende  

 1989, L 393, s. 13, som ændret ved direktiv nr. 95/63/EF, EF-Tidende  

 1995, L 335, s. 28« 2. § 19, stk. 2, affattes således:
»Stk. 2. For tekniske hjælpemidlers konstruktion,  

 fremstilling, udstyr, udformning samt brugsanvisning gælder de  

 almindelige bestemmelser i §§ 20-34. Herudover gælder for visse  

 tekniske hjælpemidler særlige bestemmelser.
Disse bestemmelser er  

 anført i bilag X, og i de bekendtgørelser som er nævnt i  

 bilag IX.« 3. I § 21 indsættes som stk. 3:
»Stk. 3. Afskærmninger og andre  

 beskyttelsesanordninger 1)	skal være solidt fremstillet, 2)	må ikke forårsage yderligere risici, 3)	må ikke let kunne flyttes eller sættes ud af drift, 4)	skal befinde sig i tilstrækkelig afstand fra det farlige  

 område, 5)	må ikke hindre udsynet under arbejdet mere end højst  

 nødvendigt, og 6)	skal muliggøre absolut nødvendig indgriben til  

 anbringelse og udskiftning af dele såvel som vedligeholdelsesarbejde,  

 idet adgangen begrænses til det område, hvor arbejdet skal  

 udføres, og så vidt muligt uden afmontering af afskærmning  

 eller anden beskyttelsesanordning.« 4. § 24, stk. 1, affattes således:
»Den måde, hvorpå indkobling, styring og  

 afbrydelse af energi til et teknisk hjælpemiddel eller andre former for  

 påvirkning af funktioner eller arbejdsprocesser i dette sker, skal i  

 videst muligt omfang sikre, at der ikke opstår fare for sikkerhed eller  

 sundhed.
Det skal herunder sikres, at betjeningen kan ske under de bedst  

 mulige oversigts- og kontrolforhold, og om nødvendigt skal  

 hjælpemidler være forsynet med udstyr, som automatisk giver  

 signal forud for igangsætning, standsning eller andre  

 påvirkninger.
Igangsætning må kun kunne ske ved en bevidst  

 handling, udført på et styresystem, der er beregnet hertil.« 5. § 24, stk. 2, affattes således:
»Stk. 2. Standsning af funktioner eller arbejdsprocesser skal,  

 medmindre afbrydelse af disse kan frembyde fare, kunne ske hurtigt fra  

 hensigtsmæssige steder på eller ved hjælpemidlet.
Hvor  

 sikkerhedsmæssige grunde taler for det, skal standsning kunne  

 indtræde automatisk.
Om fornødent skal standsning være  

 kombineret med en bremsning.
Stopordre skal have højere prioritet end  

 igangsætningsordre.« 6. § 26, stk. 2, affattes således:
»Stk. 2. Styresystemer skal være sikre og skal  

 være valgt under hensyn til de svigt, forstyrrelser og belastninger,  

 som kan forudses i forbindelse med den påtænkte anvendelse.« 7. I § 26 indsættes som stk. 3:
»Stk. 3. Betjeningsanordninger skal være let  

 tilgængelige, tydelige, lette at få øje på, passende  

 afmærket og være anbragt og udformet ergonomisk  

 hensigtsmæssigt samt være godt belyst.« 8. Bilag IX affattes som bilag 1 i denne  

 bekendtgørelse.
 9. Som bilag X indsættes bilag 2 i denne  

 bekendtgørelse.
§ 2 Bekendtgørelsen træder i kraft den 5. december 1998.
Bilag 1 »BILAG IX OVERSIGT OVER ØVRIGE GÆLDENDE  

 ARBEJDSMILJØBEKENDTGØRELSER MED BESTEMMELSER VEDR.
INDRETNING  

 AF   

 TEKNISKE HJÆLPEMIDLER,   

 PR. 1. DECEMBER 1998, JF. § 19, STK. 2 Boltepistoler Bekendtgørelse nr. 621 af 11. december 1975 om indretning og brugen  

 af boltepistoler og deres tilbehør Centrifuger * Containere Bekendtgørelse nr. 70 af 22. februar 1980 om sikre  

 containere Dampkedler og trykbeholdere 1.	Bekendtgørelse nr. 564 af 22. december 1971 om  

 dampkedelanlæg på landjorden, som ændret ved  

 bekendtgørelse nr. 262 af 8. april 1988 2.	Bekendtgørelse nr. 565 af 22. december 1971 om pasning af  

 dampkedler 3.	Bekendtgørelse nr. 564 af 1. juli 1997 om visse EF-direktiver  

 om trykbeholdere 4.	Bekendtgørelse nr. 520 af 1. november 1983 om F-gasbeholdere  

 i køretøjer 5.	Bekendtgørelse nr. 746 af 26. november 1987 om trykbeholdere  

 og rørsystemer under tryk, som senest ændret ved  

 bekendtgørelse nr. 562 af 24. juni 1994 6.	Bekendtgørelse nr. 626 af 10. august 1990 om trykbeholdere,  

 der transporteres med indhold, som ændret ved bekendtgørelse nr.  

 147 af 7. marts 1995 7.	Bekendtgørelse nr. 565 af 24. juni 1994 om simple  

 trykbeholdere Elevatorer * Gaffeltruck og entrepenørmateriel 1.*)	Bekendtgørelse nr. 126 af 17. marts 1986 om  

 EF-direktiv om fællesbestemmelser for entrepenørmateriel 2.*)	Bekendtgørelse nr. 1036 af 15. december 1995 om  

 begrænsning af støjemissionen fra visse  

 jordarbejdsmaskiner Kraner (hejsemidler samt løfte- og transportmateriel) 1.*)	Bekendtgørelse nr. 1101 af 14. december 1992 om  

 hejseredskaber og spil 2.*)	Bekendtgørelse nr. 648 af 19. september 1986 om  

 EF-direktiv om hejse-, løfte- og transportmateriel (forventes  

 ophævet 1. juli 1999) 3.*)	Bekendtgørelse nr. 674 af 27. oktober 1989 om  

 EF-direktiv om tilladeligt lydeffektniveau og lydtryksniveau på  

 førerpladsen for tårn kraner Køleanlæg * Lastning og losning af skibe Bekendtgørelse nr. 181 af 18. maj 1965 om regulativ for  

 lastning og losning af skibe (delvist ophævet) Naturgasanlæg 1.*)	Bekendtgørelse nr. 414 af 8. juli 1988 om  

 sikkerhedsbestemmelser for naturgasanlæg efter lov om  

 arbejdsmiljø, som ændret ved bekendtgørelse nr. 481 af  

 12. juni 1995 Traktorer til landbrug og skovbrug 1.	Bekendtgørelse nr. 475 af 18. september 1975 om EF-direktiver  

 om landbrugs- og skovbrugshjultraktorer 2.*)	Bekendtgørelse nr. 519 af 30. juli 1987 om  

 førerværn til traktorer og visse selvkørende  

 motorredskaber *) Tekniske hjælpemidler omfattet af denne  

 bekendtgørelse kan være omfattet af kapitel 2, jf. § 5 og bilag  

 VIII, pkt. 2. I det omfang dette er tilfældet, finder  

 bekendtgørelsen ikke anvendelse.
Bilag 2 »BILAG X DETAILREGLER, JF. § 19, STK. 2 1.  Mobile arbejdsredskaber, herunder selvkørende  

 redskaber 1.1	Hvis der opholder sig en eller flere personer på et mobilt  

 arbejdsredskab, skal redskabet være indrettet således, at  

 risikoen for personerne mindskes mest muligt, når redskabet er i  

 bevægelse.
 Dette gælder også med hensyn til risiko for,  

 at personerne kommer i kontakt med hjul eller larvefødder, eller at de  

 bliver fanget af disse.
 1.2	Hvis en utilsigtet blokering af kraftoverføringsdelene  

 mellem et mobilt arbejdsredskab og dets tilbehør eller anhænger  

 kan medføre særlige risici, skal redskabet være udstyret  

 eller indrettet på en måde, der forhindrer blokering af  

 kraftoverføringsdelene.
 Hvor sådanne blokeringer ikke kan forhindres, skal  

 der træffes enhver tænkelig forholdsregel for at undgå  

 personskade.
 1.3	Et mobilt arbejdsredskab skal være forsynet med  

 fastgørelsesanordninger til kraftoverføringsdelene, hvis det er  

 nødvendigt for at undgå, at delene slæber hen ad jorden og  

 derved bliver tilsølet eller ødelagt.
 1.4	Hvis der opholder sig en eller flere personer på et mobilt  

 arbejdsredskab, skal redskabet afhængigt af de faktiske  

 anvendelsesforhold, være forsynet med en af nedennævnte  

 sikkerhedsindretninger for at begrænse risici i forbindelse med  

 væltning eller stejling:
1)	en indretning, der forhindrer redskabet i at hælde mere end 45  

 grader, 2)	en indretning, der sikrer tilstrækkelig fri afstand rundt om  

 den eller de personer, der opholder sig på redskabet, hvis dette kan  

 hælde mere end 45 grader, eller 3)	enhver anden indretning med tilsvarende formål.
 Disse sikkerhedsindretninger kan være integreret i  

 arbejdsredskabet.
 Disse sikkerhedsindretninger er ikke påkrævet,  

 når arbejdsredskabet er stabiliseret under brugen, eller når  

 selve redskabets konstruktion forhindrer, at det kan stejle eller  

 vælte.
 Er der risiko for, at en person, der opholder sig på  

 arbejdsredskabet, kan komme i klemme mellem dele af arbejdsredskabet og  

 jorden, skal der være monteret et system, fx sikkerhedssele, til  

 fastspænding af den eller de personer, der opholder sig på  

 arbejdsredskabet.
 1.5	En gaffeltruck, på hvilken der opholder sig en eller flere  

 personer, skal være indrettet eller udstyret med fx en af  

 nedennævnte indretninger for at begrænse risici i forbindelse med  

 væltning:
1)	en førerkabine, 2)	en indretning, der forhindrer gaffeltrucken i at vælte, 3)	en indretning, der sikrer, at der i tilfælde af væltning  

 er tilstrækkelig plads mellem jorden og visse dele af gaffeltrucken til  

 den eller de personer, der opholder sig på den, eller 4)	en konstruktion, fx sikkerhedssele, der fastspænder personen  

 eller personerne til førersædet, således at de ikke fanges  

 af dele af gaffeltrucken, hvis den vælter.
 1.6	Hvis kørsel med et selvkørende arbejdsredskab kan  

 indebære risici for personer, skal det opfylde følgende  

 krav:
 1)	Redskabet skal være forsynet med en anordning, der forhindrer  

 utilsigtet igangsætning.
 2)	Hvis redskabet omfatter flere enheder, der kan bevæge sig  

 samtidigt på samme skinnelegeme, skal redskabet være forsynet med  

 passende anordninger til mindskelse af følgerne af en eventuel  

 kollision.
3)	Redskabet skal være forsynet med en anordning til nedbremsning  

 og standsning.
I det omfang hensynet til sikkerheden kræver det, skal  

 der være en let tilgængelig nødbetjeningsenhed med  

 betjeningsorganer eller et automatisk system til nedbremsning og standsning  

 af redskabet i tilfælde af, at hovedbetjeningsenheden svigter.
 4)	Hvis førerens direkte synsfelt er utilstrækkeligt med  

 henblik på sikkerheden, skal der installeres passende  

 hjælpeanordninger til forbedring af udsynet.
 5)	Hvis redskabet er beregnet til brug om natten eller på  

 mørke steder, skal det være forsynet med en belysningsanordning,  

 der er tilpasset det arbejde, der skal udføres, og som skal skabe  

 tilstrækkelig sikre forhold.
 6)	Hvis redskabet i sig selv indebærer en brandrisiko, eller hvis  

 anhænger eller last indebærer en brandrisiko, som kan  

 udsætte personer for fare, skal det være forsynet med passende  

 udstyr til brandbekæmpelse, medmindre sådant udstyr allerede  

 befinder sig i tilstrækkelig nærhed af anvendelsesstedet.
 7)	Et fjernstyret arbejdsredskab skal standse automatisk, hvis det  

 bevæger sig uden for fjernstyringens rækkevidde.
 8)	Et fjernstyret arbejdsredskab, som under normale  

 anvendelsebetingelser kan indebære risici for påkørsel  

 eller fastklemning, skal forsynes med anordninger, som beskytter mod  

 sådanne risici, medmindre der allerede er andre passende anordninger  

 til kontrol af risikoen for påkørsel.
2. Arbejdsredskaber, der anvendes til løft af byrder 2.0	Disse detailregler gælder for løfteredskaber og  

 hejseredskaber, samt andre redskaber der anvendes til løft af  

 byrder.
 2.1	Hvis et redskab, der anvendes til løft af byrder,  

 installeres fast, skal det sikres, at det er solidt og stabilt under brugen,  

 især under hensyntagen til de byrder, der skal løftes, og til  

 hvorledes udstyret er ophængt eller fastgjort.
 2.2	Et redskab, der anvendes til løft af byrder, skal være  

 tydeligt mærket med den nominelle last.
 Der skal ved redskabet foreligge en tabel, der viser de  

 tilladelige belastninger i redskabets forskellige stillinger.
 Tilbehør til redskabet skal mærkes på  

 en sådan måde, at de tekniske egenskaber, der har betydning for  

 sikkerheden, fremgår.
 Hvis et redskab ikke er beregnet til løft af  

 personer, skal dette, hvis der er mulighed for at tage fejl, angives ved  

 passende tydelig skiltning.
 2.3	Et fastinstalleret redskab, der anvendes til løft af byrder,  

 skal være installeret således, at risikoen mindskes for, at  

 byrderne:
1)	rammer personer, 2)	utilsigtet foretager farlige bevægelser eller falder ned,  

 eller 3)	utilsigtet frigøres.
2.4	Et redskab, der anvendes til løft eller flytning af  

 personer, skal være konstrueret således, 1)	at man ved hjælp af passende anordninger forhindrer  

 nedstyrtning af kabine, kurv eller lignende, 2)	at man undgår risiko for, at en person kan falde ud af kabine,  

 kurv eller lignende, 3)	at man undgår risiko for, at en person kvæstes,  

 fastklemmes eller stødes især som følge af utilsigtet  

 kontakt med genstande, og 4)	at personer, der i tilfælde af uheld er lukket inde i kabine,  

 kurv eller lignende kan frigøres og ikke udsættes for  

 fare.
