At-vejledning A.0.1  

  

 Indretning af renovationssystemer  februar 2003 At-vejledningen oplyser om  

 retningslinjer for indretning af renovationssystemer.
Med hensyn til  

 håndtering  

 og transport af dagrenovation henvises til At-anvisning nr. 4.1.0.1 om manuel  

 håndtering  

 og transport af dagrenovation mv.
Renovationssystemer er det  

 materiel, som bruges til emballering og opbevaring samt til manuel håndtering  

 og transport af enhver form for dagrenovation, herunder materialer der kan  

 genanvendes.
Renovationssystemer, der bruges til kemikalieaffald, storskrald,  

 bygningsaffald og haveaffald, er ikke omfattet af vejledningen, medmindre  

 dette  

 affald indsamles efter samme metode som dagrenovation.
Vejledningen omfatter det  

 materiel, der er involveret i håndteringen af dagrenovation fra det sted,  

 hvor  

 beholdere mv. afhentes, til det sted, hvor beholdere mv. afleveres eller  

 tømmes, fx i renovationsbil.
Krav til indretning af renovationsbilen og dens  

 udstyr behandles ikke i vejledningen.
 Grundlaget for  

 At-vejledningen er bekendtgørelsen om arbejdets udførelse og bekendtgørelsen  

 om  

 indretningen af tekniske hjælpemidler.
 At-vejledningen henvender  

 sig til alle, der i forbindelse med planlægning, tilrettelæggelse og  

 udførelse  

 af renovationsarbejde har pligter efter arbejdsmiljøloven.
1. Renovationssystemer generelt Et renovationssystem skal  

 være indrettet, så det er sikkerheds- og sundhedsmæssigt forsvarligt at  

 benytte.
Det betyder, at renovationssystemet dels ikke i sig selv må indebære  

 en risiko for ulykker, dels at det skal sikre mod skadelige og unødige  

 påvirkninger  

 under håndtering af dagrenovation.
 Renovationssystemer skal  

 derfor være indrettet, så de sikrer mod:
- Klemning og nedstyrtning - Stikkende og skærende  

 emner - Unødige fysiske  

 belastninger - Forurening fra støv og  

 væsker, herunder mikrobiologisk påvirkning - Risiko for hudirritation  

 eller allergi.
 Udformningen skal endvidere  

 sikre, at man kan bruge de nødvendige personlige værnemidler uden gener.
Renovationssystemer skal så  

 vidt muligt være indrettet, så dagrenovation kan køres frem for at skulle  

 bæres.
Desuden skal løft så vidt muligt kunne ske mekanisk.
Unødige fysiske belastninger  

 ved håndtering og transport af dagrenovation skal undgås.
Renovationssystemer  

 skal være indrettet i overensstemmelse hermed.
Konstruktionen af materiel,  

 som  

 skal løftes, bæres, skubbes eller trækkes, skal sikre, at den fysiske  

 anstrengelse ikke indebærer sundhedsskadelige eller unødige påvirkninger af  

 kredsløb og ryg, skuldre, arme, hænder mv.
Et renovationssystem skal  

 være indrettet, så det kan benyttes med hensigtsmæssige arbejdsstillinger og  

 -bevægelser i de arbejdssituationer, der måtte forekomme.
Materiellet skal  

 derfor konstrueres og vælges, så det er tilpasset brugerne samt de konkrete  

 arbejdsforhold  

 og -metoder.
2. Materiel til opbevaring og afhentning af  

 dagrenovation Materiel, der bruges til  

 opbevaring og afhentning af dagrenovation, skal være hensigtsmæssigt  

 indrettet.
Det betyder, - at det skal passe til de  

 byrder, der skal håndteres, og til det sted, hvor håndteringen skal foregå - at det bør have en lav  

 egenvægt og en hensigtsmæssig placering af tyngdepunktet i forhold til  

 materiellets form, størrelse og indhold - at det skal være  

 vedligeholdt og let at rengøre - at det skal være lavet af  

 et materiale, som kan modstå påvirkninger fra vejrlig, indhold og håndtering.
Faststående materiel som  

 stativer, skabe og skure mv. skal stå stabilt.
Det skal være indrettet, så  

 manuel udtagning af sække, kassetter, beholdere mv. kan foregå tæt ved  

 kroppen  

 og i en hensigtsmæssig gribehøjde.
Samtidig skal låg, låger og døre være  

 placeret  

 og udformet, så man let kan anbringe og afhente det flytbare materiel.
Sække, kassetter, beholdere  

 og containere skal være lette at gribe og håndtere.
De skal kunne stå stabilt  

 og kunne frastilles uden at vælte.
Sække skal kunne lukkes og  

 holdes lukkede.
De skal kunne sammensnøres, så der dannes et hensigtsmæssigt  

 greb med en længde på normalt 150 mm.
En markering på sækken kan vise, hvor  

 meget sækken må fyldes.
Materiel med hjul skal være  

 let at manøvrere og skal kunne køres uden at vælte.
For snæver plads kan  

 medføre unødig fysisk belastning, når beholdere med hjul skal manøvreres til  

 og  

 fra den faste plads.
Vendemanøvrer kan lettes/undgås, fx ved anvendelse af  

 specialvogn, ekstra hjælpegreb eller ved anvendelse af låg med to-sidet  

 åbning,  

 så ifyldning kan ske fra flere sider.
Fire-hjulede beholdere skal  

 om nødvendigt være udstyret med en bremse, som kan holde beholderen stille og  

 som kan sikre afbremsning under kørsel.
Det kan fx være tilfældet på  

 skrånende  

 underlag.
Bremser er normalt ikke nødvendige på to-hjulede beholdere,  

 sækkevogne o.l.
2.1. Særligt vedrørende håndgreb Beholdere, som skal løftes,  

 skubbes eller trækkes, skal have hensigtsmæssige håndgreb, så der opnås  

 hensigtsmæssige arbejdsstillinger for hænder, arme og ryg, herunder ved  

 vipning, kørsel, manøvrering forbi forhindringer, tømning mv.
Det betyder, - at håndgreb skal være  

 stabile og lette at holde fast i - at håndgreb skal være  

 afrundede og med en tilstrækkelig tykkelse.
En tykkelse på 3-4 cm vil normalt  

 være hensigtsmæssig - at der skal være  

 tilstrækkelig plads til hånden inklusive arbejdshandsker.
En håndgrebslængde  

 på 150 mm og et frirum omkring håndgrebet på 65-70 mm vil normalt være  

 hensigtsmæssigt.
Gribemulighederne skal være  

 tilpasset opgaven og de konkrete forhold.
Håndgrebene skal derfor være  

 placeret  

 og udformet hensigtsmæssigt i forhold til brugerne og de konkrete  

 arbejdsforhold og -metoder, herunder i forhold til beholdertype, byrde,  

 underlag, pladsforhold mv.
Under hensyn hertil skal  

 håndgreb være - placeret i en  

 hensigtsmæssig gribehøjde - placeret hensigtsmæssigt i  

 forhold til materiellets tyngdepunkt med indhold - placeret symmetrisk, så  

 belastningen fordeles ligeligt mellem begge hænder - placeret med en passende  

 afstand - placeret, så man ikke  

 støder ben og fødder mod materiellet under håndtering.
Et hensigtsmæssigt design  

 giver brugeren mulighed for at vælge en god gribemulighed afhængigt af, om  

 beholderen skal vippes, køres, flyttes sidelæns eller hjælpes over  

 forhindringer.
For nærmere vejledning om gribehøjden for håndgreb henvises  

 til  

 At-vejledning om løft, træk og skub (1).
 2.2. Særligt vedrørende hjul mv.
 På materiel, der skal  

 skubbes og trækkes manuelt, er det vigtigt, at hjulene er letløbende samt  

 hensigtsmæssigt udformet og placeret.
Udformningen af hjul på  

 beholdere skal vurderes i forhold til opgaver og arbejdsforhold, herunder  

 beholdertype, pladsforhold og adgangsveje.
Det gælder for bl.a. sporvidde,  

 hjuldiameter, hjulbredde, hjulbelægning, støddæmpning,  

 drejelige/retningsfastlåste hjul.
 Følgende skal tages i  

 betragtning:
- Stor sporvidde giver god  

 stabilitet.
- Stor hjuldiameter giver  

 lettere kørsel på ujævn overflade og gør det lettere at trække beholderen  

 over et niveauspring, fx en kantsten.
- Stor hjulbredde giver  

 mindre nedsynkning på blød overflade, men større rullemodstand på kørefast  

 underlag.
- Blød hjulbelægning gør det  

 lettere at trække hjulet over en forhindring, men giver større rullemodstand  

 på fast overflade.
- Støddæmpning og affjedring  

 kan give bedre stabilitet og mindsker stød og vibrationer.
- Drejelige hjul giver  

 større mulighed for manøvrering, mens retningsfastlåste hjul gør beholderen  

 lettere at styre.
- Hjul med kugle- eller  

 rullelejer giver en lavere belastning ved skub og træk end hjul med simple  

 glidelejer.
 En indvendig hjulafstand på  

 mindst 500 mm vil normalt være passende for at undgå afsporing ved kørsel på  

 dobbelte køreramper.
På to-hjulede beholdere er  

 en hjuldiameter på mindst 250 mm hensigtsmæssig.
På fire-hjulede beholdere er  

 en mindste hjuldiameter på ca. 200 mm hensigtsmæssig - både af hensyn til  

 rullemodstand og passage af fx kantsten.
Hjuldiameteren på fire-hjulede  

 beholdere  

 kan dog være ned til 160 mm, når belastningen ved skub og træk af beholdere  

 er  

 særlig lav.
Det kan fx være tilfældet ved lav vægt, ved særlig godt underlag  

 eller ved hjul med en særlig lav rullemodstand, fx hjul med kugle- eller  

 rullelejer.
 På fire-hjulede beholdere er  

 det hensigtsmæssigt, at hjulene er svingbare, og at hjulpar fjernest fra  

 brugeren kan fastlåses i kørselsretningen.
Arbejdstilsynet, den 1. februar 2003 Jens JensenDirektør Læs også Arbejdstilsynets vejledning om:
 (1) Løft, træk og skub.
 Læs også branchearbejdsmiljørådenes vejledninger mv.:
Branchearbejdsmiljørådenes vejledninger kan findes på de enkelte  

 branchearbejdsmiljøråds hjemmesider.
Der er link til disse hjemmesider på  

 Arbejdstilsynets hjemmeside www.at.dk.
