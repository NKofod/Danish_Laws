 Efter § 30 c, stk. 4, i lov om dagpenge ved fødsel, jf. lovbekendtgørelse  

 nr. 632 af 22. juli 1997, som ændret ved § 5 i lov nr. 803 af 24. oktober  

 1997, fastsættes efter indstilling fra bestyrelsen for Arbejdsmarkedets  

 Tillægspension:
Personkreds § 1.  Der indbetales i 1998 en midlertidig  

 pensionsopsparing for lønmodtagere, der får udbetalt dagpenge fra en  

 arbejdsgiver eller fra kommunen efter lov om dagpenge ved sygdom eller  

 fødsel.
 § 2.  Når dagpengene udbetales af en privat  

 arbejdsgiver, betragtes den midlertidige pensionsopsparing som bidrag til  

 Arbejdsmarkedets Tillægspension og indbetales kun, hvis lønmodtageren er  

 omfattet af Arbejdsmarkedets Tillægspension.
Beregning og indeholdelse § 3.  For lønmodtagere omfattet af § 1 indbetales på  

 årsbasis 1.300 kr. til den midlertidige pensionsopsparing.
 Stk. 2.  Opsparingsbeløbet udgør 0,68 kr. for hver time,  

 der udbetales dagpenge for.
 Stk. 3.  Kommunen eller arbejdsgiveren tilbageholder  

 opsparingsbeløbet ved udbetaling af dagpengene.
Kommunernes indbetaling og indberetning § 4.  Kommunerne indbetaler opsparingsbeløbet for  

 perioder, hvor de udbetaler sygedagpenge.
Opsparingsbeløbet pr. uge nedrundes  

 til nærmeste hele kronebeløb.
Indbetaling sker på de girokort, som  

 Arbejdsmarkedets Tillægspension udsender ved hvert kvartals udløb, til en  

 særlig konto for den midlertidige pensionsopsparing.
§ 5.  Kommunerne indberetter senest den 1. juni 1999  

 det samlede opsparingsbeløb for den enkelte lønmodtager.
Indberetning sker  

 særskilt og direkte til Arbejdsmarkedets Tillægspension.
Offentlige arbejdsgiveres indbetaling og indberetning § 6.  Offentlige arbejdsgivere indbetaler  

 opsparingsbeløbet for perioder, hvor de udbetaler sygedagpenge.  

 Opsparingsbeløbet pr. uge nedrundes til nærmeste hele kronebeløb.
Indbetaling  

 sker på de girokort, som Arbejdsmarkedets Tillægspension udsender ved hvert  

 kvartals udløb, til en særlig konto for den midlertidige pensionsopsparing.
 § 7.  Offentlige arbejdsgivere indberetter senest den  

 1. juni 1999 det samlede opsparingsbeløb for den enkelte lønmodtager.  

 Indberetningen sker særskilt og direkte til Arbejdsmarkedets Tillægspension.
Fælles indbetalingsregler for kommuner og offentlige arbejdsgivere § 8.  Det samlede opsparingsbeløb forfalder til  

 betaling den 1. i måneden efter hvert kvartals udløb.
Kommunen eller  

 arbejdsgiveren indbetaler det samlede opsparingsbeløb til Arbejdsmarkedets  

 Tillægspension senest den 14. i måneden efter kvartalets udløb.
For  

 opsparingsbeløb, der skal indbetales i januar måned, er sidste rettidige  

 indbetalingsdag dog den 20. januar.
 § 9.  Sker indbetaling af opsparingsbeløbet ikke  

 rettidigt, skal kommunen eller arbejdsgiveren betale renter af beløbet med 1  

 1/2 pct. for hver påbegyndt måned fra kvartalets udløb.
§ 10.  Hvis en lønmodtager skal tilbagebetale  

 dagpenge, som er modtaget med urette, skal indbetalte opsparingsbeløb af  

 denne ydelse overføres fra Arbejdsmarkedets Tilllægspension til kommunen  

 eller arbejdsgiveren.
Beløb under 50 kr. tilbagebetales dog ikke.
Private arbejdsgiveres indbetaling og indberetning § 11.  Private arbejdsgivere indbetaler  

 opsparingsbeløbet for perioder, hvor de udbetaler sygedagpenge, jf. dog § 2.  

 Indbetaling sker sammen med indbetaling af ATP-bidrag og efter de herom  

 gældende regler.
§ 12.  Private arbejdsgivere indberetter summen af  

 opsparingsbeløbet og det sædvanlige ATP-bidrag.
Indberetningen sker på  

 oplysningssedlen for 1998 til Told- og Skatteregionen, som videresender  

 oplysningerne til Arbejdsmarkedets Tillægspension.
Ikrafttræden § 13 .  Bekendtgørelsen træder i kraft den 1. januar  

 1998 og finder anvendelse ved udbetalinger af dagpenge fra og med  

 udbetalingsuge 1 og til og med udbetalingsuge 53 i 1998.
