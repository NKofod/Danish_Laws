I medfør af § 1, stk. 2, i lov nr. 351 af 1. juli 1988 om statstilskud til godkendte maskinmesterskoler og værkstedsskoler, efter finansministerens bemyndigelse og efter bemyndigelse i bekendtgørelse nr. 570 af 26. september 1988, fastsættes:
Bekendtgørelsens område § 1.  Som tjenestemandslignende ansat anses enhver,  

 der er ansat ved godkendte maskinmesterskoler og værkstedsskoler efter  

 reglerne i denne bekendtgørelse.
 Stk. 2.  Stillinger med ansættelsesvilkår efter  

 bekendtgørelsen kan kun oprettes med Søfartsstyrelsens godkendelse.
 Stk. 3.  Personale omfattet af denne bekendtgørelse  

 betegnes i det følgende som ansatte.
Ansættelse § 2.  Ansættelse sker i følgende former:
 § 3.  Ansættelse foretages af institutionens  

 bestyrelse.
 Stk. 2.  Ansættelse af personale efter denne  

 bekendtgørelse skal godkendes af Søfartsstyrelsen i hvert enkelt tilfælde.
 Stk. 3.  Ansættelse forudsætter, at der er en ledig  

 stilling, jf. § 1.
 § 4.  Ansættelse efter § 2 forudsætter, at vedkommende  

 efter sin alder, helbredstilstand og uddannelse er i stand til at bestride  

 tjenesten i den pågældende stilling.
 Stk. 2.  Helbredsbedømmelse ved ansættelse sker efter de  

 for statens tjenestemænd gældende regler.
 Stk. 3.  For at kunne opnå varig ansættelse som lærer  

 eller forstander skal vedkommende opfylde de krav med hensyn til  

 kvalifikationer, herunder pædagogisk uddannelse, som til enhver tid måtte  

 blive fastsat af Søfartsstyrelsen.
 § 5.  Ansættelse sker efter offentligt opslag  

 udfærdiget af vedkommende institution, medmindre den pågældende ansættes  

 efter forudgående ansættelse på prøve.
 Stk. 2.  Opslaget skal angive ansættelsesområdet,  

 stillingens betegnelse, kvalifikationskravene, samt den for tiden for  

 stillingen gældende lønramme.
 Stk. 3.  Ansøgninger stiles til vedkommende institutions  

 bestyrelse.
 Stk. 4.  Når ansøgningsfristen er udløbet, udleveres der  

 på begæring af ansøgere og organisationer, hvis medlemmer er naturlige  

 ansøgere til stillingen, en liste med oplysninger om navnene på alle ansøgere  

 og eventuelt tillige andre personlige data, der er nødvendige for at  

 identificere de enkelte ansøgere.
 Stk. 5.  Er der senest inden ansøgningsfristens udløb  

 modtaget skriftlig anmodning fra en ansøger om at de oplysninger, der skal  

 udleveres i henhold til stk. 4, ikke gengives offentligt, skal oplysning  

 herom påføres ansøgerlisten ved udleveringen.
 Stk. 6.  Hvis der er fremsat anmodning som nævnt i stk.  

 4, må offentlig gengivelse af ansøgerlisten eller dele deraf ikke finde sted,  

 og overtrædelse heraf straffes med bøde.
 Stk. 7.  Hvor ikke ganske særlige forhold er tilstede må  

 ansøgningsfristen ikke være mindre end 14 dage.
 Stk. 8.  Hvis bestyrelsen, eventuelt efter forhandling  

 med Søfartsstyrelsen, skønner, at ingen af de ansøgere, der rettidigt har  

 meldt sig til en opslået stilling er tilstrækkeligt egnet til stillingen,  

 eller at man ved fornyet opslag kan fremskaffe ansøgning fra mere  

 kvalificerede ansøgere, skal stillingen opslås på ny.
 Stk. 9.  Opslag kan ske i Statstidende og i den del af  

 dags- og fagpressen, hvis læsere er naturlige ansøgere til stillingerne.
§ 6.  Første varige ansættelse sker efter forudgående  

 ansættelse på prøve, medmindre ansættelse på prøve kan undlades efter de  

 regler, som er eller vil blive fastsat.
I øvrigt finder de gældende regler om  

 nedsættelse eller bortfald af prøvetiden for statens tjenestemænd tilsvarende  

 anvendelse.
Stk. 2.  Prøvetjenestens længde er normalt 2 år.  

 Ansættelse på prøve kan tidligst ske ved det fyldte 18. år.
Varig ansættelse  

 kan tidligst ske ved det fyldte 20. år.
 Stk. 3.  En lærers tidligere undervisningsvirksomhed  

 kan, såfremt den er på samme niveau som den, hvorved den pågældende vil blive  

 beskæftiget, under hensyn til den tidligere undervisningsvirksomheds omfang  

 medføre nedsættelse af prøvetiden eller i særlige tilfælde dennes bortfald.
 Stk. 4.  Søfartsstyrelsen afgør efter indstilling fra  

 institutionens bestyrelse, om nedsættelse eller bortfald af prøvetid vil  

 kunne ske.
 § 7.  Når en ansat søger en ledig stilling skal hans  

 hidtidig nærmeste overordnende afgive en skriftlig bedømmelse af vedkommende  

 til ansættelsesmyndigheden, og den ansatte skal have udleveret en afskrift af  

 bedømmelsen.
 Stk. 2.  Finansministeriet kan efter indhentet udtalelse  

 fra Lønningsrådet fastsætte undtagelser fra reglen i stk. 1.
 § 8.  Det påhviler institutionen ved ansættelse at  

 give den ansatte et ansættelsesbrev med angivelse af stillingsbetegnelse  

 (faglærer, lærer, skolebetjent osv.), ansættelsesform (ansættelse på prøve,  

 varig ansættelse), lønramme for tiden, tiltrædelsestidspunkt samt  

 ansættelsesområde, og i øvrigt udfærdiget i overensstemmelse med de af  

 Søfartsstyrelsen meddelte retningslinier.
 Stk. 2.  Genpart af ansættelsesbrevet indsendes til  

 Søfartsstyrelsen og til den forhandlingsberettigede organisation umiddelbart  

 efter, at ansættelsen har fundet sted.
 Stk. 3.  Ingen kan samtidig være ansat efter denne  

 bekendtgørelse i mere end een stilling.
Pligter § 9.  Den ansatte skal samvittighedsfuldt overholde de  

 regler, der gælder for hans stilling, og såvel i som uden for tjenesten vise  

 sig værdig til den agtelse og tillid, som stillingen kræver.
 § 10.  Inden for sit ansættelsesområde har en ansat  

 pligt til at gøre midlertidig tjeneste i en stilling, der er sideordnet med  

 eller højere end hans egen.
Stk. 2.  Konstitution foretages af institutionens  

 bestyrelse.
Indberetning om konstitution skal ske til Søfartsstyrelsen.
§ 11.  Inden for sit ansættelsesområde har en ansat  

 pligt til at underkaste sig sådanne forandringer i sine tjenesteforretningers  

 omfang og beskaffenhed, der ikke ændrer tjenestens karakter, og som ikke  

 medfører, at stillingen ikke længere kan anses for passende for ham.
I samme  

 omfang kan det pålægges ham at overtage en anden stilling.
 Stk. 2.  Det påhviler enhver lærer at undervise inden  

 for det eller de undervisningsområder, som han efter sin uddannelse er  

 kvalificeret til.
 Stk. 3.  Hvis en varigt ansat under 60 år af  

 helbredsmæssige grunde bliver uegnet til at varetage tjenesten i sin  

 stilling, kan det pålægges ham at overtage en stilling inden for hans  

 hidtidige ansættelsesområde, som må anses for passende for ham.
 § 12.  En ansat kan kun have beskæftigelse uden for  

 tjenesten, for så vidt og i det omfang det er foreneligt med den  

 samvittighedsfulde udførelse af hans pligter og med den for stillingen  

 nødvendige agtelse og tillid.
 § 13.  Såfremt det af hensyn til udførelsen af  

 tjenestepligterne skønnes nødvendigt at knytte tjenestebolig til en stilling,  

 har den ansatte pligt til at bebo denne, så længe han beklæder stillingen, og  

 til derefter at fraflytte den.
 Stk. 2.  De for statens tjenestemænd gældende regler om  

 boligens indretning og vedligeholdelse finder tilsvarende anvendelse.
§ 14.  Lejen for andre boliger, der af skolen udlejes  

 til de ansatte, fastsættes under hensyn til boligens størrelse, alder,  

 kvalitet og udstyr.
De for statens tjenestemænd gældende regler for leje af  

 statens lejeboliger er gældende for sådanne lejemål.
 § 15.  Eventuelle udgifter til tjenestens udførelse  

 under en ansats fravær som følge af et borgerligt eller kommunalt ombud  

 afholdes af vedkommende institution efter de for statens tjenestemænd  

 fastsatte regler.
 § 16.  En ansat kan for varetagelsen af de pligter,  

 der følger af stillingen, samt for sådanne hverv, der må betragtes som led i  

 stillingen, kun oppebære sådan løn og andre ydelser, som er fastsat i henhold  

 til §§ 33 og 34.
Suspension, disciplinærforfølgning og  

 injuriesøgsmål § 17.  En ansat kan suspenderes eller midlertidigt  

 overføres til andet arbejde, når han har pådraget sig grundet mistanke om et  

 forhold, der betager ham den tillid, som bestridelsen af stillingen kræver,  

 eller som i øvrigt gør det betænkeligt, at han vedblivende udfører sit  

 hidtidige arbejde.
Stk. 2.  Afgørelse efter stk. 1 træffes af  

 Søfartsstyrelsen efter indhentet udtalelse fra bestyrelsen for vedkommende  

 institution.
Indtil godkendelse - der uopholdelig skal indhentes -  

 foreligger, kan bestyrelsen midlertidigt sætte den pågældende fra tjenesten.
 Stk. 3.  Under suspension oppebærer den ansatte løn  

 efter de for statens tjenestemænd gældende regler.
§ 18.  En ansat, der tjenstligt indberettes for en  

 tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder og have adgang til at afgive  

 en skriftlig udtalelse om fremstillingen.
Han skal samtidig gøres bekendt  

 med, at han ikke har pligt til at udtale sig om fremstillingen.
Stk. 2.  Når Søfartsstyrelsen efter indhentet udtalelse  

 fra bestyrelsen for vedkommende institution har besluttet at indlede  

 disciplinærundersøgelse mod en ansat for tjenstlig forseelse, udpeger  

 Søfartsstyrelsen ligeledes efter indhentet udtalelse fra institutionens  

 bestyrelse en forhørsleder.
Er bestyrelsen og Søfartsstyrelsen enige om, at  

 hvervet som forhørsleder bør bestrides af en dommer, anmoder bestyrelsen  

 præsidenten for en af de kollegiale retter om at udpege forhørslederen.
 Stk. 3.  Såfremt det i særlige tilfælde findes påkrævet,  

 kan bestyrelsen efter forhørslederens indstilling og efter indhentet  

 udtalelse fra vedkommende centralorganisation beskikke en person til at  

 repræsentere institutionen.
 § 19.  Den ansatte er berettiget til at give møde med  

 en bisidder og skal ved indkaldelsen til det første forhør gøres bekendt  

 hermed.
 Stk. 2.  Som bisidder kan anvendes en repræsentant for  

 den ansattes organisation, en ansat ved vedkommende institution eller en  

 advokat.
 Stk. 3.  Forhørslederen træffer bestemmelse om  

 vidneførsel og om tilvejebringelse af andre bevisligheder.
Stk. 4.  Enhver ansat og ethvert medlem af  

 institutionens bestyrelse har pligt til at give møde under forhørene og  

 afgive forklaring.
Den, som afgiver urigtig forklaring som vidne, straffes  

 med bøde eller hæfte.
Hvis et vidne undlader at give møde eller vægrer sig  

 ved at afgive forklaring, kan forhørslederen lade ham afhøre ved byretten på  

 det sted, hvor forhørene afholdes, eller den pågældende bor.
 Stk. 5.  Den ansatte har adgang til at afgive skriftlige  

 indlæg, også efter forhørenes afslutning.
Stk. 6.  Forhørslederen afgiver efter sagens afslutning  

 en beretning.
Hvis Søfartsstyrelsen anmoder derom, skal forhørslederen  

 tillige afgive en indstilling om sagens afgørelse.
Stk. 7.  Forhør og retsmøder, der afholdes under sagen,  

 er ikke offentlige.
Dog kan vedkommende bestyrelse bestemme, at  

 offentligheden skal have adgang til at overvære sagens behandling, hvis den  

 ansatte med tilslutning af vedkommende centralorganisation fremsætter  

 begæring herom.
 Stk. 8.  Offentlig gengivelse af, hvad der er passeret  

 under forhør og retsmøder, der ikke er offentlige, straffes med bøde.
 Stk. 9.  Bestemmelsen i stk. 8 omfatter oplysninger  

 tilvejebragt såvel før som under forhør og retsmøder, der afholdes under  

 sagen, og hvad enten oplysningerne foreligger mundtligt eller skriftligt.
 § 20.  Må det antages, at sagen slutter med  

 overførelse til andet arbejdssted eller til anden stilling inden for  

 institutionen, degradation eller afsked, skal der gives meddelelse om sagens  

 stilling til vedkommende centralorganisation, således at denne kan få  

 lejlighed til at udtale sig i sagen, inden denne afgøres.
 Stk. 2.  Vedkommende centralorganisation har efter  

 begæring krav på at blive gjort bekendt med den afgørelse, som er truffet på  

 grundlag af det ved den tjenstlige undersøgelse tilvejebragte materiale.
Stk. 3.  Hvis den ansatte er mistænkt for et strafbart  

 forhold, kan han forlange sagen behandlet som straffesag.
Dette er ikke til  

 hinder for, at der efter straffesagens afslutning iværksættes tjenstligt  

 forhør imod den ansatte.
Stk. 4.  En ansat, hvem der er tildelt en disciplinær  

 straf uden forudgående tjenstligt forhør, jf. § 22, kan begære en tjenstlig  

 undersøgelse iværksat.
Der er dog kun pligt til at imødekomme begæringen,  

 såfremt den er anbefalet af vedkommende centralorganisation.
§ 21.  Sluttes undersøgelsen uden ikendelse af  

 disciplinærstraf, godtgøres den ansattes udgift til bisidder.
I andre  

 tilfælde afgør bestyrelsen efter forhandling med Søfartsstyrelsen under  

 hensyntagen til sagens udfald og omstændighederne i øvrigt, om udgiften til  

 bisidder skal godtgøres helt eller delvis.
Stk. 2.  Godtgørelse efter stk. 1 ydes kun, såfremt det  

 må anses for rimeligt, at den ansatte har afholdt udgifter til bisidder, og  

 godtgørelsen kan ikke overstige, hvad der for et tilsvarende arbejde ville  

 være blevet tilkendt en beskikket forsvarer i en straffesag.
Forhørslederen  

 afgiver efter begæring en udtalelse herom.
 Stk. 3.  Har en ansat under en disciplinærsag på egen  

 hånd fremskaffet beviser, godtgøres udgifterne herved ham helt eller delvis,  

 når han må anses for at have haft rimelig grund til at fremskaffe beviserne.  

 Forhørslederen afgiver efter begæring en udtalelse herom.
§ 22.  Som disciplinær straf for tjenstlig forseelse  

 kan anvendes advarsel eller irettesættelse, bøde, der dog ikke må overstige  

 1/2 måneds løn, overførelse til andet arbejde eller andet arbejdssted eller  

 til en anden stilling inden for institutionen, degradation - herunder  

 nedrykning med et eller flere løntrin inden for samme lønramme - eller  

 afsked.
Bøde over 1/25 af månedslønnen og overførelse til andet arbejde kan  

 ikke anvendes, inden forhør er afholdt i overensstemmelse med §§ 18-20,  

 medmindre der foreligger en uforbeholden skriftlig tilståelse, i hvilken den  

 ansatte vedgår de faktiske omstændigheder i det påsigtede forhold og erkender  

 sig skyldig i en tjenesteforseelse.
Overførelse til andet arbejdssted eller  

 til anden stilling inden for institutionen, degradation eller afsked som  

 straf for tjenesteforseelser kan, når forholdet ikke er fastslået ved dom,  

 aldrig finde sted uden efter afholdt tjenstligt forhør.
Ikendte bøder kan  

 indeholdes i lønnen.
 Stk. 2.  Beslutning om ikendelse af disciplinærstraf  

 træffes af Søfartsstyrelsen efter indhentet udtalelse fra bestyrelsen for  

 vedkommende institution.
§ 23.  Når en ansat beskyldes for uretskaffenhed i  

 tjenesten, eller der fremsættes ærerørige beskyldninger mod ham, kan  

 Søfartsstyrelsen efter indhentet udtalelse fra bestyrelsen for vedkommende  

 institution pålægge ham at fralægge sig beskyldningen ved dom.
Såfremt  

 forholdene taler derfor, kan bestyrelsen efter forhandling med  

 Søfartsstyrelsen bestemme, at der af institutionen ydes den ansatte hel eller  

 delvis godtgørelse af eventuelle udgifter ved retssagen.
Afsked § 24.  Ansatte afskediges af institutionens  

 bestyrelse.
§ 25.  Ansatte kan med 3 måneders varsel forlange sig  

 afskediget til udgangen af en måned.
Der kan dog ved aftale i henhold til §  

 33 for grupper af ansatte fastsættes et længere afskedigelsesvarsel.
 § 26.  Ansatte kan afskediges uden ansøgning med 5  

 måneders varsel til udgangen af en måned.
 Stk. 2.  Afskedigelsesvarslet efter stk. 1 forhøjes med  

 en måned for hvert tredie ansættelsesår, dog højst til 8 måneder.
 Stk. 3.  Hvis der er fastsat et længere  

 afskedigelsesvarsel for den ansatte end 3 måneder, jf. § 25, 2. pkt.,  

 forlænges afskedigelsesvarslet efter stk. 1 og 2 tilsvarende.
 Stk. 4.  Afskedigelse uden ansøgning på grund af sygdom  

 af en ansat i tilfælde, hvor pensionsudbetaling påbegyndes i umiddelbar  

 forbindelse med den pågældendes fratræden, kan ske med 3 måneders varsel.
 Stk. 5.  Afsked kan dog ske med kortere varsel end nævnt  

 i stk. 1-3, såfremt den er begrundet i, at den ansatte som følge af strafbart  

 forhold, tjenesteforseelse eller mislighed er uskikket til at forblive i  

 stillingen.
 § 27.  Ansatte afskediges med udgangen af den måned,  

 hvori de fylder 70 år eller opnår den alder over 60 år, som fastsættes ved  

 aftale for tilsvarende tjenestemandsstillinger i staten.
 § 28.  Ansatte på åremål kan kun afskediges uden  

 ansøgning, såfremt afskeden er begrundet i helbredsmæssige årsager eller  

 forhold som nævnt i § 26, stk. 5, eller § 27. I øvrigt ophører ansættelsen  

 ved åremålets udløb.
 § 29.  Inden en ansat afskediges uden ansøgning, skal  

 der, bortset fra de i § 27 nævnte tilfælde, gives såvel vedkommende  

 centralorganisation som den ansatte selv adgang til at udtale sig, medmindre  

 forhør har været afholdt efter §§ 18-20.
Stk. 2.  Forud for enhver uansøgt afsked, bortset fra de  

 i § 27 nævnte tilfælde, indhentes en udtalelse fra bestyrelsen for  

 Pensionskassen for Erhvervsskoler om den pågældendes krav på pension.
Det  

 samme gælder ved ansøgt afsked, når afskedsansøgningen skyldes  

 helbredsmæssige forhold.
Stk. 3.  Institutionen indberetter foretagne  

 afskedigelser af ansatte til Søfartsstyrelsen og til den  

 forhandlingsberettigede organisation.
Tilsvarende indberetning foretages til  

 pensionskassen for ansatte, der er optaget i kassen.
 § 30.  Ved uansøgt afsked af en ansat, der har været  

 uafbrudt ansat i 12, 15 eller 18 år, skal institutionen ved den ansattes  

 fratræden udrede et beløb svarende til henholdsvis 1, 2 eller 3 måneders løn.
 Stk. 2.  Bestemmelsen i stk. 1 finder ikke anvendelse i  

 tilfælde, hvor pensionsudbetaling fra pensionskassen kan påbegyndes i  

 umiddelbar forbindelse med den pågældendes fratræden.
 Stk. 3.  Bestemmelsen i stk. 1, finder heller ikke  

 anvendelse i tilfælde, hvor afskeden er begrundet i, at den ansatte som følge  

 af strafbart forhold, tjenesteforseelse eller mislighed er uskikket til at  

 forblive i stillingen.
§ 31.  Skønner den forhandlingsberettigede  

 organisation, jf. § 33, at en afskedigelse af en ansat ikke kan anses for  

 rimeligt begrundet i institutionens eller den pågældendes forhold, kan  

 organisationen inden for en frist af 4 uger fra det tidspunkt, hvor der er  

 givet den ansatte meddelelse om, at han er afskediget, kræve spørgsmålet  

 forhandlet med institutionens bestyrelse.
Forhandlingen skal ske senest 4  

 uger efter, at anmodningen er fremsat.
Stk. 2.  Opnås der ikke under mødet med bestyrelsen  

 enighed, kan organisationen forlange, at sagen om afskedigelse af den  

 pågældende drøftes på et møde med Søfartsstyrelsen.
Opnås der heller ikke på  

 dette møde en for parterne tilfredsstillende ordning, kan sagen, medmindre  

 opsigelsen skyldes institutionens ophør, inden 4 uger indbringes for et  

 voldgiftsnævn, bestående af 4 medlemmer udpeget som nedenfor angivet og en  

 formand, der skal være dommer, og som vælges af medlemmerne.
Såfremt der ikke  

 kan opnås enighed om valget af formand, anmodes præsidenten for landsretten i  

 den landsretskreds, hvor institutionen er beliggende, om at udpege formanden.
Stk. 3.  De 2 medlemmer af nævnet vælges af henholdsvis  

 Søfartsstyrelsen og vedkommende institutions bestyrelse og de andre 2 af den  

 forhandlingsberettigede organisation.
Når sagen vedrører en lærer, skal 2 af  

 medlemmerne være pædagoger.
Der udpeges stedfortrædere for de af  

 institutionens bestyrelse og organisationen udpegede medlemmer af nævnet.
Stk. 4.  De sager, der forelægges nævnet, skal  

 fremskyndes mest muligt.
Afgørelsen skal være ledsaget af begrundelse.  

 Nævnets forhandlinger er ikke offentlige, og dets voteringer er hemmelige.
I  

 øvrigt bestemmer nævnet selv sin forretningsgang og kan herunder også  

 fastsætte, at en sag skal afgøres efter skriftlig votering, uden at det er  

 nødvendigt, at nævnets medlemmer mødes.
 Stk. 5.  I voldgiftssager er parterne berettiget til at  

 give møde med en sagkyndig og/eller en juridisk kyndig bisidder.
 Stk. 6.  Nævnet bestemmer, om udtalelserne skal afgives  

 skriftligt, eller om de skal fremføres under en afhøring.
Stk. 7.  Nævnet afsiger en motiveret kendelse, og i de  

 tilfælde, hvor nævnet måtte finde, at den foretagne afskedigelse ikke er  

 rimeligt begrundet i den pågældendes eller i institutionens forhold, kan det  

 pålægges institutionen at afbøde virkningerne af afskedigelsen.
Det kan  

 herved pålægges institutionen, såfremt den pågældende og institutionen ikke  

 ønsker ansættelsesforholdet opretholdt, at betale den pågældende en  

 erstatning, hvis størrelse fastsættes af nævnet og skal være afhængig af  

 sagens omstændigheder og pågældendes anciennitet ved institutionen.
Stk. 8.  Offentliggørelse af nævnets afgørelse kan finde  

 sted efter nævnets bestemmelser.
Oplysninger om eventuelle dissentierende  

 vota må ikke gives.
Stk. 9.  Nævnets omkostninger i forbindelse med sagen  

 fastsættes af nævnet.
Omkostningerne, herunder udgifter til bisidder, kan  

 pålægges den ene af parterne eller fordeles på disse.
 Stk. 10.  Undtaget fra nævnets kompetence er  

 afskedigelser, der sker efter afholdelse af disciplinærundersøgelse, når  

 forhørslederen har afgivet indstilling om afskedigelse, jf. § 19, stk. 6, 2.  

 pkt.
Særbestemmelser om prøveansatte § 32.  En ansat på prøve kan i de første 3 måneder af  

 prøveansættelsen forlange sig afskediget med 14 dages varsel og i den  

 resterende del af prøveansættelsen med normalt opsigelsesvarsel, i begge  

 tilfælde til udgangen af en måned.
 Stk. 2.  I de første 3 måneder af prøveansættelsen kan  

 prøveansatte afskediges uden ansøgning med 14 dages varsel til udgangen af en  

 måned.
 Stk. 3.  Bestemmelserne i § 29, stk. 2, og §§ 30-31  

 gælder ikke for ansatte på prøve, idet der dog skal indhentes en udtalelse  

 fra bestyrelsen for pensionskassen, jf. § 29, stk. 2, i tilfælde, hvor der  

 måtte opstå spørgsmål om eventuel ret til pension.
Forhandlings- og organisationsforhold § 33.  Løn- og andre ansættelsesvilkår for ansatte,  

 der er omfattet af denne bekendtgørelse, fastsættes i overensstemmelse med  

 den gældende hovedaftale mellem finansministeren og tjenestemændenes  

 centralorganisationer.
 Stk. 2.  Aftale efter stk. 1 kan dog ikke indgås om  

 forhold, der bestemmes ved lov eller angår institutionernes opgaver,  

 organisation eller personalebehov.
 Stk. 3.  Bestemmelserne i tjenestemandslovens kapitel 10  

 og 12 finder i øvrigt tilsvarende anvendelse.
Personlige tillæg § 34.  Såfremt en ansat i medfør af reglen i § 11  

 eller af anden ham utilregnelig årsag overgår til en stilling, der er henført  

 til en lavere lønramme end den hidtidige, ydes der ham efter forelæggelse for  

 Søfartsstyrelsen et personligt tillæg til udligning af forskellen.
 Stk. 2.  Tillæg efter stk. 1 bortfalder i det omfang,  

 der opnås lønfremgang ved overgang til højere lønramme eller løntrin.
Lønforskrivning § 35.  Ansatte kan give transport på løn til  

 anerkendte låneinstitutter efter de for statens tjenestemænd gældende regler.
 Stk. 2.  Bortset fra de tilfælde, der er nævnt i stk. 1,  

 kan den ansatte ikke overdrage, pantsætte eller på anden måde råde over løn,  

 der ikke er udbetalt.
 Sygdom, barsel, ekstraordinær  

 tjenestefrihed m.v.
§ 36.  Vedrørende sygdom, graviditet, barsel, adoption  

 og ekstraordinær tjenestefrihed, dækning af merudgifter til tjenesterejser og  

 flyttegodtgørelse m.v. anvendes de for tjenestemænd gældende regler  

 tilsvarende.
Det samme gælder vedrørende ferie, hvor intet andet er aftalt.
 Stk. 2.  Ydelse af tjenestefrihed med løn kræver  

 godkendelse af Søfartsstyrelsen.
 Stk. 3.  Ydelse af tjenestefrihed uden løn indberettes  

 til Søfartsstyrelsen og pensionskassen, jf. § 38, stk. 2.
EF-statsborgere § 37.  Personer, der ansættes i henhold til de  

 Europæiske Fællesskabers regler om arbejdskraftens frie bevægelighed,  

 ansættes efter reglerne i denne bekendtgørelse.
 Pension m.v.
 § 38.  Det påhviler bestyrelsen at drage omsorg for,  

 at de ansatte optages i Pensionskassen for Erhvervsskoler efter  

 pensionskassens vedtægter, medmindre de pågældende over for Søfartsstyrelsen  

 godtgør, at der på anden måde er sikret dem en passende pension.
Stk. 2.  Såfremt der ydes tjenestefrihed uden løn, skal  

 bestyrelsen indberette dette til pensionskassen.
Tilsvarende gælder ændringer  

 i beskæftigelsesgraden.
Efterindtægt § 39.  Ægtefællen efter en ansat, som ved sin død  

 oppebar lønning eller var pensioneret, er berettiget til efterindtægt,  

 medmindre ægteskabet var opløst ved skilsmisse.
Efterlader den pågældende sig  

 ikke ægtefælle, men børnepensionsberettigede børn, er disse berettiget til  

 efterindtægt.
 Stk. 2.  Afgår en ansat ved døden uden at efterlade sig  

 ægtefælle eller børnepensionsberettigede børn, er hans bo berettiget til  

 efterindtægt.
§ 40.  For så vidt der med den afdødes stilling var  

 forbundet tjenestebolig, har de til efterindtægt efter § 39, stk. 1,  

 berettigede endvidere inden for et tidsrum af 3 måneder ret til at blive  

 boende i boligen på samme vilkår som afdøde.
Samme ret har en person, der i  

 mindst 2 år har haft fælles husstand med den ansatte.
 § 41.  Efterindtægt udgør for hver måned et beløb  

 svarende til den sidst udbetalte lønindtægt eller pension.
 § 42.  Retten til efterindtægt omfatter et tidsrum af  

 3 måneder efter dødsfaldet, jf. dog stk. 2 og 3.
 Stk. 2.  Er en ansat afgået ved døden som umiddelbar  

 følge af tilskadekomst under udførelsen af tjenesten, omfatter retten til  

 efterindtægt efter 39, stk. 1, et tidsrum af 12 måneder.
 Stk. 3.  Ægtefællens ret til efterindtægt efter en  

 ansat, der er afgået ved døden, før ægtefællen er berettiget til  

 ægtefællepension, omfatter et tidsrum af 9 måneder.
 § 43.  Hvis en ægtefælle, som er berettiget til  

 efterindtægt, afgår ved døden inden efterindtægtsperiodens udløb, tilkommer  

 den del af efterindtægten, som ikke er udbetalt ved dødsfaldet, afdødes  

 børnepensionsberettigede børn eller boet.
 Ikrafttræden m.v.
 § 44.  Bekendtgørelsen træder i kraft den 1. januar  

 1993.
