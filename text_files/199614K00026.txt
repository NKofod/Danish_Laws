Nr BTL 26 Betænkning over Forslag til lov om ændring af lov om byfornyelse og  

 boligforbedring, lov om privat byfornyelse, lov om leje og forskellige andre  

 love (Ændringer som konsekvens af lov om almene boliger m.v.)   

 Nr L 26 1996-97, 1. samling Afgivet af Boligudvalget Afgivet: 19961119 Udvalget har behandlet lovforslaget i nogle møder.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Det Radikale Venstres og  

 Centrum-Demokraternes medlemmer af udvalget) lovforslaget til vedtagelse  

 uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Mindretallet kan ikke stemme for konsekvensændringerne, fordi de i  

 forslaget er kædet sammen med en ændring af lov om individuel boligstøtte,  

 som udvider adgangen til at fravige huslejemaksimum og boligstøttemaksimum  

 til også at gælde ældreboliger opført af pensionskasser m.v.
Mindretallet  

 finder, at der hermed åbnes op for, at det offentlige reelt kommer til at  

 betale for de alt for dyre pensionskassebyggerier.
 Et andet mindretal (Enhedslistens medlem af udvalget) vil redegøre  

 for sin stilling til lovforslaget ved 2. behandling.
Hans Peter Baadsgaard (S) fmd.
Jytte Madsen (S) Helen Jørgensen (S)  

 Jørn Pedersen (S) Jytte Wittrock (S) Villy Søvndal (SF) Inger Marie  

 Bruun-Vierø (RV) Keld Albrechtsen (EL) Addi Andersen (CD) Jens Hald Madsen  

 (V) Pia Larsen (V) Bodil Thrane (V) Erling Oxdam (V) John Vinther (KF) Gitte  

 Seeberg (KF) Kai Dige Bach (KF) Kirsten Jacobsen (FP) nfmd.
Dansk  

 Folkeparti havde ikke medlemmer i udvalget.
