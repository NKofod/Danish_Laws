Bekendtgørelse  

 om tilskud til behandling hos tandlæge i praksissektoren I medfør af §§ 65 og 72 i sundhedsloven, lov nr. 546  

 af 24. juni 2005, fastsættes:
 § 1.  

  

 Gruppe 1-sikrede og gruppe  

 2-sikrede personer har ret til tilskud til behandling hos tandlæge i  

 praksissektoren.
 § 2.  

  

 Undtaget er børn og unge under 18  

 år, der er omfattet af det lovpligtige tilbud om kommunal tandpleje, og  

 personer, der modtager tandpleje efter sundhedslovens § 131  

 (omsorgstandpleje).
 § 3.  

  

 Sikrede personer har ret til tilskud  

 til regelmæssig diagnostisk undersøgelse, diagnostisk og forebyggende  

 grundydelse, bitewings i forbindelse med regelmæssig diagnostisk undersøgelse  

 og diagnostisk og forebyggende grundydelse, individuel forebyggende  

 behandling  

 af caries og gingivitis samt fluorbehandling af initial caries, almindelig  

 tandrensning, udvidet tandrensning, tandrodsrensning, almindelig  

 parodontalbehandling, udvidet parodontalbehandling, kirurgisk  

 parodontalbehandling,  

 kontrol efter forebyggelse/diagnostik og parodontalbehandling, bitewings i  

 forbindelse med kontrol efter regelmæssig diagnostisk undersøgelse,  

 undersøgelse efter henvisning fra tandplejer, tandfyldning med anvendelse af  

 amalgam, glasionomer eller plast som fyldningsmateriale, gradvis ekskavering,  

 rodbehandling og rodfyldning, tandudtrækning under lokalbedøvelse samt  

 operativ  

 fjernelse af tænder, rodspidser og mindre cyster m.v.
 Stk. 2.  

  

 Nærmere specifikation af de  

 enkelte tandbehandlinger fremgår af den gældende overenskomst mellem  

 Regionernes Lønnings- og Takstnævn og Dansk Tandlægeforening.
 Stk. 3.  

  

 Der ydes ikke tilskud til  

 tandregulering og tandprotetik.
 § 4.  

  

 Regionsrådet i patientens  

 bopælsregion yder tilskud på 40 % af de i overenskomsten fastsatte  

 betalingstakster til gruppe 1-sikrede, jf. dog stk. 2 og 3.
Stk. 2.  

  

 Til bitewings i forbindelse med  

 den regelmæssige diagnostiske undersøgelse, diagnostisk og forebyggende  

 grundydelse og kontrol efter den regelmæssige diagnostiske undersøgelse yder  

 regionsrådet et tilskud på 30 %. Til personer i alderen 18-25 år yder  

 regionsrådet  

 et tilskud på 65 % til den regelmæssige diagnostiske undersøgelse og til  

 kontrol efter den regelmæssige diagnostiske undersøgelse.
Tilskuddene  

 beregnes  

 på grundlag af de i overenskomsten fastsatte betalingstakster til gruppe  

 1-sikrede.
Stk. 3.  

  

 Til tandfyldning med  

 plastmateriale eller glasionomer ydes et tilskud på 87,73 kr.
Til  

 tandfyldning  

 med sølvamalgam ydes et tilskud til ikke kombineret fyldning af kindtand på  

 62,59 kr., til kombineret fyldning ydes 101,92 kr., og til dobbelt kombineret  

 fyldning ydes 175,27 kr.
Ved gradvis ekskavering gives tilskud som for  

 tilsvarende fyldning.
Til apikal amputation og rodfyldning pr. kanal ydes et  

 tilskud på 163,63 kr.
Ved operativ fjernelse af tænder, rodspidser, mindre  

 cyster m.v. ydes et tilskud på 151,92 kr.
Til tandudtrækning under  

 lokalbedøvelse ydes et tilskud på 131,20 kr. pr. tand.
Til kirurgisk  

 parodontalbehandling ydes et tilskud på 201,68 kr.
Beløbene er angivet i  

 oktober  

 2006 niveau.
De anførte beløb reguleres i henhold til de i overenskomsten  

 fastsatte regler.
 § 5.  

  

 Regionsrådet yder tilskud med  

 samme beløb til personer i sikringsgruppe 1 og 2.
 Stk. 2.  

  

 For gruppe 1-sikrede personer er  

 det en betingelse for at modtage tilskud, at behandlingen udføres hos en  

 tandlæge, der har tilsluttet sig den gældende overenskomst mellem Regionernes  

 Lønnings- og Takstnævn og Dansk Tandlægeforening.
Stk. 3.  

  

 Til gruppe 2-sikrede personer,  

 der har fået behandling hos en tandlæge, der ikke har tilsluttet sig  

 overenskomsten, udbetaler bopælskommunen tilskuddet på vegne af regionsrådet.  

 For at få tilskuddet udbetalt skal patienten fremsende en kvitteret og  

 specificeret regning til kommunen.
Tilskuddet kan ikke overstige regningens  

 beløb.
 Stk. 4.  

  

 Både gruppe 1 og gruppe  

 2-sikrede personer betaler deres egen andel af honoraret direkte til  

 tandlægen.
 § 6.  

  

 Regionsrådet yder ikke tilskud  

 til tandlægens ydelser til sig selv eller sin ægtefælle.
 § 7.  

  

 Ved tandlægehjælp, der ikke  

 udføres på tandlægens klinik eller som udføres udenfor tandlægens sædvanlige  

 behandlingstid, betaler patienten de tillæg, der er fastsat i overenskomsten  

 mellem Regionernes Lønnings- og Takstnævn og Dansk Tandlægeforening uden  

 tilskud fra regionsrådet.
 § 8.  

  

 Personer, der har ret til ydelser  

 i praksissektoren i medfør af EF-retten eller internationale aftaler, har  

 under  

 ophold her i landet ret til tilskud til behandling hos tandlæge i  

 praksissektoren på samme vilkår som gruppe 1-sikrede personer.
 Stk. 2.  

  

 Ved EF-retten eller  

 internationale aftaler forstås Rådets forordning (EØF) nr. 1408/71 om  

 anvendelse af de sociale sikringsordninger på arbejdstagere, selvstændige  

 erhvervsdrivende og deres familiemedlemmer, der flytter inden for  

 Fællesskabet,  

 og den dertil knyttede forordning (EØF) nr. 574/72 om gennemførelse af  

 forordning nr. 1408/71, aftalen om det Europæiske Økonomiske Samarbejde  

 (EØS-aftalen), Nordisk Konvention om Social Sikring og aftalen mellem De  

 Europæiske  

 Fællesskaber, dets medlemsstater og Schweiz om fri bevægelighed for personer.
 § 9.  

  

 Bekendtgørelsen træder i kraft  

 den 1. april 2007.
 Stk. 2.  

  

 Samtidig ophæves bekendtgørelse  

 nr. 1059 af 21. oktober 2006 om tilskud efter sundhedsloven til behandling  

 hos  

 tandlæge i praksissektoren.
 Stk. 3.  

  

 I de bestemmelser i denne  

 bekendtgørelse, hvor der refereres til overenskomsten imellem Regionernes  

 Lønnings- og Taktsnævn og Dansk Tandlægeforening, henvises, indtil der er  

 indgået en overenskomst imellem disse parter, til overenskomsten imellem  

 Sygesikringens Forhandlingsudvalg og Dansk Tandlægeforening.
