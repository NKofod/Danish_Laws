Vejledning til bekendtgørelse om  

 ændring af bekendtgørelse om supplerende dagpenge Direktoratet har i bekendtgørelse nr. 1154 af 29. december 1999  

 foretaget ændringer i § 5 og § 12 i bekendtgørelse nr. 515 af 3.  

 juli 1998 om supplerende dagpenge.
Med henvisning hertil foretages i  

 vejledning nr. 113 af 3. juli 1998 til bekendtgørelse om supplerende  

 dagpenge, følgende ændringer:
»Til § 5, stk. 3 I § 5 er der indsat et nyt stk. 3. Af dette fremgår  

 det, at tidsbegrænsningen ikke gælder for medlemmer, der er ansat  

 i servicejob.
Servicejob henvender sig til ledige i aktivperioden med  

 henblik på at fremme beskæftigelsesmulighederne for disse  

 personer.
Det er grunden til, at sådanne ledige ikke er omfattet af  

 tidsbegrænsningen, da denne ville begrænse mulighederne for at  

 have et servicejob på nedsat tid.« Bemærkningerne til § 5, stk. 4 og 5, bliver herefter  

 til § 5, stk. 5 og 6.
 Bemærkningerne til § 12 erstattes af  

 følgende:
»Til § 12 Den tekniske belægning for  

 dagpengegodtgørelsen skal anføres på dagpengekortet ud  

 for medlemmets 1. og 2. ordinære arbejdsdag.
 Arbejder et medlem normalt i en 5-dages-uge fra mandag til  

 og med fredag, og ophører medlemmet i arbejdet fredag, skal  

 dagpengekortet teknisk belægges med 7,4 timer den 1. og 2.  

 ordinære arbejdsdag, det vil sige den følgende mandag og  

 tirsdag.
 Skal et medlem normalt stå til rådighed for en  

 7-dages-uge, således at dagpengekortet i tilfælde af sygdom, fri  

 for egen regning m.v. teknisk skal belægges alle ugens dage, skal den  

 tekniske belægning for dagpengegodtgørelse i tilfælde af  

 arbejdsophør en fredag eller en lørdag ske henholdsvis  

 lørdag og  søndag eller søndag og mandag.
