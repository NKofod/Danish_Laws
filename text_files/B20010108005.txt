 Bekendtgørelse om ændring af  

 bekendtgørelse om statsautoriserede og registrerede revisorers  

 erklæringer m.v.
§ 1 I bekendtgørelse nr. 90 af 22. februar 1996 om statsautoriserede og  

 registrerede revisorers erklæringer m.v. foretages følgende  

 ændringer:
 1. I indledningen ændres »nr. 762 af 22. august 1994«  

 til: »nr. 501 af 30. juni 1998«, og »nr. 763 af 22. august 1994« ændres  

 til: »nr. 502 af 30. juni 1998«.
 2. § 2 affattes således:
 »§ 2. Ved et regnskab forstås i denne  

 bekendtgørelse:
1)	en årsrapport i henhold til lov nr. 448 af 7. juni 2001 om  

 erhvervsdrivende virksomheders aflæggelse af årsregnskab m.v.  

 (årsregnskabsloven), 2)	et årsregnskab m.v. i henhold til lov om visse selskabers  

 aflæggelse af årsregnskab m.v., jf. lovbekendtgørelse nr.  

 526 af 17. juni 1996, samt 3)	et andet regnskab eller tilsvarende regnskabsopstilling, som ikke  

 indgår i de regnskaber, der er nævnt i nr. 1 eller 2, tillige med  

 en eventuel ledelsesberetning eller lignende, der er knyttet  

 hertil.« 3. § 3, stk. 2, ophæves, og i stedet  

 indsættes:
 »Stk. 2. I en årsrapport skal indgå en  

 revisionspåtegning, som omfatter alle de lovpligtige dele af  

 årsrapporten, jf. årsregnskabslovens § 2, stk. 1.
Stk. 3. I modervirksomheder, der aflægger et regnskab  

 som omhandlet i § 2, nr. 1 eller 2, og som aflægger  

 koncernregnskab, skal der afgives en fælles revisionspåtegning  

 for årsregnskabet og koncernregnskabet.
Reglerne i §§ 4   7 finder  

 tilsvarende anvendelse.« 4. Efter § 3 indsættes:
»§ 3 a.
Er det aftalt, at en eller flere  

 supplerende beretninger, der indgår i en årsrapport, skal  

 revideres, kan påtegningerne for beretningerne udarbejdes  

 særskilt.
Sådanne påtegninger skal indeholde de  

 oplysninger, der følger af god revisionsskik, jf. § 17, herunder  

 i det mindste de i § 4, stk. 5, § 5, stk. 2 og 3,  

 § 6, stk. 3, og § 7 krævede oplysninger.« 5. § 17 affattes således:
»§ 17. Er det foreskrevet i lovgivningen,  

 vedtægter eller aftale, at et regnskab skal revideres, skal revisor  

 tilrettelægge og udføre revisionen i overensstemmelse med god  

 revisionsskik, herunder med henblik på at kunne tage stilling til, om  

 regnskabet er udarbejdet i overensstemmelse med lovgivningens og eventuelle  

 andre bestemmelsers krav til regnskabsaflæggelsen, jf. § 4. I  

 forbindelse hermed skal revisor i rimeligt omfang være opmærksom  

 på forhold, der kan tyde på besvigelser og andre  

 uregelmæssigheder, og som er af betydning for regnskabsbrugerne.
Er  

 virksomheden en modervirksomhed, skal revisionen tillige omfatte  

 koncernregnskabet og koncernvirksomhedernes indbyrdes regnskabsmæssige  

 forhold.« 6. § 19, stk. 1, 1. pkt., affattes  

 således:
»Revisor skal føre en revisionsprotokol for  

 udførelse af revision i henhold til §§ 3 - 7.« 7. I § 19, stk. 6, ændres »Det skal i  

 protokollatet til årsregnskabet oplyses,« til: »Det skal i  

 protokollatet til årsrapporten eller til et regnskab, der ikke  

 indgår i en sådan årsrapport, jf. denne  

 bekendtgørelses § 2, oplyses,«.
§ 2 Bekendtgørelsen træder i kraft den 1. januar 2002.
