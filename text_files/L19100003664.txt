 Under 19de November 1909 har det behaget Hans Majestæt Kongen  

 allernaadigst at ratificere følgende paa den 2den internationale  

 Fredskonference i Haag den 18de Oktober 1907 afsluttede Konvention.
 Konvention om Fjendtlighedernes Begyndelse.
 Hans Majestæt den Tyske Kejser, Konge af Preussen; Præsidenten for de  

 Forenede Stater af Amerika; Præsidenten for den Argentinske Republik; Hans  

 Majestæt Kejseren af Østrig, Konge af Bøhmen etc., og Apostolisk Konge af  

 Ungarn; Hans Majestæt Belgiernes Konge; Præsidenten for Republiken Bolivia;  

 Præsidenten for de Forenede Stater af Brasilien; Hans Kongelige Højhed  

 Fyrsten af Bulgarien; Præsidenten for Republiken Chile; Hans Majestæt  

 Kejseren af China; Præsidenten for Republiken Columbia; den midlertidige  

 Guvernør for Republiken Cuba; Hans Majestæt Kongen af Danmark; Præsidenten  

 for den Dominikanske Republik; Præsidenten for Republiken Equador; Hans  

 Majestæt Kongen af Spanien; Præsidenten for den Franske Republik; Hans  

 Majestæt Kongen af det Forenede Kongerige Storbritannien og Irland og de  

 Britiske oversøiske Lande, Kejser af Indien; Hans Majestæt Hellenernes Konge;  

 Præsidenten for Republiken Guatemala, Præsidenten for Republiken Haiti; Hans  

 Majestæt Kongen af Italien; Hans Majestæt Kejseren af Japan; Hans Kongelige  

 Højhed Storhertugen af Luxemborg, Hertug af Nassau; Præsidenten for de  

 Mexikanske Forenede Stater; Hans Kongelige Højhed Fyrsten af Montenegro;  

 Præsidenten for Republiken Nicaragua; Hans Majestæt Kongen af Norge;  

 Præsidenten for Republiken Panama; Præsidenten for Republiken Paraguay;  

 Hendes Majestæt Dronningen af Nederlandene; Præsidenten for Republiken Peru;  

 Hans Kejserlige Majestæt Schahen af Persien; Hans Majestæt Kongen af Portugal  

 og Algarve etc.; Hans Majestæt Kongen af Rumænien; Hans Majestæt Kejseren af  

 alle Ruslande; Præsidenten for Republiken Salvador; Hans Majestæt Kongen af  

 Serbien; Hans Majestæt Kongen af Siam; Hans Majestæt Kongen af Sverig; det  

 Schweiziske Forbundsraad; Hans Majestæt Ottomanernes Kejser; Præsidenten for  

 Republiken Uruguay; Præsidenten for Venezuelas Forenede Stater:
i Betragtning af, at det til Sikkerhed for de fredelige Forhold er af  

 Vigtighed, at Fjendtligheder ikke begynde uden en forudgaaende Underretning, og at det ligeledes er vigtigt, at Krigstilstanden uopholdelig bliver de  

 neutrale Magter tilkendegivet, ledede af Ønsket om, med dette Formaal at afslutte en Konvention, have  

 udnævnt til deres Befuldmægtigede:
 (Betegnelse af de Befuldmægtigede).
 Hvilke efter at have deponeret deres Fuldmagter, der befandtes i god og  

 rigtig Form, ere komne overens om følgende Bestemmelser:
 Artikel 1.
 De kontraherende Magter anerkende, at Fjendtligheder mellem dem ikke maa  

 begynde uden en forudgaaende, utvetydig Underretning i Form enten af en med  

 Grunde forsynet Krigserklæring eller af et Ultimatum med betinget  

 Krigserklæring.
 Artikel 2.
 Krigstilstanden tilkendegives uopholdelig de neutrale Magter og bliver for  

 deres Vedkommende først virksom efter Modtagelse af en Tilkendegivelse, som  

 ogsaa kan ske ad telegrafisk Vej.
 Dog kunne de neutrale Magter ikke paaberaabe sig Udeblivelsen af en saadan  

 Tilkendegivelse, naar det staar utvivlsomt fast, at de faktisk have haft  

 Kundskab om Krigstilstanden.
 Artikel 3.
 Nærværende Konventions Artikel 1 bliver virksom i Tilfælde af Krig mellem  

 to eller flere af de kontraherende Magter.
 Artikel 2 er forbindende i Forholdet mellem en krigsførende Signatærmagt  

 og de neutrale Magter, der ligeledes ere Signatærmagter.
 Artikel 4.
 Nærværende Konvention skal ratificeres saa snart som muligt.
 Ratifikationerne deponeres i Haag.
 Den første Deponering af Ratifikationer optegnes i en Protokol, der  

 undertegnes af Repræsentanterne for de Magter, der tage Del i den, og af den  

 nederlandske Udenrigsminister.
 De senere Deponeringer af Ratifikationer foretages gennem en skriftlig  

 Meddelelse, stilet til den nederlandske Regering og ledsaget af  

 Ratifikationsinstrumentet.
 En bekræftet Genpart af den Protokol, der optages over den første  

 Deponering af Ratifikationer, over de Meddelelser, der er omtalte i  

 foregaaende Alinea, samt over Ratifikationsinstrumenterne, tilstilles  

 uopholdeligt paa den nederlandske Regerings Foranstaltning og ad diplomatisk  

 Vej de Magter, der have været indbudte til den anden Fredskonference og  

 endvidere de Magter, som maatte have tiltraadt Konventionen. - I de i  

 foregaaende Alinea omtalte Tilfælde meddeler nævnte Regering dem samtidig,  

 paa hvilken Dag den har modtaget Notifikationen.
 Artikel 5.
 De Magter, som ikke have undertegnet, kunne senere tiltræde nærværende  

 Konvention.
 Den Magt, som ønsker at tiltræde, tilkendegiver skriftligt den  

 nederlandske Regering sin Hensigt og tilstiller den samtidig  

 Tiltrædelsesdokumentet, som deponeres i nævnte Regerings Arkiv.
 Denne Regering meddeler uopholdeligt alle de andre Magter, der have været  

 indbudt til den anden Fredskonference, bekræftet Genpart af Notifikationen og  

 af Tiltrædelsesakten, med Angivelse af Dagen, paa hvilken den modtog  

 Notifikationen.
 Artikel 6.
 Nærværende Konvention træder i Kraft for de Magter, der have deltaget i  

 den første Deponering af Ratifikationer, tresindstyve Dage efter denne  

 Deponerings Protokollation, og for de Magter, der ratificere senere, eller  

 som tiltræde, tresindstyve Dage efter at den nederlandske Regering har  

 modtaget Notifikationen om deres Ratifikation eller Tiltrædelse.
 Artikel 7.
 Hvis en af de høje kontraherende Magter maatte ønske at opsige nærværende  

 Konvention, skal Opsigelsen skriftligt erklæres for den nederlandske  

 Regering, der uopholdeligt meddeler de andre Magter bekræftet Genpart af  

 Erklæringen med Opgivelse af Dagen, paa hvilken den modtog Erklæringen.
 Opsigelsen skal kun have Virkning for den Magt, der har notificeret den,  

 og et Aar efter at Notifikationen er indkommet til den nederlandske Regering.
 Artikel 8.
 Et i det nederlandske Udenrigsministerium ført Register, skal angive  

 Dagen, paa hvilken Ratifikationsinstrumenternes Deponering i Henhold til  

 Artikel 4, Alinea 3 og 4 har fundet Sted, saa vel som Dagen, paa hvilken  

 Notifikationer om Tiltrædelse (Artikel 5, Alinea 2) eller Opsigelse (Artikel  

 7, Alinea 1) ere indgaaede.
 Enhver af Signatærmagterne har Ret til at gøre sig bekendt med dette  

 Register og forlange bekræftede Uddrag deraf.
 Til Bekræftelse heraf have de befuldmægtigede forsynet nærværende  

 Konvention med deres Underskrifter.
Sket i Haag, den 18. Oktober 1907, i en  

 eneste Udfærdigelse, som skal forblive deponeret i den nederlandske  

 Regerings Arkiv og hvoraf ---------- Den 27de November 1909 deponeredes i Haag Ratifikationerne til  

 foranstaaende Konvention af Tyskland, de Forenede Stater af Amerika,  

 Østrig-Ungarn, Danmark, Storbritannien, Mexico, Nederlandene, Rusland,  

 Sverig, Bolivia og Salvador.
 Under 16de December 1909 har den nederlandske Regering modtaget  

 Notifikation af Nicaraguas Tilslutning til Konventionen.
 Under 15de Januar 1910 har den nederlandske Regering modtaget Notifikation  

 af Chinas Tilslutning til Konventionen.
 Hvilket herved bringes til offentlig Kundskab.
 Udenrigsministeriet, den 20de Januar  

 1910.
 Erik Scacenius.
