Klage over diagnosen skizofreni Nævnet fandt grundlag for at kritisere speciallægen, da patientens symptomer og tilstand ikke var tilstrækkeligt sikre, til at diagnosen skizofreni kunne stilles.
 Nævnet har herved lagt vægt på, at patienten var fysisk udmattet, og at styringsfænomenerne og vrangforestillingerne om kroppen var spiseforstyrrelseskongruente.
 Nævnet har videre lagt vægt på, at diagnosen og antipsykotiske behandling var forhastet set i forhold til den livstruende somatiske tilstand med nærings- og væskemangel.
 Endelig lagde nævnet vægt på, at den somatiske tilstand kunne sløre den psykiske tilstand, hvilket burde have givet anledning til tvivl om diagnosen.
 Desuden fandt nævnet anledning til at kritisere ansvarlige overlæge, som efterfølgende underskrev epikrisen.
 Nævnet har herved lagt vægt på, at den ansvarlige overlæge burde have været opmærksom på den af speciallægen stillede diagnose, idet det var første gang at patienten var i kontakt med psykiatrisk afdeling.
 Der blev afgivet dissens.
