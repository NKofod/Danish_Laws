Fraflytning til Sverige, efterbeskatning Ligningsrådet blev spurgt om følgende  

 spørgsmål:
1. Vil der kunne ske efterbeskatning af skatteyderen efter  

 kildeskattelovens § 48 E, stk. 5, i forbindelse med fraflytning til Sverige  

 med deraf følgende overgang til status som grænsegænger i  

 forbindelse med indgåelse af en ny, tidsbegrænset  

 ansættelseskontrakt med den nuværende danske arbejdsgiver? 2. Såfremt Ligningsrådet besvarer spørgsmål 1  

 benægtende, vil svaret da være det samme, om den  

 efterfølgende forlængelse af ansættelsesforholdet ikke er  

 tidsbegrænset? Sagens omstændigheder var følgende:
A, som er finsk statsborger, flyttede til Danmark den 1. september 1989 og  

 er anset for fuld skattepligtig til landet fra denne dato.
Ifølge  

 ansættelseskontrakt med B Ltd. af 1. september 1989 blev A ansat som  

 direktør for det danske datterselskab C A/S, og der aftaltes en  

 ansættelsesperiode på 3 år, fra den 1. september 1989 til  

 den 31. august 1992.
 I overensstemmelse med bestemmelserne i lov nr. 489 af 24. juni 1992, § 5,  

 blev A ved kontrakttillæg af 23. juli 1992 herefter omfattet af  

 bestemmelserne om 30-pct.s-beskatning i kildeskattelovens § 48 E.
 Det oplyses, at ansættelseskontrakten yderligere er forlænget  

 i 12 måneder fra 1. september 1992, hvorfor A i overensstemmelse med  

 kildeskattelovens § 48 E, stk. 7, fra den nævnte dato atter er  

 beskattet efter de almindelige regler for indkomstbeskatning.
A påtænker at flytte til Sverige, men vil gerne have sin  

 ansættelseskontrakt i Danmark forlænget.
Efter fraflytning vil A  

 ikke have nogen bolig til rådighed i Danmark, således at hans  

 eneste tilknytningsforhold her til landet er hans  

 ansættelsesforhold.
 Ligningsrådet udtalte:
 Ad spørgsmål 1:
 Kommunen og told- og skatteregionen har udtalt, at med udløbet af  

 den forlængede ansættelsesperiode har A opbrugt muligheden for  

 yderligere anvendelse af de særlige bruttobeskatningsregler, og han  

 skal, såfremt der ikke skal ske almindelig indkomstbeskatning  

 (efterbeskatning) af tidligere 30-pct.s-beskattede beløb,  

 ophøre med at være fuldt skattepligtig til Danmark inden for en  

 måned efter udløbet af den forlængede kontrakt, jf. § 48  

 E, stk. 7, det vil sige senest den 30. september 1993.
 Såfremt A fraflytter til Sverige, og det dokumenteres, at han fra  

 dette tidspunkt betaler indkomstskat dertil som for derboende personer, og  

 han ikke længere har nogen bopæl i Danmark, vil han ikke  

 længere være fuldt skattepligtig til Danmark, jf.  

 kildeskattelovens § 1, stk. 1, nr. 1 og 2, men kan alene blive  

 begrænset skattepligtig af lønnen i medfør af kildeskat  

 telovens § 2, stk. 1, litra a, jf. kildeskattelovens § 43, stk. 1.
 Denne beskatning kan dog kun gennemføres, såfremt Danmark har  

 beskatningsretten ifølge den nordiske dobbeltbeskatningsoverenskomst.  

 I protokollen til den nordiske dobbeltbeskatningsoverenskomst, afsnit VII,  

 nr. 2, i relation til art. 15 er der fastsat regler om beskatning af  

 grænsegængere mellem Danmark og Sverige.
 Herefter vil Sverige have beskatningsretten under forudsætning af,  

 at arbejdet vedvarer i en sammenhængende periode på mindst 6  

 måneder, at der er tale om et ansættelsesforhold, som er  

 indgået i den hensigt at være A's hovedbeskæftigelse, samt  

 at A som hovedregel mindst en gang om ugen opholder sig på sin faste  

 bopæl i den stat, hvor han er hjemmehørende.
På baggrund af det oplyste vil A efter fraflytningen blive  

 hjemmehørende i Sverige.
For at A skal anses for at opholde sig  

 på sin faste bopæl i Sverige, skal opholdet omfatte mindst 2  

 dage.
Anvendelse af reglerne om 30-pct.s-beskatning i kildeskattelovens § 48 E  

 udelukker ikke, at A senere kan vende tilbage til Danmark og blive fuldt  

 skattepligtig efter almindelige beskatningsregler, jf.
Skatteministeriets  

 cirkulære nr. 9 af 15. januar 1993, punkt 4 b.
 Der ses ikke i bestemmelserne at være noget til hinder for  

 efterfølgende indtræden af begrænset skattepligt.
 Såfremt der indtræder begrænset skattepligt, er det uden  

 betydning, at det sker umiddelbart efter ophør af fuld skattepligt.  

 Betingelserne for opretholdelse af 30-pct.s-beskatningen er opfyldt,  

 når den fulde skattepligt er ophørt.
 En eventuel status som begrænset skattepligtig  

 grænsegænger vil således ikke medføre  

 efterbeskatning efter reglerne herom i kildeskattelovens § 48 E, stk. 7, jf.  

 stk. 5.
 Ligningsrådet kunne tiltræde de afgivne udtalelser.
 Ad spørgsmål 2:
 Kommunen og told- og skatteregionen har udtalt, at der ikke kan stilles  

 krav om tidsbegræns ning af en ansættelseskontrakt, der  

 indgås for tiden efter, at den fulde skattepligt til Danmark er  

 ophørt.
 Kommunen har yderligere udtalt, at den ansættelseskontrakt, der  

 udløber samtidig med den samlede periode på 36 måneder,  

 hvor 30-pct.s-beskatning har fundet sted, kan forlænges op til 12  

 måneder i henhold til § 48 E, stk. 7.
 Bestemmelsen forudsætter, at ansættelsesforholdet i Danmark  

 uden retlige og skattemæssige konsekvenser lovligt kan ophøre  

 inden udløbet af 12-måneders-perioden.  

 Ansættelsesforholdet kan ikke fortsætte efter de 36 måneder  

 uden aftalt tidsbegrænsning.
 Manglende tidsbegrænsning inden for 12 måneder af en i henhold  

 til § 48 E, stk. 7, forlænget kontrakt kan således medføre  

 efterbeskatning i henhold til § 48 E, stk. 5.
 Ligningsrådet kunne tilslutte sig kommunens og regionens udtalelser,  

 idet rådet var enig i, at den nuværende kontrakt kunne  

 afløses af en ny kontrakt uden tidsbegrænsning for tiden efter,  

 at den fulde skattepligt til Danmark var ophørt, uden at det ville  

 medføre efterbeskatning efter kildeskattelovens § 48, stk. 5.
 Kommentar:
 Ved besvarelsen af anmodningen om bindende forhåndsbesked i sag  

 99-93-4065-36, som er offentliggjort ovenfor, tog Ligningsrådet ikke  

 stilling til, om betingelserne for 30-pct.s-beskatning var opfyldt, idet  

 dette spørgsmål henhører under den løbende  

 ligning.
