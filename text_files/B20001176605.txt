Meddelelser fra Søfartsstyrelsen F.  

 Mindre erhvervsfartøjers bygning og udstyr m.v.
Kapitel F I,  

 Almindelige bestemmelser, 1. januar 2001 KAPITEL I Almindelige bestemmelser Regel 1	Anvendelsesområde Regel 2	Definitioner Regel 3	Dispensationer Regel 4	Ækvivalens og  

 afprøvningsbestemmelser Regel 5	Reparationer, ændringer og  

 forandringer Regel 6	Syn Regel 7	Fartstilladelse og Tilsynsbog KAPITEL  

 I Almindelige  

 bestemmelser Regel 1	Anvendelsesområde 1	Medmindre andet udtrykkeligt er bestemt, finder  

 bestemmelserne i dette regelværk anvendelse på nye  

 erhvervsfartøjer, der har en længde L, der er mindre end 15 m og  

 et dimensionstal, som defineret i regel 2 stk. 17, på 20 og derover,  

 men under 100 med undtagelse af :
.1	passagerfartøjer, .2	krigsfartøjer og  

 troppetransportfartøjer, .3	fritidsfartøjer, .4	 træfartøjer af primitiv konstruktion  

 (vikingeskibe)1, .5	fartøjer, der er erklæret  

 bevaringsværdige.
 2	Fartøjer, der ikke er passagerfartøjer,  

 men som regelmæssigt anvendes til sejlads med op til 12 passagerer,  

 samt lods- og redningsfartøjer, der har en størrelse, der  

 ligger inden for ovennævnte grænse, er omfattet af dette  

 regelværk, men skal desuden opfylde de særlige bestemmelser, der  

 er gældende for disse fartøjstyper.
3	Et fritidsfartøj, der udlejes med  

 fører, er et erhvervsfartøj.
Når et sådant  

 fartøj på grund af sin størrelse er omfattet af dette  

 regelværk, kan ejeren efter ansøgning til  

 Søfartsstyrelsens stedlige regionskontor på individuelt angivne  

 vilkår opnå tilladelse til at anvende bestemmelserne i  

 Søfartsstyrelsens tekniske forskrift nr. 5 af 1998 om  

 udlejningsfartøjer mv. som en ækvivalens til de konstruktive  

 bestemmelser i dette regelværk.
Det er dog en forudsætning, at  

 fartøjet er CE-mærket, ikke anvendes i fast rutefart og  

 højst udover føreren medfører 12 personer, der  

 udfører de aktiviteter, der normalt udføres af fartøjets  

 besætning.
 4	Bestemmelserne i dette kapitel finder anvendelse  

 på eksisterende fartøjer i det omfang, som bestemmelserne i  

 andre kapitler gælder for eksisterende fartøjer.
 5	Fiskefartøjer med et dimensionstal på  

 100 eller derover eller en længde L på 15 m eller derover skal  

 opfylde kravene i Meddelelser fra Søfartsstyrelsen E.
 6	Andre mindre erhvervsfartøjer med et  

 dimensionstal på 100 eller derover eller en længde L på 15  

 m eller derover skal opfylde kravene i Meddelelser fra  

 Søfartsstyrelsen C eller B.
 7	Fartsområderne for fartøjer omfattet af  

 disse bestemmelser - benævnt F1 til F5 - fastsættes individuelt,  

 idet nedennævnte principper anvendes.
 .1	Åbne fartøjer kan tildeles et  

 fartsområde inden for fartsområderne F1 og F2.
 .2	Lukkede fartøjer kan tildeles et  

 fartsområde, som er sikkerhedsmæssigt forsvarligt under hensyn  

 til fartøjet størrelse, byggemåde og konstruktion.
 .3	Lukkede fartøjer med en længde op til  

 12 m kan normalt tildeles fartsområde inden for F3.
 .4	Lukkede fartøjer med en længde op til  

 15 m kan normalt tildeles fartsområde inden for F4.
 .5	Lukkede fartøjer med en længde på  

 mere end 15 m kan normalt tildeles fartsområde inden for F5.
Regel  

 2	Definitioner Ved anvendelsen af denne forskrift gælder  

 følgende definitioner:
1	»Fartøj« betyder ethvert skib, der anvendes  

 som transportmiddel på vandet.
Definitionen fartøj omfatter  

 også fartøjer, der normalt benævnes kutter, skib,  

 båd, jolle eller lignende.
2	»Lukket fartøj« betyder, at et fartøj  

 er heldækket eller overbygget.
Det vil sige, at det over vandlinien ved  

 dybeste nedlastningsvandlinie er forsynet med et gennemgående  

 vandtæt dæk med forsvarlige, vejrtætte lukkemidler for alle  

 åbninger.
3	 »Åbent fartøj« betyder et  

 fartøj, der ikke er et lukket fartøj.
Et åbent  

 fartøj kan være delvis overbygget, men overbygningen opfylder i  

 så fald ikke betingelserne for vejrtæt lukning.
Et åbent  

 fartøj må ikke være forsynet med lænseporte.
 4	»Vejrtæt« betyder, at vand ikke under nogen  

 sø- og vejrforhold må kunne trænge ind i fartøjet.
 5	 »Nyt fartøj« er et fartøj, for  

 hvilket:
.1	kontrakten om nybygning eller større  

 ombygning er indgået den 1. januar 2001 eller senere, .2	kontrakten om nybygning eller større  

 ombygning er indgået før den 1. januar 2001, og som leveres  

 efter den 1. januar 2002, eller .3	hvis der ikke foreligger en byggekontrakt, anses  

 ethvert fartøj, der gennemgår første syn den 1. januar  

 2001 eller senere, som et nyt fartøj.
 6	»Eksisterende fartøj« betyder et  

 fartøj, som ikke er et nyt fartøj.
7	»Fiskefartøj« betyder et fartøj, der  

 anvendes til erhvervsmæssig fangst af fisk, hvaler, sæler,  

 hvalrosser, skaldyr eller andre levende ressourcer fra havet, heri  

 indbefattet fartøjer, der forarbejder deres egen fangst, eller hvis  

 nationalitetsbevis er forsynet med havnekendingsnummer 8	»Fritidsfartøj« betyder et fartøj, der  

 uanset fremdrivningsmidlet anvendes til sport og fritidsformål, og som  

 ikke anvendes til erhvervsmæssige formål.
I tvivlstilfælde  

 afgør Søfartsstyrelsen, om et fartøj kan anses for et  

 fritidsfartøj.
Udlejning uden fører eller professionel  

 oplæring i lystsejlads anses ikke for erhvervsmæssig  

 formål.
9	»Lodsfartøj« betyder et fartøj, der af  

 et lodseri anvendes til at transportere lodser til og fra skibe, der skal  

 lodses.
Et fartøj, der kun lejlighedsvis anvendes til at transportere  

 lods til eller fra et skib, anses ikke som et lodsfartøj.
 10	»Kystredningsfartøj« betyder et  

 fartøj, der er godkendt i overensstemmelse med Søfartsstyrelsen  

 særlige regler for sådanne fartøjer og anvendes af  

 kystredningstjenesten.
 11	»Slæbefartøj« betyder et fartøj,  

 der er indrettet til at slæbe eller bugsere andre fartøjer, og  

 som er udstyret med krog, spil, pullerter eller andre tilsvarende  

 arrangementer.
12	»Længden (L)« skal beregnes som 96 pct. af den  

 totale længde på en vandlinie ved 85 pct. af den mindste dybde  

 (moulded) målt fra køllinien, eller som længden fra  

 forenden af stævnen til rorstammens akse beregnet på nævnte  

 vandlinie, hvis denne længde er den største.
I fartøjer  

 med styrlastighed skal den vandlinie, på hvilken længden  

 måles, være parallel med den tegnede vandlinie.
13	»Længden overalt (Loa)« er afstanden i lige  

 linje mellem det forreste punkt på forstævnen og det agterste  

 punkt på agterstævnen.
I dette regelværk anvendes denne  

 længde for fiskefartøjer, således som længden  

 fremgår af fartøjets målebrev2) .
14	»Længden L1« er længden målt fra  

 forkant af klædningens skæring med oversiden af dækket ved  

 forstævnen til agterkant af klædningens skæring med  

 dækket ved agterstævnen.
På åbne fartøjer  

 måles længden ved essingens overside.
I dette regelværk  

 anvendes denne længde for andre mindre erhvervsfartøjer end  

 fiskefartøjer, således som længden fremgår af  

 fartøjets målebrev3) .
 15	»Længde« uden anden angivelse betyder i dette  

 regelværk for fiskefartøjer »længden overalt« og for andre  

 mindre erhvervsfartøjer »Længden L1«, således som  

 længden fremgår af hvert enkelt fartøjs målebrev.
16	»Bredden B« er fartøjets største  

 bredde, således som denne fremgår af fartøjets  

 målebrev.2) 3) 17	»Dimensionstal« er for fiskefartøjer  

 fartøjets længde overalt multipliceret med fartøjets  

 bredde (Loa x B). For andre mindre erhvervsfartøjer er det  

 længden L1 multipliceret med bredden (L1 x B).
 18	»Dybden moulded« er den lodrette afstand målt  

 midtskibs fra køllinien til overkant af dæksbjælker  

 på arbejdsdæk i borde.
 I fartøjer, hvor forbindelsen mellem skibssiden  

 og dæk er afrundet, skal dybden moulded måles til  

 skæringspunktet mellem dækkets og klædningens  

 forlængelse, idet linierne forlænges, som om dæk og  

 klædning var udført i rette linier.
 Såfremt arbejdsdækket er indrettet med  

 trin, og den løftede del af dækket strækker sig hen over  

 det punkt, hvor dybden moulded skal bestemmes, skal dybden moulded  

 måles til en linie, der forlænges fra den laveste del af  

 dækket parallelt med den løftede del.
 19	»Dybeste nedlastningsvandlinie« er den vandlinie,  

 der svarer til den største tilladelige dybgang under anvendelsen.
 20	»Let vandlinie« er den vandlinie, hvor  

 fartøjet befinder sig uden last, personer, is og fiskeredskaber, men  

 med stores og 10 % bunker.
 21	»Midtskibs« er midtpunktet af længden Loa for  

 fiskefartøjer og L1 for andre mindre erhvervsfartøjer.
 22	»Middelspant« er det tværsnit i skroget, der  

 går gennem midtskibs og bestemmes af skæringslinien mellem  

 skrogets konstruktionslinie og et lodret plan vinkelret på vandlinie-  

 og centerlinieplanerne.
 23	»Køllinie« er linien parallelt med  

 kølens hældning, som midtskibs løber gennem:
.1	overkant af kølen eller skæringslinien  

 mellem indersiden af yderklædningen og kølen, hvis en  

 skinnekøl træder frem over denne linie i et fartøj med  

 yderklædning af metal, eller .2	yderkant af spundingen ved kølen af et  

 fartøj med yderklædning af træ eller kompositskrog,  

 eller .3	skæringen mellem en jævn  

 fortsættelse af yderklædningens udvendige overflade ved bunden og  

 centerlinien i et fartøj med en yderklædning af andet materiale  

 end træ og metal.
 24	»Basislinie« er en vandret linie, der midtskibs  

 skærer køllinien.
 25	»Fribordet« er den lodrette afstand målt  

 midtskibs på klædningen fra dybeste nedlastningsvandlinie til  

 overkant af arbejdsdæk i borde.
26	»Arbejdsdæk« er det dæk, fra hvilket  

 fiskeriet foregår, og normalt det laveste fuldstændige dæk  

 over den dybeste nedlastningsvandlinie.
I fartøjer med to eller flere  

 fuldstændige dæk kan Søfartsstyrelsen godkende et lavere  

 dæk som et arbejdsdæk, forudsat at dækket er beliggende  

 over den dybeste nedlastningsvandlinie.
 27	»Vejrdæk« er et dæk, der er udsat for  

 vejr og sø fra oven og fra mindst 1 side.
 28	»Overbygning« er den overdækkede opbygning  

 på arbejdsdækket, som strækker sig fra side til side af  

 fartøjet, eller hvis sider ikke befinder sig mere end 0,04B inden for  

 yderklædningen.
 29	»Lukket overbygning« er en overbygning med:
.1	aflukkende begrænsningsskotter af forsvarlig  

 konstruktion; .2	eventuelle adgangsåbninger i sådanne  

 skotter, udstyret med permanent anbragte vejrtætte døre af en  

 styrke svarende til den ikke-gennembrudte del af konstruktionen, og som kan  

 betjenes fra begge sider; og .3	andre åbninger i overbygningens sider eller  

 ender, udstyret med effektive, vejrtætte lukkemidler.
 En bro eller poop skal ikke anses som lukket,  

 medmindre den giver adgang for besætningen til at nå frem til  

 maskineri og andre arbejdspladser inden for sådanne overbygninger ad  

 alternative veje, som er tilgængelige til enhver tid, når  

 skotåbningerne er lukkede.
30	»Overbygningsdæk« er det fuldstændige  

 eller delvise dæk, der udgør overdelen af en overbygning,  

 dækshus eller anden opbygning, anbragt i en højde af mindst 1,8  

 meter over arbejdsdækket.
Såfremt denne højde er under 1,8  

 meter, skal overdelen af sådanne dækshuse eller andre opbygninger  

 behandles på samme måde som arbejdsdækket.
 31	»Højde af en overbygning eller anden  

 opbygning« er den mindste lodrette afstand, målt i borde fra overkanten  

 af en overbygnings eller en opbygnings dæksbjælker til det  

 øverste af arbejdsdækkets bjælker.
32	»Paune« er et rum eller beholder til opbevaring af  

 fangst eller redskaber.
Paunerne kan bestå af permanente eller  

 transportable støtter og transportable brædder eller  

 sideplader.
33	»Binge« er et rum eller beholder til at placere  

 fangsten i, når den tages om bord.
En binge kan være et fast  

 indbygget rum i skroget eller være indrettet som en paune.
 34	»Vandtæt« betyder, at være i stand til  

 at forhindre, at vand trænger igennem strukturen i nogen retning under  

 et vandtryk svarende til det, den omgivende struktur er beregnet til.
 35	»Konkret vurdering« betyder at  

 Søfartsstyrelsen på planlægningsstadiet og om  

 nødvendigt ved et efterfølgende syn har godkendt den anvendte  

 fremgangsmåde, udførelse, udformning eller anvendelsen af det  

 pågældende materiale.
 36	»Godkendt« betyder godkendt af  

 Søfartsstyrelsen eller godkendt i overensstemmelse med Rådets  

 Direktiv nr. 96/98/EF, som ændret ved Kommissionens Direktiv nr.  

 98/85/EF.
 37	»Besætning« betyder skibsføreren og  

 alle personer, der er ansat eller beskæftiget om bord på et  

 fartøj i forbindelse med fartøjets virksomhed.
 38	»Passager« betyder enhver person om bord ældre  

 end et år bortset fra skibsføreren og den øvrige  

 besætning.
 39	»Passagerfartøj« er et fartøj, der  

 transporterer flere end 12 passagerer.
 40	»GRP« betyder glasfiberforstærket polyester  

 (Glassfibre Reinforced Polyester), og er den normalt anvendte forkortelse  

 på dansk for glasfiberfartøjer.
 41	»Klassifikationsselskab« er en af  

 Søfartsstyrelsen anerkendt organisation i overensstemmelse med  

 bestemmelserne Rådets Direktiv nr. 94/57EF, som ændret ved  

 Kommissionen Direktiv nr. 97/58/EF, og som udfører opgaver  

 vedrørende vurdering af skibes sikkerhed på  

 Søfartsstyrelsens vegne.
 42	»Fartsområde« er det farvandsområde  

 fartøjet er bygget, udrustet og udstyret til at besejle.
 43	»Fartsområde F1« er fart inden for 2  

 sømil fra nærmeste kyst inden for linierne Skagen-Vinga,  

 Falsterbo-Darsserort samt langs Jyllands vestkyst og ved Bornholm.
 44	»Fartsområde F2« er fart inden for 10  

 sømil fra nærmeste kyst inden for linierne Skagen-Vinga,  

 Falsterbo-Darsserort samt langs Jyllands vestkyst og ved Bornholm.
 45	»Fartsområde F3« er fart inden for 30  

 sømil fra nærmeste kyst inden for linierne Skagen-Vinga,  

 Falsterbo-Darsserort samt langs Jyllands vestkyst og ved Bornholm.
 46	»Fartsområde F4« er fart inden for linierne  

 øst for 6° østlig længde i Nordsøen og syd for 58°  

 nordlig bredde i Østersøen.
 47	»Fartsområde F5« er fart i  

 Østersøen, Nordsøen og Den engelske Kanal øst for  

 linierne Start Point - Cape de la Hague og de mellemliggende farvande samt  

 ved Orkneyøerne, Shetlandsøerne, Færøerne og  

 på Færø Banke.
Regel  

 3	Dispensationer Søfartsstyrelsen kan undtage et fartøj  

 helt eller delvist fra bestemmelserne i dette regelværk.
Ethvert  

 sådant fartøj skal dog opfylde de sikkerhedskrav, som efter en  

 konkret vurdering foretaget af Søfartsstyrelsen er  

 tilstrækkelige for den fart, fartøjet er bestemt for, og som kan  

 garantere fartøjets almindelige sikkerhed.
Regel  

 4	Ækvivalens og afprøvningsbestemmelser 1	Denne forskrifts bestemmelser skal ikke forhindre,  

 at man om bord benytter andet udstyr, materiale, udrustninger, apparater m.v.  

 eller gennemfører andre foranstaltninger, som repræsenterer  

 mindst den samme grad af sikkerhed som efter denne  

 forskrift.
 2	Søfartsstyrelsen accepterer  

 afprøvninger, der udføres af anerkendte  

 prøveinstitutter, herunder prøveinstitutter i andre  

 EU-medlemsstater samt i lande, der er omfattet af EØS-aftalen, og som  

 giver passende og tilfredsstillende garantier af teknisk, fagmæssig og  

 uafhængig art.
Regel  

 5	Reparationer, ændringer og forandringer 1	Et fartøj, der er genstand for reparationer,  

 ændringer eller forandringer, skal vedblive med at opfylde mindst de  

 krav, der i forvejen var gældende for fartøjet.
 2	Reparationer, ændringer og forandringer af  

 større omfang og udrustning i forbindelse dermed skal kun opfylde  

 kravene til nye fartøjer for så vidt angår det af  

 reparationen, ændringerne og forandringerne omfattede, og i det omfang  

 Søfartsstyrelsen anser det for rimeligt og praktisk.
3	Et fartøj, der gennemgår en  

 ændring eller ombygning, der medfører, at fartøjet ikke  

 længere er omfattet af dette regelværk, skal for den nye del af  

 fartøjet opfylde kravene til et nyt fartøj, i det  

 regelværk fartøjet nu er omfattet af.
I det omfang  

 Søfartsstyrelsen anser det for rimeligt og praktisk, skal den  

 eksisterende del af det ombyggede fartøj opfylde de bestemmelser, som  

 fartøjet skulle have opfyldt, hvis det oprindeligt havde haft dets ny  

 størrelse, da det blev køllagt.
Regel  

 6	Syn 1	Ethvert fartøj skal underkastes syn, som  

 nedenfor angivet:
.1	Et første syn før fartøjet  

 sættes i fart, enten som nybygget eller som indkøbt fra  

 udlandet.
Dette første syn skal foretages, før den i regel 7  

 foreskrevne fartstilladelse udstedes første gang.
Synet skal omfatte  

 en fuldstændig undersøgelse af fartøjets konstruktion,  

 stabilitet, maskineri, arrangementer og materialer, herunder ydersiden af  

 skibsskroget og inder- og ydersiden af kedler og udstyr, i det omfang  

 fartøjet er omfattet af dette regelværk.
Synet skal  

 udføres således, at det giver sikkerhed for, at konstruktion,  

 materiale og materialedimensioner af skrog, kedler og andre trykbeholdere med  

 tilbehør, hoved- og hjælpemaskineri, elektriske anlæg,  

 radioanlæg inklusive de, der anvendes i redningsmidlerne, brandsikring,  

 brandvisnings- og brandslukningsanlæg, redningsmidler og  

 -arrangementer, fartøjets navigationsudstyr, nautiske publikationer og  

 andet udstyr fuldt ud opfylder kravene i dette regelværk.
Synet skal  

 endvidere give sikkerhed for, at den håndværksmæssige  

 udførelse af alle dele af fartøjet og dets udrustning er  

 tilfredsstillende i enhver henseende, og at fartøjet er udstyret med  

 de lanterner, midler til afgivelse af lydsignaler og nødsignaler, som  

 kræves ifølge dette regelværk og de gældende  

 Internationale Søvejsregler.
.2	Et fartøj, der har fået udskiftet  

 hovedmotoren eller gennemgået større reparationer,  

 ændringer eller forandringer, som beskrevet i regel 5.2, såsom  

 forandringer der medfører ændringer i de i fartøjets  

 målebrev anførte hoveddimensioner eller væsentlige  

 ændringer af fartøjets tyngdepunkt eller i fartøjets  

 indretning, skal forinden fartøjet går i fart have udarbejdet  

 nye stabilitetsoplysninger, jf.
Kapitel III regel 9.2 og gennemgå  

 syn.
 .3	Fartøjer, som anvendes til særligt  

 formål, eller som har tilladelse til sejlads i fartsområde F5,  

 skal gennemgå fornyelsessyn med mellemrum af højst 48  

 måneder regnet fra sidste syn.
2	Inspektion og syn af fartøjer skal, for  

 så vidt angår håndhævelsen af bestemmelserne i disse  

 forskrifter samt meddelelse af undtagelser herfra, foretages af  

 Søfartsstyrelsen.
Det påhviler ejeren, eventuelt gennem  

 værft eller konsulent, at anmelde fartøjet til syn hos  

 Søfartsstyrelsen lokale regionskontor, samt at få foretaget  

 måling hos en autoriseret måler.
Søfartsstyrelsen kan  

 overdrage inspektion og syn til dertil udpegede tilsynsførende eller  

 til anerkendte organisationer.
3	En udpeget tilsynsførende eller anerkendt  

 organisation, der konstaterer, at et fartøj eller dets udrustning ikke  

 i alt væsentligt svarer til oplysningerne i dets certifikatet, eller at  

 et fartøj er i en sådan stand, at det ikke er egnet til at  

 gå til søs uden fare for fartøjet eller de  

 ombordværende personer, skal øjeblikkeligt drage omsorg for, at  

 der tages skridt til en udbedring af forholdene, og skal straks underrette  

 Søfartsstyrelsen.
Hvis der ikke tages skridt til en udbedring af  

 forholdene skal det pågældende fartøjs fartstilladelse  

 inddrages, og Søfartsstyrelsen øjeblikkeligt underrettes;  

 befinder fartøjet sig i en fremmed havn, skal vedkommende myndigheder  

 i denne havne ligeledes underrettes øjeblikkeligt.
 4	For at sikre at fartøjet i enhver henseende  

 fortsat vil være egnet til at gå til søs uden fare for  

 fartøjet eller de ombordværende personer, skal fartøjet  

 og dets udrustning til enhver tid vedligeholdes, således at det  

 opfylder bestemmelserne i disse forskrifter.
5	Efter afslutningen af et syn i henhold disse regler  

 må der ikke uden Søfartsstyrelsens tilladelse foretages nogen  

 ændring i konstruktionsmæssige forhold, maskineri, udrustning  

 eller andre forhold, der er omfattet af synet.
Dog kan godkendt udrustning og  

 udstyr udskiftes med tilsvarende godkendt udrustning og udstyr.
6	Når fartøjet rammes af et  

 ulykkestilfælde, eller der opdages en defekt, og ulykkestilfældet  

 eller defekten berører fartøjets sikkerhed eller dets  

 redningsmidlers eller anden udrustnings effektivitet eller komplette  

 tilstand, skal fartøjets fører eller ejer snarest muligt  

 foretage indberetning til Søfartsstyrelsen, den udpegede  

 tilsynsførende eller den anerkendte organisation, der har ansvaret for  

 udstedelsen af fartstilladelsen, som skal sørge for, at der  

 iværksættes undersøgelser for at konstatere, om det er  

 nødvendigt at afholde et syn, som krævet i disse regler.
Hvis  

 fartøjet befinder sig i en fremmed havn, skal føreren eller  

 ejeren ligeledes straks indberette forholdet til vedkommende myndigheder i  

 denne havn, og den udpegede tilsynsførende eller anerkendte  

 organisation skal forvisse sig om, at en sådan indberetning er  

 sket.
Regel  

 7	Fartstilladelse og Tilsynsbog 1	For fartøjer omfattet af disse bestemmelser,  

 udstedes efter foretaget syn en fartstilladelse med angivelse af  

 fartøjets fartsområde.
Fartstilladelsen skal sammen med  

 fartøjets målebrev opbevares om bord.
2	Fartøjer omfattet af disse bestemmelser, skal  

 have en af Søfartsstyrelsen eller en dansk  

 udenrigsrepræsentation autoriseret Tilsynsbog.
Tilsynsbogen, der  

 udgives af Søfartsstyrelsen, skal føres i overensstemmelse med  

 den i bogen trykte vejledning og opbevares om bord.
 3	Fartøjer omfattet af disse bestemmelser, skal  

 efter en konkret vurdering foretaget af Søfartsstyrelsen være  

 forsynet med skilte, opslag og afmærkning i et omfang, der er tilpasset  

 det enkelte fartøjs størrelse og  

 fartsområde.
2)   	Jf.
Rådets forordning  

 2930/86/EØF af 22. september 1986 om fiskefartøjers  

 karakteristika som ændret ved Rådets forordning  

 3259/94/EØF af 22. december 1994.
3)   	Jf.
BEK nr.  

 845, 1. december 1998 om måling af mindre skibe.
