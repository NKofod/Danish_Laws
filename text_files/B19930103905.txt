 I henhold til § 2, jf. § 7, stk. 1, i lov nr. 895 af 30. november 1993 om  

 forlængelse af visse frikommuneforsøg mv., meddeles:
 § 1.  Industriministeren har den 16. december 1993  

 godkendt, at følgende friamtsregulativ for Københavns Amt med gyldighed  

 indtil udgangen af 1993, bevarer sin gyldighed indtil industriministerens  

 forslag til lov om ændring af lov om kommuners og amtskommuners deltagelse i  

 erhvervsudviklingsaktiviteter og om ophævelse af lov om kommunal og  

 amtskommunal støtte til forskerparker træder i kraft, dog senest indtil  

 udgangen af 1994:
Friamtsregulativ nr. 10 for Københavns Amt om støtte til Fonden Københavns  

 Forskerby Symbion, jf.
Industriministeriets bekendtgørelse nr. 307 af 3. maj  

 1991.
 § 2.  Forlængelsen indebærer, at Københavns Amt  

 fortsat kan yde lån til Fonden Københavns Forskerby Symbion på de i  

 regulativet fastsatte vilkår, indtil det i § 1 nævnte lovforslag er vedtaget  

 og trådt i kraft, og derefter med hjemmel i loven.
 Stk. 2.  Friamtsregulativet vil være fremlagt de samme  

 steder som amtsrådets mødedagsordener mv., jf. § 8, stk. 4, i lov om  

 kommunernes styrelse.
