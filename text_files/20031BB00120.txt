Fremsat den 6. februar 2004 af Lotte Bundsgaard (S), Sophie  

 Hæstorp Andersen (S), Morten Bødskov (S),  

  

 Karen J.
Klint (S), Anne-Marie Meldgaard  

    

  

 (S) og Ole Stavad (S) Forslag til folketingsbeslutning om tilbud om helbredsundersøgelse til flygtninge og  

  

 indvandrere fra tredjeverdenslande Folketinget pålægger regeringen inden den 1. april 2004 at  

 fremsætte de nødvendige lovforslag og foretage de nødvendige ændringer i  

 administrative forskrifter til gennemførelse af tilbud om en  

 helbredsundersøgelse til flygtninge og indvandrere fra tredjeverdenslande,  

 således at anbefalingerne i Sundhedsstyrelsens »Redegørelse for  

 sundhedsbetjeningen af flygtninge og indvandrere, der kommer til Danmark,  

 hvad  

 angår smitsomme sygdomme« følges.
Bemærkninger til forslaget Formålet med dette beslutningsforslag er dels at sikre  

 tidlig sygdomssporing og tidlig relevant behandling af sygdomme hos  

 flygtninge  

 og indvandrere fra tredjeverdenslande, dels at sikre, at flygtninge og  

 familiesammenførte, der kommer til Danmark, får et bedre kendskab til det  

 danske sundhedsvæsen.
 Forslagsstillerne ønsker, at alle, der kommer til Danmark  

 fra højrisikoområder, tilbydes en lægelig undersøgelse, der som minimum  

 indeholder undersøgelse af hjerte og lunger samt en blodprøve, der undersøges  

 for sygdomme som leverbetændelse, hiv/aids, tuberkulose m.v.
Siden den 1. januar 1999 er gruppen af kvoteflygtninge og  

 familiesammenførte kommet direkte ud i de enkelte kommuner fra hjemlandet  

 eller  

 flygtningelejre.
Det betyder, at hverken familiesammenførte eller  

 kvoteflygtninge er omfattet af de tilbud om sundhedsundersøgelser, når de  

 ankommer, som tilbydes asylansøgere.
Beslutningsforslaget er således særlig  

 relevant for disse to grupper.
 En undersøgelse foretaget af speciallæge i almen medicin  

 ved Århus Amtssygehus Lone Deibjerg Kristensen viser klart, at der er behov  

 for, at undersøgelserne foretages hurtigst muligt af hensyn til tidlig  

 sygdomssporing og tidlig relevant behandling.
 Sundhedsstyrelsens »Redegørelse for sundhedsbetjeningen af  

 flygtninge og indvandrere, der kommer til Danmark, hvad angår smitsomme  

 sygdomme« fra april 2002 anbefaler klart, at der indføres et ensartet tilbud  

 om  

 sundhedstjek til flygtninge og indvandrere.
 Således skriver Sundhedsstyrelsen:
»For de flygtninge og indvandrere, der kommer som  

 kvoteflygtninge eller ved familiesammenføring, har der hidtil ikke været et  

 systematisk tilbud om helbredsundersøgelse.
Der er ifølge Sundhedsstyrelsen  

 ingen faglig begrundelse herfor, og det foreslås, der tilbydes  

 helbredsundersøgelser ved ankomst til Danmark for alle grupper af flygtninge  

 og  

 indvandrere fra tredje verdenslande, uanset på hvilken måde de rejser ind i  

 landet.
Det samme er foreslået af rådmand Flemming Knudsen.
 Helbredsundersøgelsen for flygtninge og indvandrere kort  

 tid efter ankomst kan have to formål:
  

 	  

    

 Diagnostik med  

 henblik på behandling, information og forebyggelse.
For smitsomme sygdomme  

 kan  

 gives information om smittemåder, hygiejne og evt. forebyggende vaccination.  

 For børn vurderes vaccinationsstatus.
   

 	  

    

 Kontakt og  

 introduktion til det danske sundhedsvæsen og de tilbud, der er for  

 undersøgelse, behandling og rådgivning, samt de forebyggende tilbud såsom  

 vaccination, svangretilbud, sundhedspleje, skolesundhedstjeneste og  

 tandpleje.«  

 (Redegørelse for sundhedsbetjeningen af flygtninge og indvandrere, der kommer  

 til Danmark, hvad angår smitsomme sygdomme s. 26-27).
Skriftlig fremsættelse Lotte Bundsgaard  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om tilbud om helbredsundersøgelse til flygtning og  

 indvandrere fra tredjeverdenslande.
(Beslutningsforslag nr.
B 120).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
