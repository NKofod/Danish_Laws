 1. I henhold til § 4, stk. 4, i lov af 4. marts 1964  

 om veterinærvæsenet samt om udøvelse af dyrlægegerning er der truffet  

 beslutning om, at der kan ansættes personer uden veterinær uddannelse med  

 betegnelsen tilsynsteknikere som assistance for dyrlæger ved udøvelse af  

 fjerkrækontrol på de autoriserede fjerkræslagterier.
 2. Som tilsynsteknikere kan kun ansættes personer, som  

 har gennemgået det af Undervisningsministeriet etablerede kursus for  

 tilsynsteknikere og bestået den afsluttende prøve, og for hvem der foreligger  

 tilfredsstillende vandelsattest samt helbredsattest, jfr.  

 Landbrugsministeriets bekendtgørelse nr. 397 af 29. juni 1973 om  

 helbredskontrol med personer beskæftiget ved fjerkræslagterier og  

 -konservesfabrikker.
 3. Udelukket fra ansættelse som tilsynstekniker er  

 personer, som udøver en virksomhed, der kan medføre smittefare for det ferske  

 fjerkrækød, eller er knyttet til fjerkræhandel, -avl, -fodring eller  

 -slagtning på en sådan måde, at dette kan påvirke uvildigheden af  

 fjerkrækontrollen.
4. Ansættelse foretages af Veterinærdirektoratet.
Der  

 kan kun ansættes tilsynsteknikere på fjerkræslagterier, hvor der er ansat en  

 overdyrlæge.
5. Tilsynsteknikere kan under embedsdyrlægens  

 vejledning, tilsyn og ansvar beskæftiges ved slagtedyrsundersøgelse  

 (post-mortem) og ved almindeligt hygiejnetilsyn.
Slagtedyrsundersøgelsen  

 foregår ved slagtelinien i henhold til instruks om udøvelse af fjerkrækontrol  

 og kan resultere i - ubetinget godkendelse - godkendelse efter lokal  

 kassation efter retningslinier angivet af embedsdyrlægen - tilbageholdelse  

 til efterkontrol.
Almindeligt hygiejnetilsyn foregår efter retningslinier angivet af embedsdyrlægen inden for områderne 6. Tilsynsteknikeren skal, hvis der påvises  

 uregelmæssigheder på virksomheden i almindelighed, medmindre der er tale om  

 forhold, som rettes på stedet, rette henvendelse herom til embedsdyrlægen.
 7. Tilsynsteknikere må alene udføre arbejde, der er  

 omfattet af foranstående bestemmelser om slagtedyrsundersøgelse og  

 almindeligt hygiejnetilsyn.
 8. Tilsynsteknikere skal under arbejdet være iført  

 reglementeret påklædning og overholde de almindelige hygiejneregler, ligesom  

 de skal rette sig efter de for god orden i virksomheden gældende regler.
 9. Det er forbudt at modtage nogen form for ydelser  

 (herunder evt. sportler og overarbejdsbetaling) direkte fra virksomheden,  

 medmindre Veterinærdirektoratets tilladelse hertil er indhentet i forvejen.
 10. Tilsynsteknikeren kan midlertidig suspenderes af  

 vedkommende veterinærinspektør.
 11. Cirkulære af 16. november 1979 om samme emne  

 tilbagekaldes.
