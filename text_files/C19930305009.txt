Samarbejde mellem Arbejdstilsynet og Miljøstyrelsen om genteknologi I.
Orientering På baggrund af samarbejdsaftalen mellem indre og ydre miljømyndigheder, og  

 under henvisning til At-cirkulæreskrivelse nr. 18 og 19 i 1990, er der nu  

 udarbejdet retningslinier for samarbejdet vedrørende varetagelse af opgaver  

 inden for miljø og genteknologi.
Aftalen er trykt sidst i dette cirkulære.
II.
Instruktion 1. Efter retningslinierne skal kredsene underrette  

 vedkommende kom- munalbestyrelse, når kredsene har klassificeret et  

 laboratorium efter Arbejdsministeriets bekendtgørelse nr. 684 af 11. oktober  

 1991 om genteknologi og arbejdsmiljø.
 2. Herudover skal kredsene underrette Miljøstyrelsen,  

 hvis der i forbindelse med virksomhedsbesøg konstateres forhold, der ikke er  

 i overensstemmelse med bestemmelserne i Miljøministeriets bekendt- gørelse  

 nr. 732 af 5. november 1991 om transport og import af genetisk modificerede  

 organismer.
III.
Ikrafttræden Straks.
8. januar 1993 Erik Andersen Bilag Retningslinier for samarbejde mellem Arbejdstilsynet og Miljøstyrelsen  

 vedrørende varetagelse af opgaver inden for miljø og genteknologi, jf.  

 arbejdsmiljølovgivningen og lov om miljø og genteknologi.
Indledning Arbejdsministeren og miljøministeren tiltrådte den 20. august 1990 en  

 samarbejdsaftale mellem myndighederne på arbejdsmiljøområdet og det ydre  

 miljøområde.
Den overordnede koordinering sikres af et  

 miljøkoordineringsudvalg, der har kompetence til at definere nye  

 samarbejdsfelter samt at sikre, at samarbejdet på eksisterende områder  

 gennemføres.
Med henblik på koordineringen på genteknologiområdet er der  

 således nedsat en genteknologigruppe, der har udarbejdet disse  

 retningslinier.
Område Retningslinierne for samarbejdet omfatter regeludarbejdelse, udarbejdelse  

 af vejledninger m.m., sagsbehandling, gensidig og ekstern underretning samt  

 samarbejde i internationale anliggender om genteknologiske aktiviteter  

 reguleret i arbejdsmiljølovgivningen og i lov om miljø og genteknologi samt i  

 regler fastsat med hjemmel i loven.
Samarbejde om generelle sager og indbyrdes underretning Regler, anvisninger, vejledninger o.l.
 Arbejdstilsynet hører Miljøstyrelsen i god tid, før Arbejdstilsynet  

 forelægger nye eller ændringer af eksisterende regler for Arbejdsmiljørådet.  

 Miljøstyrelsen høres om vejledninger, anvisninger og lignende  

 informationsmateriale på et så tidligt tidspunkt i sagen som muligt.
 Miljøstyrelsen hører Arbejdstilsynet i god tid, før Miljøstyrelsen sender  

 nye eller ændringer af eksisterende regler til ekstern høring.  

 Arbejdstilsynet høres om vejledninger og lignende informationsmateriale på et  

 så tidligt tidspunkt i sagen som muligt.
Videnopbygning Den faglige viden, som på genteknologiområdet tilvejebringes i  

 Arbejdstilsynet og Miljøstyrelsen, og som er relevant for begge myndigheder,  

 skal i videst muligt omfang viderebringes til begge institutioner.
Samarbejde i konkrete sager Klassifikation af laboratorier og dyrestalde m.v., anmeldelse af  

 forskningsprojekter, storskalaforsøg og godkendelse af storskalaanlæg Sager vedrørende ovennævnte, hvor Miljøstyrelsen efter Arbejdsministeriets  

 bekendtgørelse om genteknologi og arbejdsmiljø skal høres, sendes til  

 Miljøstyrelsen efter modtagelsen.
Kræver behandling af anmeldelsen eller  

 ansøgningen supplerende oplysninger, underrettes Arbejdstilsynet herom.  

 Miljøstyrelsen fremsender senest 14 dage efter modtagelsen af fyldestgørende  

 anmeldelse eller ansøgning en udtalelse i sagen til Arbejdstilsynet.
 Indeholder Miljøstyrelsens udtalelse anmodning om vilkår og krav til  

 fysisk indeslutning, skal Arbejdstilsynet medtage disse i klassifikationen  

 eller godkendelsen, jf. §§ 6, 12, 13 og 17 i bekendtgørelse om genteknologi  

 og arbejdsmiljø.
 Arbejdstilsynet sender kopi af klassifikationen eller godkendelsen til  

 Miljøstyrelsen i de sager, hvor Miljøstyrelsen har været hørt.
Produktion I produktionssager underretter Arbejdstilsynet og Miljøstyrelsen hinanden  

 om indkomne produktionsansøgninger og anmeldelser efter henholdsvis § 18 og  

 21 i bekendtgørelse om genteknologi og arbejdsmiljø og § 8 i lov om miljø og  

 genteknologi.
Der søges i videst muligt omfang gennemført en parallel  

 sagsbehandling og gensidig underretning om biologisk risikovurdering og  

 risikovurdering i øvrigt af anlæg m.m., inden afgørelser træffes.  

Underretning af decentrale myndigheder Arbejdstilsynet underretter vedkommende kommunalbestyrelse, når et  

 laboratorium er klassificeret.
 Miljøstyrelsen underretter vedkommende amtsråd og kommunalbestyrelse ved  

 kopi af alle storskalaanlægsgodkendelser samt om klassifikationer af  

 dyrestalde, drivhuse m.m.
 Miljøstyrelsen underretter vedkommende amtsråd og kommunalbestyrelse ved  

 kopi af styrelsens afgørelse i produktionssager efter § 8 i lov om miljø og  

 genteknologi.
Tilsyn Konstaterer Arbejdstilsynet i forbindelse med virksomhedsbesøg forhold,  

 der ikke er i overensstemmelse med bestemmelserne i Miljøministeriets  

 bekendtgørelse om transport og import af genetisk modificerede organismer,  

 underrettes Miljøstyrelsen herom.
Samarbejde i internationale anliggender I sager med fælles berøringsflader underretter Arbejdstilsynet og  

 Miljøstyrelsen gensidigt hinanden så tidligt som muligt samt koordinerer de  

 danske synspunkter.
 Arbejdstilsynet og Miljøstyrelsen koordinerer den årlige rapport til  

 Kommissionen om indesluttet anvendelse anmeldt i henhold til artikel 10, stk.  

 2, i Rådets direktiv af 23. april 1990 om indesluttet anvendelse af genetisk  

 modificerede mikroorganismer (90/219/EØF), jf. direktivets artikel 18.
 Arbejdstilsynet og Miljøstyrelsen koordinerer den rapport om erfaringer  

 med direktivet, der hvert tredje år sendes til Kommissionen, første gang den  

 1. september 1992, jf. direktivets artikel 18.
Revision Aftalen kan af hver af myndighederne på et hvilket som helst tidspunkt  

 opsiges eller tages op til vurdering med henblik på revision.
