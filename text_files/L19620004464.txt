 Ved kgl. resolution af 31. januar 1962 har Danmark ratificeret den under  

 28. april 1960 i Strasbourg undertegnede overenskomst om midlertidig toldfri  

 indførsel af medicinsk og kirurgisk udstyr samt laboratorieudstyr,  

 vederlagsfrit udlånt til anvendelse i diagnostisk eller behandlingsmæssigt  

 øjemed i hospitaler og andre helbredelsesanstalter..
 Overenskomstens tekst lyder som følger:
 Oversættelse.
OVERENSKOMST om midlertidig toldfri indførsel af medicinsk og kirurgisk udstyr samt  

 laboratorieudstyr, vederlagsfrit udlånt til anvendelse i diagnostisk eller  

 behandlingsmæssigt øjemed i hospitaler og andre helbredelsesanstalter.
Undertegnede regeringer, der er medlemmer af Europarådet, som tager i  

 betragtning, at et land under ganske særlige omstændigheder pludselig kan  

 komme til at stå uden tilstrækkelige lagre af medicinsk og kirurgisk udstyr  

 samt laboratorieudstyr til dækning af befolkningens mest presserende behov; som tager i betragtning, at det er ønskeligt at lette overførslen over  

 grænserne af medicinsk og kirurgisk udstyr samt laboratorieudstyr, som et  

 medlemsland måtte være i stand til at stille til rådighed for et andet; som ydermere tager i betragtning, at det er Europarådets formål at  

 tilvejebringe større samhørighed mellem medlemslandene samt ved forskellige  

 midler, herunder afsluttelsen af europæiske overenskomster, at lette disses  

 økonomiske og sociale fremgang, som erkender, at dette mål på praktisk vis  

 vil kunne opfyldes ved afsluttelsen af en overenskomst om fri overførsel af  

 udlånt medicinsk og kirurgisk udstyr samt laboratorieudstyr, er blevet enige om følgende:
Artikel 1 1. For så vidt de kontraherende parter besidder  

 tilstrækkelige lagre til dækning af eget behov, udlåner de vederlagsfrit  

 medicinsk og kirurgisk udstyr samt laboratorieudstyr til andre kontraherende  

 parter, som under ganske særlige omstændigheder måtte have trængende behov  

 derfor; det pågældende udstyr sendes på begæring til vedkommende  

 kontraherende part mod senere tilbagelevering.
 2. Enhver kontraherende part, der nyder fordel af den  

 i stk. 1 ovenfor omhandlede ordning, tilstår enhver mulig lempelse for så  

 vidt angår den midlertidige indførsel af det lånte udstyr.
 Artikel 2.
 1. Den midlertidige indførsel skal i første række ikke  

 overstige et tidsrum af seks måneder, men kan med udførselslandets tilladelse  

 og på samme vilkår udstrækkes i et yderligere tidsrum.
2. Ovennævnte lempelser tilstås kun for så vidt angår  

 medicinsk og kirurgisk udstyr samt laboratorieudstyr til anvendelse i  

 hospitaler og andre helbredelsesanstalter.
De omfatter udstedelse af de  

 eventuelt fornødne tilladelser til midlertidig indførsel af sådant udstyr  

 samt fritagelse for importtold og -afgifter (herunder enhver form for told  

 eller afgift, hvormed indførsel måtte være behæftet), idet dog myndighederne  

 i det land, hvortil midlertidig indførsel finder sted, kan erholde dækning  

 for deres faktiske udgifter.
 Artikel 3.
 Uanset de i foranstående artikel 2 og 3 indeholdte bestemmelser kan  

 indførselslandets kompetente myndigheder træffe de eventuelt fornødne  

 foranstaltninger til enten at sikre genudførsel af sådant på midlertidigt  

 grundlag indført udstyr, når de ganske særlige omstændigheder ikke længere  

 foreligger, eller den i artikel 2, stk. 1, fastsatte tidsfrist er udløbet,  

 alt efter hvilket måtte ske først, eller til at sikre erlæggelse af eventuel  

 indførselstold og eventuelle indførselsafgifter, der skal betales, såfremt  

 udstyret ikke genudføres.
Artikel 4 Denne overenskomsts bestemmelser vedrørende indførsel af udstyr af den i  

 artikel 1 omhandlede art, som indeholdes i en kontraherende parts nationale  

 lovgivning eller i en konvention, traktat eller overenskomst, som er i kraft  

 mellem to eller flere af nærværende overenskomsts kontraherende parter.
Artikel 5 1. Denne overenskomst står åben for underskrift af  

 Europarådets medlemslande, som kan blive deltagere deri ved:
 2. Ratifikationsinstrumenterne skal deponeres hos  

 Europarådets generalsekretær.
Artikel 6 1. Denne overenskomst træder i kraft tre måneder  

 efter, at tre af Europarådets medlemmer i overensstemmelse med artikel 5 har  

 undertegnet den uden forbehold af ratifikation eller har ratificeret den.
 2. For så vidt angår ethvert medlem af Europarådet,  

 som senere underskriver overenskomsten uden forbehold at ratifikation eller  

 ratificerer den, træder overenskomsten i kraft tre måneder efter datoen for  

 undertegnelsen eller deponeringen af ratifikationsinstrumentet.
Artikel 7 Europarådets ministerkomite kan opfordre enhver stat, der ikke er medlem  

 af Europarådet, til at tiltræde denne overenskomst.
Tiltrædelsen træder i  

 kraft tre måneder fra datoen for tiltrædelsesinstrumentets deponering hos  

 Europarådets generalsekretær.
Artikel 8 Europarådets generalsekretær skal til rådets medlemmer og tiltrædende  

 lande give meddelelse om:
 artikel 7.
Artikel 9 1. Denne overenskomst forbliver i kraft i et  

 ubegrænset tidsrum.
 2. Enhver kontraherende part kan for sit vedkommende  

 opsige overenskomsten ved med et års varsel at give underretning derom til  

 Europarådets generalsekretær.
 Til bekræftelse heraf har de nedenfor anførte behørigt befuldmægtigede  

 underskrevet denne overenskomst.
Udfærdiget i Strasbourg den 28. april 1960 på engelsk og fransk, begge  

 tekster af lige gyldighed, i et enkelt eksemplar, som skal deponeres i  

 Europarådets arkiver.
Generalsekretæren skal sende bekræftede genparter til  

 hver enkelt af de regeringer, der har underskrevet eller tiltrådt  

 overenskomsten.
 For Kongeriget Belgiens regering, under forbehold af ratifikation:
 For Kongeriget Danmarks regering; under forbehold af ratifikation:  

J.O.Krag.
 For Den franske Republiks regering: Lecompte Boinet.
 For Kongeriget Grækenlands regering; under forbehold af ratifikation:  

Canbalouris.
 For den irske regering: Thomas Woods.
 For Den islandske Republiks regering:
 For Den italienske Republiks regering; under forbehold af ratifikation:  

Bombassei de Vettor.
 For Storhertugdømmet Luxembourgs regering; under forbehold af  

 ratifikation: Pierre Wurth.
 For Kongeriget Nederlandenes regering:
 For Kongeriget Norges regering: Hans Engen.
For Det forenede Kongerige Storbritannien og Nordirlands regering:  

John H.
Peck.
 For Kongeriget Sveriges regering; under forbehold af ratifikation:  

Leif Belfrage.
 For Den tyrkiske Republiks regering, under forbehold af ratifikation:
For Forbundsrepublikken Tysklands regering; under forbehold af  

 ratifikation:Dr.
Hans Joachim von Merkatz.
 For Den østrigske Republiks regering:
For Europarådets generalsekretær: Gerrit v.
Haeften;  chef for det  

 juridiske departement.
 Danmarks ratifikationsinstrument deponeredes den 14. marts 1962 i  

 Europarådets arkiv hvorefter overenskomsten i henhold til art. 6, stk. 2,  

 trådte i kraft for Danmarks vedkommende den 15. juni 1962.
 Endvidere har Belgien, Frankrig, Irland, Norge, Det forenede Kongerige  

 Storbritannien og Nordirland samt Østrig, undertegnet overenskomsten uden  

 ratifikationsforbehold eller ratificeret den.
 Udenrigsministeriet, den 9. august 1962.
J.O.
Krag.
