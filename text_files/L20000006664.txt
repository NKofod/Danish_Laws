Bekendtgørelse  

 af  

 aftale af 17. december 1998 med Nederlandene om privilegier og immuniteter  

 for forbindelsesofficerer ved Europol Den 17. december 1998 blev der i København ved  

 noteveksling indgået en aftale mellem Danmark og Nederlandene om  

 privilegier og immuniteter for forbindelsesofficerer ved Europol.
 Aftalen er indgået i henhold til artikel 41,  

 stk. 2, i konventionen udarbejdet på grundlag af artikel K.3 i  

 traktaten om den Europæiske Union om oprettelse af en europæisk  

 politienhed (Europol-konventionen), jf. § 5 i lov nr. 415 af 10. juni  

 1997, Lovtidende A om gennemførelse af Europol-konventionen.  

 Europol-konventionen trådte i kraft den 1. oktober 1998.
Lov nr. 415 af 10. juni 1997 om gennemførelse af  

 Europol-konventionen trådte i kraft den 1. juli 1999, jf.  

 bekendtgørelse nr. 508 af 23. juni 1999, Lovtidende A.
Europol  

 påbegyndte sit virke den 1. juli 1999.
 Den danske note af 17. december 1998 har følgende  

 ordlyd:
Oversættelse »Udenrigsministeriet har den ære at bekræfte  

 modtagelsen af note nr.
CdP/HdB/98 af 10. december 1998 fra Kongeriget  

 Nederlandenes ambassade med følgende ordlyd:
 »Kongeriget Nederlandenes ambassade hilser Kongeriget  

 Danmarks udenrigsministerium og har den ære med henvisning til artikel  

 41, stk. 2, i konventionen udarbejdet på grundlag af artikel K.3 i  

 Traktaten om den Europæiske Union om oprettelse af en Europæisk  

 Politienhed (Europol-Konventionen af 26. juli 1995) at foreslå, at der  

 indgås en aftale om de nødvendige privilegier og immuniteter for  

 den behørige udførelse af opgaverne for forbindelsesofficererne  

 ved Europol som nærmere beskrevet i bilaget.
 Såfremt dette forslag kan tiltrædes af  

 Kongeriget Danmarks udenrigsministerium, har Ambassaden den ære at  

 foreslå, at denne verbalnote og Udenrigsministeriets bekræftende  

 note skal udgøre en aftale mellem Kongeriget Nederlandene og  

 Kongeriget Danmark, som skal træde i kraft den første dag i  

 måneden, der følger efter den dag, på hvilken begge parter  

 skriftligt har underrettet hinanden om, at de lovmæssige krav for  

 ikrafttrædelsen er blevet opfyldt.
 Kongeriget Nederlandenes ambassade benytter denne lejlighed til på  

 ny at forsikre Udenrigsministeriet om sin mest udmærkede  

 højagtelse.
København, den 10. december 1998« I besvarelse heraf har det danske udenrigsministerium den ære at  

 bekræfte, at Kongeriget Danmarks regering tiltræder Kongeriget  

 Nederlandenes regerings udkast til aftale som nærmere beskrevet i  

 bilaget til denne note, og at noten fra Kongeriget Nederlandenes ambassade  

 med bilag og nærværende svarnote skal udgøre en aftale  

 mellem de to regeringer.
 Bilag:
1. Definitioner I denne aftale forstås ved a)	»forbindelsesofficer«: Enhver embedsmand, som udstationeres ved  

 Europol i overensstemmelse med Europol-konventionens artikel 5; b)	»regering«: Kongeriget Nederlandenes regering; c)	»værtsstatens myndigheder«: De statslige, kommunale eller  

 andre myndigheder i Kongeriget Nederlandene, der er relevante i forhold til  

 og i overensstemmelse med de love og sædvaner, der finder anvendelse i  

 Kongeriget Nederlandene; d)	»medlemsstat«: Kongeriget Danmark; e)	»forbindelsesofficerens arkiver«: Alle registre, al korrespondance,  

 alle dokumenter, manuskripter, computer- og mediedata, fotografier, film,  

 video- og lydoptagelser, som forbindelsesofficeren ejer eller er i besiddelse  

 af, og alt andet lignende materiale, som medlemsstaten og regeringen er enige  

 om skal indgå i forbindelsesofficerens arkiver.
2. Privilegier og immuniteter 1.	I henhold til denne aftales bestemmelser nyder de af  

 forbindelsesofficerens familiemedlemmer, der tilhører hans husstand,  

 og som ikke har nederlandsk statsborgerskab, de samme privilegier og  

 immuniteter i og i forholdet til Kongeriget Nederlandene som medlemmerne af  

 det diplomatiske korps, som omhandlet i Wienerkonventionen om diplomatiske  

 forbindelser af 18. april 1961.
 2.	Den immunitet, der gives de i stk. 1 omhandlede personer,  

 omfatter hverken:
i)	civilt erstatningssøgsmål, anlagt af tredjemand for  

 skade, herunder personskade eller dødsfald, som følge af en  

 trafikulykke, forårsaget af en sådan person, og med forbehold af  

 Europol-konventionens artikel 32; eller ii)	strafferetlig eller civilretlig retsforfølgning for  

 handlinger, der ikke er begået på embeds vegne.
 3.	De forpligtelser, der påhviler de udsendende stater og deres  

 personale, og som i henhold til Wienerkonventionen finder anvendelse på  

 det diplomatiske personale, påhviler også de i stk. 1  

 omhandlede personer.
3. Indrejse, ophold og udrejse 1.	Regeringen letter, når det er nødvendigt, indrejse,  

 ophold og udrejse for forbindelsesofficeren og de af hans familiemedlemmer,  

 der tilhører husstanden.
 2.	Denne artikel forhindrer ikke, at der kan kræves passende  

 bevis for, at personer, der påberåber sig den i denne artikel  

 omhandlede behandling, tilhører de i stk. 1 nævnte  

 kategorier.
 3.	Visa, der i givet fald kræves for de i denne artikel  

 nævnte personer, udstedes uden gebyr og så hurtigt som  

 muligt.
4. Beskæftigelse Familiemedlemmer, der tilhører  

 forbindelsesofficerens husstand, og som ikke er statsborgere i en  

 EU-medlemsstat, fritages for pligten til at opnå arbejdstilladelse,  

 så længe forbindelsesofficerens udstationering varer.
5. Arkivernes ukrænkelighed Forbindelsesofficerens arkiver er ukrænkelige,  

 uanset hvor de befinder sig, og uanset hvem der er i besiddelse af dem.
6. Personlig beskyttelse Værtsstatens myndigheder skal - på  

 medlemsstatens begæring - træffe alle rimelige forholdsregler i  

 henhold til deres nationale ret for at sikre den nødvendige  

 beskyttelse af forbindelsesofficeren og de af hans familiemedlemmer, der  

 tilhører husstanden, når deres sikkerhed er i fare på  

 grund af forbindelsesofficerens tjeneste ved Europol.
7. Faciliteter og immuniteter med hensyn til  

 kommunikation 1.	Regeringen skal tillade forbindelsesofficeren at kommunikere frit og  

 uden særlig tilladelse til alle officielle formål, og skal  

 beskytte forbindelsesofficerens ret hertil.
Forbindelsesofficeren skal have  

 ret til at anvende koder og til at sende og modtage officiel korrespondance  

 og andre officielle meddelelser med kurér eller i forseglede  

 postsække, med samme privilegier og immuniteter som  

 diplomatforsendelser.
 2.	Forbindelsesofficeren skal, i det omfang det er foreneligt med den  

 Internationale Telekommunikationskonvention af 6. november 1982,  

 med hensyn til sine officielle meddelelser behandles på en måde,  

 der ikke er mindre gunstig end den, Kongeriget Nederlandene giver enhver  

 anden international organisation eller regering, for så vidt  

 angår prioriteret behandling af meddelelser via post, kabel, telegraf,  

 telex, radio, tv, telefon, fax, satellit og andre  

 kommunikationsmidler.
8. Underretning 1.	Medlemsstaten gør straks regeringen bekendt med navnet  

 på forbindelsesofficeren, hans ankomst og endelige afrejse eller  

 udstationeringens ophør, samt hvornår de familiemedlemmer, der  

 tilhører hans husstand, ankommer og afrejser endeligt, og, når  

 det er relevant, at en person er ophørt med at være en del af  

 husstanden.
2.	Regeringen udsteder et ID-kort med et foto af indehaveren til  

 forbindelsesofficeren og de af hans familiemedlemmer, der tilhører  

 husstanden.
Dette kort tjener til identifikation af indehaveren i forholdet  

 til alle værtsstatens myndigheder.
9. Bilæggelse af tvister 1.	Enhver tvist mellem medlemsstaten og regeringen vedrørende  

 fortolkningen eller anvendelsen af denne aftale eller ethvert  

 spørgsmål vedrørende forbindelsesofficeren eller  

 forbindelsen mellem medlemsstaten og regeringen, der ikke afgøres ved  

 mindelig overenskomst, indbringes med henblik på endelig  

 afgørelse for en voldgiftsret bestående af tre  

 voldgiftsmænd efter anmodning fra medlemsstaten eller regeringen.
Hver  

 part udpeger en voldgiftsmand.
Den tredje voldgiftsmand, der er formand for  

 voldgiftsretten, vælges af de to første voldgiftsmænd.
 2.	Hvis en af parterne ikke har udpeget en voldgiftsmand senest to  

 måneder efter, at den anden part har anmodet herom, kan denne anden  

 part anmode præsidenten for De Europæiske Fællesskabers  

 Domstol eller, i dennes fravær, vicepræsidenten om at udpege en  

 voldgiftsmand.
 3.	Hvis de første to voldgiftsmænd ikke senest to  

 måneder efter deres udpegelse er nået til enighed om den tredje  

 voldgiftsmand, kan hver af parterne anmode præsidenten for De  

 Europæiske Fællesskabers Domstol eller, i dennes fravær,  

 vicepræsidenten om at udpege den tredje voldgiftsmand.
 4.	Medmindre parterne træffer anden afgørelse,  

 fastlægger voldgiftsretten selv sine procedureregler.
5.	Voldgiftsrettens kendelse træffes med stemmeflertal.  

 Formandens stemme er afgørende.
Kendelsen er endelig og bindende for  

 parterne i tvisten.
10. Geografisk anvendelsesområde Denne aftale finder kun anvendelse på den del af  

 Kongeriget Nederlandene, der er beliggende i Europa.« Aftalen trådte i kraft den 1. maj 1999 efter en  

 yderligere noteveksling.
Aftalen gælder ikke for Færøerne  

 og Grønland, jf. lov nr. 415 af 10. juni 1997 om gennemførelse  

 af Europolkonventionen, Lovtidende A.
