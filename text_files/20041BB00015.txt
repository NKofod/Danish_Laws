Fremsat den 19. oktober 2004 af Lene Garsdal (SF),  

 Aage Frandsen (SF) og Kamal Qureshi (SF) Forslag til folketingsbeslutning om  

 nye specialuddannelser for sygeplejersker Folketinget opfordrer regeringen til at etablere nye  

 specialuddannelser for sygeplejersker inden for kræft-, ældre- og  

 skadestueområdet.
Bemærkninger til forslaget Ny teknologi i sundhedsvæsenet samt nye pleje- og  

 behandlingsmetoder stiller nye krav til medarbejdernes viden, kompetencer og  

 deres specialisering.
Sygeplejerskerne har en god grunduddannelse, men der er  

 et stigende behov for, at regeringen etablerer nye kliniske  

 specialuddannelser  

 for sygeplejersker til gavn for kvaliteten, sikkerheden og ventetiderne i den  

 samlede patientbehandling.
 Der er dokumenteret et behov for en ny specialuddannelse for  

 sygeplejersker på kræftområdet, efter at Center for Evaluering og Medicinsk  

 Teknologivurdering  

 i 2004 har evalueret sygeplejen til brystkræftpatienter.
Der er endvidere dokumenteret et behov for at etablere en ny  

 specialuddannelse på ældreområdet  især over for de svageste ældre  

  både i  

 den primære og den sekundære sundhedssektor på tværs af sektorerne.
Behovet  

 skal bl.a. ses i lyset af, at der bliver flere ældre, at hospitalsforløbene  

 bliver  

 stadig mere intensive med tidligere udskrivninger til følge, og at kommunerne  

 i  

 de kommende år må forventes at etablere en række nye sundhedstilbud til de  

 ældre.
For at sygeplejerskerne kan løse opgaven på et tilstrækkelig højt  

 fagligt niveau, skal der iværksættes mere systematiserede tilbud om efter- og  

 videreuddannelse til sygeplejersker i plejesektoren, herunder en  

 specialuddannelse  

 på det gerontologiske område.
Dansk Sygeplejeråd har i flere år gennemført en  

 længerevarende specialrettet efteruddannelse for sygeplejersker inden for  

 gerontologi.
Endelig er der behov for mere systematiserede uddannelsestilbud  

 til de sygeplejersker, der har et udvidet arbejdsområde på skadestuerne,  

 hvor flere og flere sygeplejersker udfører  

 behandlingsopgaver.
Rapporten »Den behandlende sygeplejerske   

 erfaringer med behandlersygeplejersker  

 i akut- og skadestuefunktioner i England og Danmark« udgivet af DSI Institut  

 for Sundhedsvæsen i 2003 viste, at denne ordning medfører kortere ventetider,  

 bedre kvalitet, bedre information til patienterne og muligheden for  

 økonomiske  

 besparelser.
I dag er der imidlertid meget stor forskel på den uddannelse,  

 sygeplejerskerne modtager, inden de får udvidede kompetencer.
Derfor er der  

 behov  

 for at etablere uddannelsestilbud, der sikrer ensartet høj kvalitet på  

 landsplan.
 Der findes i dag fem specialuddannelser for sygeplejersker: psykiatrisk  

 sygepleje, anæstesiologisk sygepleje, intensiv sygepleje,  

 hygiejnesygeplejerske  

 og sundhedsplejerske.
En specialuddannelse for sygeplejersker indeholder både  

 teoretisk undervisning og en systematisk, superviseret klinisk uddannelse.
En  

 specialuddannet sygeplejerske fungerer som en faglig frontløber for  

 styrkelsen  

 af den kliniske sygepleje.
Specialuddannelse foregår som en videreuddannelse  

 typisk under ansættelse.
 Praksis med, at specialuddannelsen af sygeplejersker fastlægges  

 på baggrund af lov om sundhedspersonalets videreuddannelse m.v.,  

 Undervisningsministeriets  

 bekendtgørelser og Sundhedsstyrelsens cirkulærer, ønskes bibeholdt på kræft-,  

 ældre- og skadestueområdet.
Skriftlig fremsættelse Lene Garsdal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nye specialuddannelser for sygeplejersker.
(Beslutningsforslag nr.
B 15).
 Jeg henviser i øvrigt til de bemærkninger, der ledsager forslaget,  

 og anbefaler det til Tingets velvillige behandling.
