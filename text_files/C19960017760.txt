Lovgrundlag Det fremgår af lov nr. 438 af 14. juni 1995 om forebyggende  

 sundhedsordninger for børn og unge og bekendtgørelse nr. 928 af 5. december  

 1995, at Sundhedsstyrelsen kan dispensere fra kravet om ansættelse af  

 sundhedsplejersker og kravet om uddannelse som sundhedsplejerske.
Betingelser for danske sygeplejersker Sundhedsstyrelsen har fastsat følgende betingelser for meddelelse af  

 dispensation fra kravet om sundhedsplejerskeuddannelse for danske  

 sygeplejersker:
1. at sygeplejersken opfylder samtlige betingelser (se  

 bilag 1) for optagelse på Det Sygeplejefaglige Diplomstudium til  

 sundhedsplejerske ved Danmarks Sygeplejerskehøjskole, herunder inden for de  

 sidste 5 år har erfaring fra mindst 8 måneders ansættelse ved en pædiatrisk  

 afdeling/børneafsnit på visse sygehuse efter grunduddannelsen og 4 måneder  

 ved hjemmesygeplejen, 2. at pågældende søger optagelse til førstkommende  

 undervisningsår, idet tilladelse til ansættelse uden  

 sundhedsplejerskeuddannelse normalt gives for højst 12 måneder.  

 Sygeplejersker der er ansat på dispensation og som kan dokumentere, at de er  

 optaget på uddannelsen, vil efter ansøgning fra kommunen kunne få forlænget  

 dispensationen.
I særlige tilfælde kan en dispensation gives i op til 2 år, når kommunen  

 kan dokumentere, at der ikke har være uddannede ansøgere til den ledige  

 stilling, ligesom kommunen med passende mellemrum (hvert halve år) skal opslå  

 stillingen for at få den besat med en sundhedsplejerske, 3. at førstegangsbesøg og tilsyn med børn i særlige  

 belastende situationer foretages af uddannede sundhedsplejersker.
Der  

 henvises til bilag 6 i Sundhedsstyrelsens retningslinier for forebyggende  

 sundhedsordninger for børn og unge, 1995, 4. at den ledende sundhedsplejerske eller en anden  

 sundhedsplejerske yder sygeplejersken faglig støtte og vejledning og i øvrigt  

 følger dennes arbejde i fornødent omfang.
 Dispensation til kommuner, hvor der ikke er ansat en sundhedsplejerske  

 gives kun undtagelsesvis.
 Kravene under punkt 3 ændres da til:
 - at der træffes aftale med en sundhedsplejerske (fra en anden kommune) om  

 mindst 14 dages introduktion til sundhedsplejerskearbejdet samt kontinuerlig  

 støtte og vejledning i øvrigt til sygeplejersken, herunder aflæggelse af 1.  

 besøg til førstegangsfødende samt tilsyn med børn i særlige belastede  

 situationer.
Ansøgning Ansøgning om dispensation indsendes af kommunen.
Der anvendes ikke særligt  

 ansøgningsskema.
Der skal vedlægges kopi af pågældendes autorisationsbevis og  

 dokumentation for at adgangsbetingelserne er opfyldt, f.eks. i form af kopi  

 af brev fra ansættelsesmyndighed med oplysning om den pågældende  

 sygeplejerskes funktion og ansættelsesperiode.
Derudover oplyses navn på den  

 ledende sundhedsplejerske/sundhedsplejerske, der skal være faglig vejleder.
 Amtssundhedsplejersken kan rådspørges, ligesom denne kan yde faglig  

 vejledning såfremt kommunen ønsker dette.
 Svar på en ansøgning kan normalt forventes inden for 3 uger.  

 Sundhedsstyrelsen orienterer ved kopi af svarbrev til kommunen, Danmarks  

 Sygeplejerskehøjskole, amtssundhedsplejerske, embedslægeinstitutionen, Dansk  

 Sygeplejeråd, den ledende sundhedsplejerske, sundhedsplejersken der skal være  

 vejleder, samt den pågældende sygeplejerske.
Nordiske statsborgere med uddannelse som sundhedsplejerske Mellem de nordiske lande er indgået en aftale om gensidig godkendelse af  

 erhvervsudøvelse for visse personalegrupper inden for sundhedsvæsenet(* 1).
De pågældende skal have dansk autorisation som sygeplejerske.
Ansøgning  

 herom rettes til Sundhedsstyrelsen.
Dokumentation for nordisk statsborgerskab  

 samt autorisationsbevis fra andet nordisk land vedlægges ansøgningen  

 (originale beviser eller attesterede kopier heraf).
Herefter eller samtidig ansøges Sundhedsstyrelsen om at udstede tilladelse  

 til erhvervsudøvelse som sundhedsplejerske.
Der skal forelægges dokumentation  

 for videreuddannelse i et af de nordiske lande, oplysning om evt.  

 erhvervserfaring samt kopi af dansk autorisationsbevis, såfremt dette haves.
 Følgende betegnelser/uddannelser giver ret til at udøve erhverv som  

 sundhedsplejerske:
 I Island findes arbejdet/funktionen ikke.
Andre med sundhedsplejerskelignende uddannelse Sygeplejersker med en videreuddannelse, der kan sidestilles med den danske  

 sundhedsplejerskeuddannelse, kan ansøge om tilladelse til erhvervsudøvelse  

 som sundhedsplejerske.
Den pågældende skal have dansk autorisation som sygeplejerske.  

 Videreuddannelsen vurderes af Sundhedsstyrelsen i samråd med Danmarks  

 Sygeplejerskehøjskole.
Der kan blive tale om krav om en praktikperiode, der  

 tilrettelægges af Sundhedsstyrelsen.
Perioden er ulønnet.
 Den engelske Health Visitor uddannelse og den hollandske  

 sundhedsplejerskeuddannelse kan normalt godkendes umiddelbart.
Sundhedsstyrelsen, den 12. november 1996 Jette Weiss Poulsen sundhedsplejerskeinspektør Bilag Denne vejledning erstatter - Meddelelse om dispensation fra krav om afgangsbevis som  

 sundhedsplejerske fra Danmarks Sygeplejerskehøjskole til sygeplejersker med  

 bevis som distriktsskoeterske/helsessøster, juni 1991.
 - Meddelelse om dispensation fra kravet om sundhedsplejerskeuddannelse i  

 henhold til § 5, stk. 2, i Indenrigsministeriets bekendtgørelse nr. 162 af  

 27. marts 1974 om sundhedsplejerskeordninger, november 1990.
 Adgangsbetingelserne til samtlige Sygeplejefaglige Diplomstudier  

 ved Danmarks Sygeplejerskehøjskole er således:
 Dansk autorisation som sygeplejerske.
 Sygeplejerskeerfaring svarende til 1 års fuldtidsansættelse.
 Til det Sygeplejefaglige Diplomstudie til sundhedsplejerske gælder udover  

 ovenstående følgende specielle adgangsbetingelser:
 Pædiatrisk sundheds- og sygepleje svarende til 8 måneders  

 fuldtidsansættelse inden for de sidste 5 år på en pædiatrisk specialafdeling  

 eller et af følgende børneafsnit:
 Bornholms Centralsygehus, Frederikshavn Sygehus, Holstebro Sygehus,  

 Horsens Sygehus, Silkeborg Centralsygehus, Svendborg Sygehus, Thisted  

 Sygehus, Vejle Sygehus, Landssjukrahusid Torshavn, Færøerne.
 Hjemmesygepleje svarende til 4 måneders fuldtidsansættelse inden  

 for de sidste 5 år.
Dokumentation for opfyldelse af adgangsbetingelserne Ansøgning om optagelse skal være vedlagt dokumentation for, at samtlige  

 adgangsbetingelser er opfyldt før videreuddannelsens påbegyndelse.
Dispensation for adgangsbetingelser I særlige tilfælde og efter individuel bedømmelse kan Studienævnet give  

 dispensation fra en adgangsbetingelse forudsat, at der foreligger en  

 begrundet dispensationsansøgning.
