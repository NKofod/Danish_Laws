 I medfør af § 1, stk. 6, § 3, stk. 4, § 4, stk. 9, § 9, stk. 1 og 9, § 11,  

 stk. 6, § 15, stk. 2, og § 24 i lov nr. 1029 af 19. december 1992 om  

 energiafgift af mineralolieprodukter m.v. fastsættes:
Dokumentation for afgiftsgodtgørelse § 1.  Dette kapitel finder anvendelse på:
 § 2.  Virksomheder, der er omfattet af § 1, nr. 1,  

 skal kunne dokumentere, at olieprodukter, for hvilke der er ydet  

 tilbagebetaling af afgiften, ikke er anvendt som motorbrændstof, for hvilket  

 der ikke kan ydes tilbagebetaling.
 Stk. 2.  Dokumentation skal ske ved enten at opgøre  

 forbruget af olieprodukter, der er anvendt som motorbrændstof, for hvilket  

 der ikke kan ydes tilbagebetaling (metode 1), eller ved at opgøre forbruget  

 af olieprodukter, for hvilke der kan ydes tilbagebetaling af afgiften (metode  

 2).
 § 3.  Regnskabet over forbruget efter metode 1 opgøres  

 som den mængde olieprodukter, der i virksomhedens afgiftsperiode efter  

 momsloven er påfyldt et motordrevet køretøjs brændstoftank.
 Stk. 2.  Regnskabet skal føres for hvert enkelt køretøj.  

 Det skal indeholde oplysning om kilometertællerens (eventuelt timetællers)  

 udvisende ved begyndelsen af hver afgiftsperiode og ved hver påfyldning af  

 motorbrændstof med angivelse af dato og mængde.
 Stk. 3.  Anskaffes eller afhændes et køretøj i  

 afgiftsperioden, oplyses anskaffelses- henholdsvis afhændelsesdatoen og  

 køretøjets kilometertællers udvisende på denne dato.
 Stk. 4.  Stk. 1 og 2 finder tilsvarende anvendelse for  

 motorer i øvrigt.
 Stk. 5.  For virksomheder, der er registreret efter  

 momslovens § 25, omfatter regnskabet kun registrerede motorkøretøjer.
 § 4.  Regnskabet over forbruget efter metode 2 opgøres  

 som den mængde olieprodukter, der i afgiftsperioden er anvendt til andre  

 formål end som motorbrændstof, hvortil der ikke kan ydes tilbagebetaling.
 Stk. 2.  For olieprodukter, der anvendes til  

 fremstilling af varme (herunder procesvarme), opgøres forbruget ved direkte  

 måling af den indfyrede mængde for hver forbrugende enhed.
 Stk. 3.  For olieprodukter, der anvendes som  

 motorbrændstof, hvortil der ydes fuld tilbagebetaling, finder reglerne i § 3,  

 stk. 1 og 2, tilsvarende anvendelse.
§ 5.  Virksomheder omfattet af § 1, nr. 2, der  

 anvender motorbrændstof til forskellige formål, skal føre regnskab for det  

 pågældende driftsmiddel.
Bestemmelserne i § 2, stk. 1., og § 3, stk. 1-4,  

 finder tilsvarende anvendelse.
Regnskabet skal indeholde oplysning om  

 driftsmidlets aktiviteter.
Stk. 2.  Virksomhederne kan i stedet opdele forbruget af  

 motorbrændstof forholdsmæssigt.
Virksomheden skal opgøre forbruget i  

 registrerede motorkøretøjer og forbruget til opvarmning.
Dette forbrug indgår  

 ikke i forbruget, der skal fordeles.
Forbruget af motorbrændstof, hvoraf der  

 skal betales afgift, kan herefter opgøres forholdsmæssigt på grundlag af den  

 del af omsætningen, hvortil der ikke kan ydes godtgørelse, og den samlede  

 omsætning.
Det er en forudsætning for at anvende denne metode, at den samlede  

 omsætning er baseret på anvendelse af motordrevne driftsmidler, dog ikke  

 registrerede motorkøretøjer, og at disse driftsmidler kun i ubetydeligt  

 omfang anvendes til brug for arbejde i virksomheden til formål, hvor der ikke  

 kan ydes tilbagebetaling.
 § 6.  Virksomheder, der er omfattet af § 1, nr. 3 og  

 4, skal kunne dokumentere forbruget af ultralet dieselolie eller gas, der er  

 anvendt til rutekørsel.
 Stk. 2.  Regnskabet over forbruget skal føres for hvert  

 enkelt køretøj og skal indeholde oplysning om kilometertællerens udvisende  

 ved begyndelsen af hver afgiftsperiode og ved hver påfyldning af  

 motorbrændstof med angivelse af dato og mængde.
 Stk. 3.  For køretøjer, der anvendes både til rutekørsel  

 og til anden kørsel, skal regnskabet indeholde oplysninger om  

 kilometertællerens udvisende ved hver begyndelse og afslutning af rutekørsel.  

 Reglerne i § 3, stk. 3, finder tilsvarende anvendelse.
§ 7.  Virksomhederne skal for hver afgiftsperiode  

 foretage en samlet opgørelse og afstemning af forbruget.
For køretøjer nævnt  

 i § 6 opgøres forbruget forholdsmæssigt på grundlag af kørte kilometre til  

 henholdsvis rutekørsel og anden kørsel eller efter omsætningen til rutekørsel  

 og anden kørsel.
§ 8.  Virksomheder, som har egen beholdning af  

 olieprodukter, skal føre regnskab over tilgang, beholdning, udlevering og  

 forbrug.
Regnskabet over forbruget skal være tilrettelagt på en sådan måde,  

 at der kan redegøres for mængden og anvendelsen for hver udlevering.
 Stk. 2.  Motorbrændstof skal opbevares adskilt fra anden  

 olie og gas.
 Stk. 3.  Virksomheder, der er omfattet af § 1, nr. 3, og  

 som har egen beholdning af ultralet dieselolie og anden afgiftspligtig olie,  

 skal føre regnskab for hvert af produkterne og skal opbevare ultralet  

 dieselolie adskilt fra anden olie.
 § 9.  Afgiften af olieprodukter, der indkøbes til brug  

 som motorbrændstof, kan ikke tilbagebetales.
 Stk. 2.  Anvendes det indkøbte motorbrændstof til  

 godtgørelsesberettigede formål, ydes der dog tilbagebetaling af afgiften af  

 den forbrugte mængde.
Stk. 3.  Motorbrændstof, der udelukkende anvendes til  

 virksomhed omfattet af momslovens § 25, stk. 1, kan uanset stk. 1 få  

 tilbagebetalt afgiften.
Disse virksomheder skal betale afgift af  

 motorbrændstof, der påfyldes registrerede motorkøretøjer.
 § 10.  Virksomheder, som har egen beholdning af  

 olieprodukter, jf. § 8, stk. 1, og som har fået hel eller delvis  

 tilbagebetaling af afgiften af beholdningen pr. 1. oktober 1992, skal  

 indbetale beløbet over momsangivelsen i takt med, at olieprodukterne påfyldes  

 brændstoftanke fra og med denne dato.
Specifikationer § 11.  Let dieselolie skal opfylde følgende  

 specifikationer:
 Stk. 2.  Ultralet dieselolie, hvoraf der ydes forhøjet  

 afgiftsgodtgørelse efter olieafgiftslovens § 9, stk. 4, skal opfylde følgende  

 specifikationer:
Afgiftsfritaget benzin § 12.  Afgiftsfritagelse for benzin i henhold til  

 lovens § 9, stk. 1, nr. 1, kan betinges af, at der anvendes særligt farvet  

 eller denatureret benzin.
Stk. 2.  Afgiftsfritaget benzin skal inden udleveringen  

 fra den registrerede oplagshaver tilsættes et farvningspræparat, der bl.a.  

 indeholder et blåt farvestof, eller denatureres.
Det tilsatte  

 farvningspræparat eller denatureringsmiddel må hverken helt eller delvis  

 fjernes.
Blanding af afgiftsfri, særligt farvet eller denatureret benzin med  

 anden benzin er ikke tilladt.
 Stk. 3.  I tilfælde, hvor farvet benzin er uanvendelig  

 til det pågældende formål, eller hvor det ikke er muligt at etablere en  

 hensigtsmæssig forsyning med sådan benzin, kan de statslige told- og  

 skattemyndigheder bevilge afgiftsfritagelse eller afgiftsgodtgørelse for  

 almindelig motorbenzin.
Stk. 4.  Det er en betingelse for såvel anvendelse af  

 afgiftsfritaget, særligt farvet benzin som for afgiftsgodtgørelse for  

 almindelig motorbenzin, at det årlige forbrug af benzin udgør mindst 200  

 liter.
Bevilling til afgiftsfritagelse for almindelig motorbenzin er betinget  

 af et årsforbrug på mindst 4.000 liter.
For motorbenzin til fly skal  

 årsforbruget udgøre mindst 200 liter.
§ 13.  De statslige told- og skattemyndigheder  

 udsteder et bevis til de virksomheder m.fl., der på nærmere fastsatte  

 betingelser har tilladelse til at indkøbe afgiftsfritaget, særligt farvet  

 eller denatureret benzin.
Indkøbet skal ske enten direkte hos en registreret  

 oplagshaver eller hos en nærmere angivet forhandler.
Benzinen må kun anvendes  

 til formål i overensstemmelse med den givne tilladelse.
 Stk. 2.  De pågældende virksomheder skal efterkomme de  

 statslige told- og skattemyndigheders anvisninger vedrørende benzinens  

 opbevaring og lignende og skal på forlangende give enhver oplysning om  

 benzinens anvendelse.
§ 14.  Registrerede oplagshavere må kun udlevere  

 afgiftsfritaget, særligt farvet eller denatureret benzin til virksomheder  

 m.fl., der har tilladelse til at indkøbe sådan benzin samt til de i stk. 2  

 nævnte forhandlere.
Udleveringen skal ske i partier på mindst 180 liter.
Stk. 2.  Handlende m.fl. kan af de statslige told- og  

 skattemyndigheder få bevilling til at forhandle afgiftsfritaget, særligt  

 farvet eller denatureret benzin.
De pågældende skal efter nærmere fastsatte  

 regler føre regnskab over tilgang, beholdning og udlevering af sådan benzin.  

 Forhandleren hæfter for afgiften, indtil udlevering har fundet sted i  

 overensstemmelse med de fastsatte regler.
Sikkerhedsstillelse § 15.  Registrering som oplagshaver er betinget af, at  

 der stilles sikkerhed på 10.000 kr., såfremt virksomheden leverer varer under  

 suspension til en anden registreret oplagshaver eller varemodtager i EF.
 Stk. 2.  Såfremt virksomheden afgiver erklæring om, at  

 der alene skal ske levering af varer i beskattet stand, stilles der ikke krav  

 om sikkerhed.
Stk. 3.  Sikkerhed kan stilles i form af  

 selvskyldnerkaution fra forsikringsselskaber eller pengeinstitutter,  

 indlånsbøger med pengeinstitutter eller børsnoterede obligationer, som er  

 ihændehaverpapirer.
Selvskyldnerkautionsbeviser skal være affattet i  

 overensstemmelse med de af de statslige told- og skattemyndigheder fastlagte  

 retningslinier.
 Stk. 4.  Sikkerheden skal være de statslige told- og  

 skattemyndigheder ihænde, før forsendelsen af ubeskattede leverancer  

 påbegyndes.
§ 16.  Virksomheder og institutioner m.v., der ikke er  

 registreret som oplagshaver eller varemodtager, og som fra andre EF-lande får  

 tilført eller erhverver afgiftspligtige varer, skal indgive anmeldelse til de  

 statslige told- og skattemyndigheder og stille fuld sikkerhed for skyldige  

 afgifter.
Anmeldelse og sikkerhedsstillelse skal ske, inden transporten af  

 varerne påbegyndes i det pågældende EF-land.
Sikkerheden skal stilles på de i  

 § 15, stk. 3, anførte måder.
§ 17.  Den, der her til landet sælger afgiftspligtige  

 varer fra andre EF-lande ved fjernsalg, skal stille fuld sikkerhed for  

 skyldige afgifter.
Tilsvarende gælder for de i lovens § 4, stk. 5 og 8,  

 nævnte repræsentanter.
Ved løbende salg kan sikkerheden stilles som en fast  

 sikkerhed, hvis størrelse fastsættes på grundlag af de seneste 12 måneders  

 leverancer.
Sikkerheden skal stilles på de i § 15, stk. 3, anførte måder.
Lister over EF-handel § 18.  Virksomheder m.v. skal udarbejde lister over  

 ubeskattet køb i og salg til andre EF-lande på grundlag af det i lovens § 14,  

 stk. 6, nævnte dokument.
 Stk. 2.  Listerne skal udarbejdes kvartalsvis og  

 indeholde følgende oplysninger for hver enkelt leverandør/kunde:
- landebetegnelse evt. i form af landekode - punktafgiftsnummer (evt. momsnummer) - varebetegnelse evt. i form af varekode - den samlede mængde i perioden Stk. 3.  Listerne skal opbevares i 5 år, efter at den  

 pågældende leverance har fundet sted, og skal på begæring udleveres eller  

 indsendes til de statslige told- og skattemyndigheder.
Registreringsoplysninger § 19.  De statslige told- og skattemyndigheder kan til  

 andre EF-lande udlevere oplysninger om registreringsnummer, navn og adresse  

 m.v. for danske virksomheder.
Andre bestemmelser § 20.  Virksomhederne skal opbevare  

 regnskabsmaterialet i henhold til §§ 3-8 i 5 år efter regnskabsårets udløb.
 Stk. 2.  Virksomhederne kan føre regnskaberne i enhver  

 form, som kan danne grundlag for de statslige told- og skattemyndigheders  

 afgiftskontrol.
 § 21.  Bestemmelserne i §§ 22 og 23 i lov om  

 energiafgift af mineralolieprodukter m.v. finder tilsvarende anvendelse på de  

 i § 1 anførte virksomheder.
 § 22.  Den, der forsætligt eller groft uagtsomt  

 afgiver urigtige eller vildledende oplysninger eller fortier oplysninger til  

 brug for afgiftskontrollen, straffes med bøde, medmindre højere straf er  

 forskyldt efter lovens § 25, stk. 3. Bestemmelserne i lovens § 25, stk. 4, og  

 § 26 finder tilsvarende anvendelse.
 Stk. 2.  Forsætlige eller groft uagtsomme overtrædelser  

 af §§ 2-4, 5, stk. 1, 6-8, 10, 12, stk. 2, 13, 14, 15, stk. 4, 16, 17, 18  

 eller 20, straffes med bøde.
 § 23.  Bekendtgørelsen træder i kraft den 1. januar  

 1993.
 Stk. 2 .  Bekendtgørelse nr. 313 af 28. juni 1992 om  

 afgiftsfritagelse for benzin og bekendtgørelse nr. 794 af 23. september 1992  

 om dokumentation for afgiftsgodtgørelse for olie og gas og om fastsættelse af  

 specifikationer for let og ultralet dieselolie ophæves den 1. januar 1993.
Skatteministeriet, den 23. december 1992 Peter Brixtofte / Jan Lyager Olsen (* 1) Bekendtgørelsen indeholder bestemmelser, der gennemfører følgende  

 direktiver:
Rådets direktiv nr. 92/12/EØF, EF-Tidende 1992, L 76 Rådets direktiv nr. 92/81/EØF, EF-Tidende 1992, L 316.
