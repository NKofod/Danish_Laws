 Indledning.
 Med virkning fra 1. juli 1990 er der ved lov nr. 269 af 2. maj 1990  

 gennemført en ændring af lov om byfornyelse og boligforbedring. Ændringen  

 vedrører bl.a. etablering af en byggeskadefond på lovens område.
I bestemmelserne om byggeskadefond er der fastsat krav om forudgående  

 registrering (førregistrering) af bygningers tilstand.
Det er samtidig  

 bestemt, at boligministeren kan fastsætte nærmere regler om førregistrering.
 Ved bekendtgørelse nr. 483 af 25. juni 1990 om registrering af bygningers  

 tilstand (førregistrering) forud for gennemførelse af ombygningsarbejder, er  

 der fastsat nærmere regler om førregistrering.
Denne vejledning indeholder en gennemgang af de regler, som er fastsat ved  

 ovennævnte bekendtgørelse.
Vejledningen er opdelt i følgende afsnit:
1. Bekendtgørelsens formål og område 2. Førregistreringens form og indhold 3. Afrapporteringens form og indhold 4. Den sagkyndige 5. Den administrative procedure 6. Ikrafttræden Bekendtgørelsens formål og område Formålet med førregistrering er at få foretaget en objektiv dokumentation  

 af bygningens tilstand, inden arbejderne påbegyndes bl.a. med henblik på at  

 konstatere forhold ved ejendommen, som senere skønnes at kunne forårsage  

 skader.
 Registreringen vil endvidere i forbindelse med afholdelse af 5-års  

 eftersyn kunne gøre det muligt at afgøre, om eventuelle skader kan henregnes  

 til forhold ved den eksisterende bygnings tilstand.
Bekendtgørelsen finder anvendelse for ombygningsarbejder, som er omfattet  

 af bestemmelsen om byggeskadefondsdækning i § 69 a i lov om byfornyelse og  

 boligforbedring, og omfatter således ikke mindre arbejder.
Afgrænsningen i  

 forhold til mindre arbejder foretages på samme måde som i Byggestyrelsens  

 cirkulære nr. 166 af 12. november 1986 om kvalitetssikring af byggearbejder  

 (herefter kvalitetssikringscirkulæret). For ombygninger gælder, jf.  

 kvalitetssikringscirkulæret, at disse er omfattet, når de gennemføres efter  

 et projektmateriale og har et sådant omfang, at de i det væsentlige  

 organiseres og afvikles som en byggesag.
Det vil normalt være tilfældet, når  

 arbejdernes samlede byggeudgift er højere end udbudscirkulærets  

 tærskelgrænse, der for tiden andrager 400.000 kr. excl. moms.
 Bekendtgørelsens bestemmelser fastsætter ikke yderligere krav til den  

 ydelse, der almindeligvis forventes i forbindelse med udarbejdelse af  

 projektmateriale for ombygningsarbejder, idet en forudgående registrering af  

 bygningens tilstand forudsættes at være en indarbejdet og uundværlig  

 bestanddel.
 Bekendtgørelsen udgør således alene en formel fastlæggelse af de krav  

 vedrørende forudgående tilstandsregistrering, som hidtil har været gældende  

 for projekteringsarbejde i forbindelse med ombygninger, som gennemføres med  

 støtte efter byfornyelsesloven.
Førregistreringens form og indhold 2.1. Opsamling af information For at tilvejebringe det bedst mulige grundlag for gennemførelse af  

 førregistreringen er det af stor betydning, at der forud for besigtigelsen  

 foretages en opsamling af alle tilgængelige oplysninger om den pågældende  

 bygning.
Der skal i denne forbindelse navnligt peges på følgende  

 informationskilder:
Byfornyelsesbeslutningen §-9 redegørelse BBR-oplysninger om ejendommen ejendommens forsikringer aftaler om tilslutninger til offentlige forsyningsselskaber (gas, vand,  

 afløb, varme, telefon, antenneforeninger mv.) pålæg, deklarationer og servitutter vedrørende fx. kondemnering, fredning,  

 lokalplanforhold mv.
svampeundersøgelsesrapporter geotekniske undersøgelserapporter varmesynsrapporter brandsikringsrapporter bygningsmyndighedens arkiv ejerens driftsmanual mv.
 Her ud over bør det undersøges, om der findes andet informationsmateriale  

 med relevans for ombygningen, som bør indhentes.
2.2. Besigtigelse Når der således er skabt grundlag for at udføre førregistreringen  

 foretages besigtigelse på stedet.
Besigtigelsen gennemføres med undersøgelser  

 på de for en bygningsgennemgang sædvanlige niveauer.
Undersøgelser, som  

 indebærer, at skjulte konstruktioner afdækkes, bør kun gennemføres, hvor der  

 erfaringsmæssigt eller efter konkret bedømmelse er risiko for svigt eller  

 skade.
Ved besigtigelsen foretages en registrering af de eksisterende forhold og  

 tilstande.
Denne registrering skal bl.a. omfatte de enkelte bygningsdeles  

 vedligeholdelsestilstand samt øvrige forhold og tilstande, som vil kunne have  

 en skadelig virkning på ombygningen.
Undersøgelsen omfatter sædvanligvis konstruktioner, bygningsdele,  

 indretninger, materialer og installationer.
Konstaterede ulovlige forhold  

 registreres.
Besigtigelsen tager udgangspunkt i den i bekendtgørelsen  

 opstillede bygningsopdeling.
Opdelingen svarer i det væsentlige til den, som  

 anvendes i de til ansøgning om støtte til ombygning mv. udarbejdede skemaer,  

 og er i øvrigt almindeligt kendt og anvendt bl.a. i kommunerne.  

 Opmærksomheden henledes dog på, at opdelingen ikke bør anses at være  

 udtømmende.
Såfremt der findes særlige bygningsdele, som ikke umiddelbart kan  

 indplaceres i opdelingen, må disse henføres under »andet«.
Det kan  

 eksempelvis være tilfældet for dele, som ikke i almindelig forstand udgør en  

 del af bygningen men dog efter en konkret vurdering bør betragtes som en  

 accessorisk del af denne.
Det anbefales, at der ved gennemgangen anvendes et  

 skema som vist ved bilag 2.
For gennemførelse af undersøgelsen gælder metodefrihed.
Det er således op  

 til den enkelte sagkyndige at tilrettelægge, hvorledes undersøgelser i  

 forbindelse med besigtigelsen udføres mest hensigtsmæssigt.
 Det vil ofte være formålstjenligt at anvende fotografering samt i visse  

 tilfælde at foretage nødvendige opmålinger, fx. for at undersøge om bygningen  

 har fælles gavl med nabobygningen.
 Som en del af undersøgelsen vil det være hensigtsmæssigt at sammenholde de  

 konkrete oplysninger, som forudgående er opsamlet, med de faktiske forhold.  

 Herved undgås, at urigtige oplysninger lægges til grund for  

 førregistreringen.
Der kan i nogle tilfælde vise sig at være behov for at gennemføre særlige  

 undersøgelser, hvor det bl.a. vil være nødvendigt at adskille konstruktioner,  

 fx ved svampeundersøgelser.
Af andre særlige undersøgelser kan nævnes  

 geotekniske undersøgelser og afløbsundersøgelser med TV-inspektion.
Det er af stor betydning for førregistreringens anvendelighed, at  

 besigtigelsen foretages i så nær tidsmæssig tilknytning til selve  

 ombygningens påbegyndelse som muligt.
Herved undgås, at yderligere ændringer  

 i bygningens tilstand indtræder og dermed i større eller mindre omfang  

 bevirker, at førregistreringens indhold forældes i relation til værdien som  

 dokumentationsmateriale til efterfølgende påvisning af årsagssammenhænge.
2.3. Mindre ombygninger Såfremt der er tale om mindre ombygninger, som dog er omfattet af  

 bekendtgørelsen jf. pkt. 1, vil det være naturligt, at lade førregistreringen  

 begrænse sig til de dele af bygningen, som vil blive berørt af ombygningen.
 Er der fx. alene tale om arbejder vedrørende facaderenovering, vil  

 registrering normalt kunne begrænses til denne del af bygningen.
Det bør dog altid vurderes, om forhold ved andre dele af bygningen  

 indirekte vil kunne medføre skader på det udførte arbejde.
Er der således  

 tale om ændringer af konstruktioner, herunder ændring i vægt, tryk, styrke  

 eller lignende, kan dette medføre skader på andre bygningsdele, som ombygges,  

 uanset der ikke er nogen umiddelbar fysisk sammenhæng imellem bygningsdelene.  

 Eksempelvis kan ændringer i tagkonstruktioner medføre skader på en lang række  

 bygningsdele, hvis ikke disse dele samtidig bringes i overensstemmelse med  

 ændringen i tagkonstruktionen.
 I de tilfælde, hvor ombygningen indebærer væsentlige konstruktive  

 ændringer, bør førregistreringen som hovedregel omfatte hele bygningen.
Rapporteringens form og indhold Såfremt førregistreringen foretages som en del af det samlede  

 projekteringsarbejde, kan den projekterende selv tilrettelægge, hvorledes  

 resultatet af førregistreringen indarbejdes i projektmaterialet.
 Foretages førregistreringen uafhængigt af projekteringen vil  

 afrapporteringen i sagens natur ligeledes fremstå som et af projektet  

 uafhængigt materiale.
 For begge formers vedkommende gælder, at der ikke ved bekendtgørelsen  

 stilles krav til afrapporteringens form.
 Afrapporteringen bør omfatte en behandling af de indsamlede oplysninger.  

 Der bør således foretages en opstilling af de ved besigtigelsen verificerede  

 ejendomsdata.
 Endvidere bør der foretages en beskrivelse af ejendommens tilstand,  

 herunder en opgørelse over konstaterede skader og tegn på skader, som efter  

 den sagkyndiges vurdering vil kunne påvirke den ombyggede bygning.
I det omfang, der er foretaget eller bør foretages særlige undersøgelser,  

 som nævnt under pkt. 2.2., bør dette fremgå.
Er der udarbejdet rapport for  

 sådanne undersøgelser, vil det være hensigtsmæssigt at vedlægge disse.
Afrapporteringens omfang er i sagens natur afhængig af den foretagne  

 besigtigelses omfang.
Er besigtigelsen således begrænset til nærmere angivne  

 dele af bygningen, vil det samme gøre sig gældende for afrapporteringen.
 Det vil være hensigtsmæssigt, hvis bygherren sørger for, at  

 førregistreringen indgår i det udbudsmateriale, som udarbejdes.
4. Den sagkyndige I bekendtgørelsen stilles ikke krav om, at den sagkyndige skal have en  

 nærmere angivet uddannelse, fx som ingeniør eller arkitekt.
Der stilles alene  

 krav om, at vedkommende har byggeteknisk sagkundskab og erfaring fra  

 byggepraksis.
Der er heller ikke krav om, at den sagkyndige skal være  

 omfattet af en rådgiverforsikring.
 Bygherren bør dog almindeligvis sikre sig, at den sagkyndige, som antages  

 til at udføre førregistreringen, uanset om det er som en del af  

 projekteringen eller som et selvstændigt eftersynsarbejde, er omfattet af en  

 forsikringsordning, der vil kunne dække et eventuelt ansvar, den sagkyndige  

 måtte pådrage sig.
 Den sagkyndige er ansvarlig efter dansk rets almindelige erstatningsregler  

 for fejl og forsømmelser, og er således underlagt culpaansvar.  

 Ansvarsperiodens længde er begrænset til 5 år efter afleveringen af det  

 udførte ombygningsarbejde.
 Begrænsningen af ansvarsperiodens længde omfatter dog ikke ansvar som  

 følge af svig og formentlig heller ikke ansvar som følge af grov uagtsomhed.  

 For at foretage en nærmere fastlæggelse af denne afgrænsning må praksis på  

 området afventes.
Der stilles ikke krav om, at den sagkyndige skal være uafhængig i forhold  

 til den påtænkte ombygning.
Det vil således især ved større ombygninger være  

 nærliggende, at det er den projekterende, som udfører førregistrering.
4.1. Ansvarsbegrænsning Hvis førregistreringen udføres som en integreret del af projekteringen, og  

 dermed ved den samme sagkyndige som projekterer ombygningen, er arbejdet ikke  

 omfattet af bestemmelsen om ansvarsbegrænsning ved eftersynsarbejder jf.
ABR.
Dette vil imidlertid være tilfældet, såfremt førregistreringen udføres som  

 et selvstændigt og af den øvrige projektering uafhængigt eftersynsarbejde.
I  

 sådanne tilfælde vil ansvaret, med mindre andet er aftalt, være begrænset til  

 et beløb på 2,5 mill.kr. jf.
ABR pkt. 6.2.6.2.
4.2. Honorar Bestemmelserne om førregistrering medfører ikke et krav om yderligere  

 projekteringsarbejde jf. det under pkt. 4.1. anførte, idet førregistrering  

 anses at være en nødvendig bestandel af det samlede projekteringsmateriale.
Gennemførelse af førregistrering udløser som konsekvens heraf ikke en  

 forhøjelse af tilskudsberettigede/refusionsberettigede udgifter.
Dette gælder  

 uanset, at registreringen foretages som et selvstændigt eftersynsarbejde og  

 honoreres særskilt jf.
ABR 89.
Den administrative procedure Resultatet af førregistreringen indsendes til kommunalbestyrelsen senest  

 samtidig med indsendelse af ansøgning om offentlig støtte til  

 ombygningsprojekt (tilsagnsansøgning).
 Det er således en betingelse for at opnå tilsagn om støtte, at  

 førregistrering er udført og resultatet indsendt til kommunalbestyrelsen.
 Kommunalbestyrelsen drager omsorg for, at materialet opbevares i mindst 5  

 år efter ombygningsarbejdernes aflevering.
 Samtidig påser kommunalbestyrelsen, at resultatet af førregistreringen  

 samt det ajourførte projektmateriale og den endelige regnskabsgodkendelse  

 fremsendes til byggeskadefonden i forbindelse med at regnskabsgodkendelsen  

 meddeles ejeren/bygherren.
 Det er af afgørende betydning, at materialet er tilgængeligt ved 5-års  

 eftersynet, og bygherren/ejeren bør derfor i egen interese sikre, at  

 materialet bevares.
Ikrafttræden Bekendtgørelsen træder ikraft den 4. juli 1990 og får virkning for  

 ombygningsarbejder, som udbydes den 4. juli 1990 eller senere.
Der bør  

 således i udbudsmateriale, der udarbejdes inden ikrafttrædelsestidspunktet og  

 udsendes efter dette tidspunkt, tages højde for de nye bestemmelser, uanset  

 der jf. pkt. 1. ikke forventes ændringer i den hidtidige praksis for  

 projektering mv. af ombygningsarbejder af noget videre omfang.
Bygge- og Boligstyrelsen, den 26. juni  

 1990 H.
E.
RASMUSSEN /Lisbeth Jordan Bilag 1 Bekendtgørelse nr 483 af 25. juni 1990 om registrering af bygningers  

 tilstand (førregistrering) forud for gennemførelse af ombygningsarbejder m.v.
