 Civilretsdirektoratet stadfæstede statsamtets afslag på frigivelse af  

 175.000 kr. til indfrielse af en kautionsforpligtelse, som kapitalejer havde  

 påtaget sig for sin adoptivsøn, idet det under hensyn til størrelsen af  

 kapitalejerens frie midler ikke ansås at være en velfærdssag at få frigivet  

 af den båndlagte kapital til det ansøgte formål.
A havde som båndlagt arv fået udlagt 1.299.500 kr., som bestyredes i en  

 godkendt forvaltningsafdeling på sædvanlige vilkår.
A, der var 79 år, søgte  

 nu om frigivelse af 175.000 kr. af de båndlagte midler, til dækning af en  

 kautionsforpligtelse, som A havde påtaget sig for sin adoptivsøn.
 A's advokat gjorde gældende, at da A påtog sig kautionsforpligtelsen var  

 der ingen der kunne have forudset at den ville blive aktuel, ligesom A ikke  

 var blevet behørigt vejledt af banken om eventuelle konsekvenser af  

 forpligtelsen.
A havde frie midler for ca. 1,2 mill.kr., og levede af renterne fra disse  

 midler og den båndlagte arv.
Det blev anført, at ved frigivelse af en del af  

 den båndlagte kapital, ville A kunne kompensere for nedgangen i renteindtægt  

 ved at bruge af sine frie midler.
Under hensyn til størrelsen af A's frie midler fandt statsamtet ikke, at  

 det var en velfærdssag for kapitalejer at få frigivet kapital til indfrielse  

 af kautionsforpligtelsen.
Civilretsdirektoratet tiltrådte statsamtets  

 afgørelse samt begrundelsen for denne.
