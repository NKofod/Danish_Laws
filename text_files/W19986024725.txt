Nyt SAGERNE:
Erhvervssygdomsudvalget har indstillet til  

 Arbejdsskadestyrelsen, at skader i 4 sager anerkendes som pludselige  

 løfteskader.
I alle sager er der tale om skader, der er opstået  

 ved arbejde i plejesektoren.
 Arbejdsskadestyrelsen har besluttet at følge  

 udvalgets indstillinger.
 SAG NR. 1 - RYGSKADE:
42-årig sygehjælper fik et knæk i  

 ryggen, da hun skulle løfte en badebænk med en ældre  

 kvinde.
Hun skulle flytte bænken, så beboeren kunne rejse sig op,  

 hvorefter en anden sygehjælper skulle assistere på det lille  

 badeværelse.
Der var tale om et delvist understøttet løft  

 i en akavet stilling, hvor sygehjælperen stod foroverbøjet med  

 vrid i ryggen.
 Sygehjælperen pådrog sig ved løftet en  

 varig skade i form af mén.
Sygehjælperen har siden 1989 arbejdet som  

 sygehjælper på et plejehjem.
Arbejdet er beskrevet som belastende  

 plejearbejde med mange daglige personløft og -håndteringer.
 SAG NR. 2 - RYGSKADE:
37-årig sygehjælper fik et knæk i  

 ryggen, da hun sammen med en kollega ved hjælp af et stiklagen skulle  

 have en beboer højere op i sengen.
Beboeren vejede 100 kg og havde  

 svære lammelser.
 Sygehjælperen pådrog sig ved løftet en  

 varig skade i form af mén og et muligt tab af erhvervsevne.
Sygehjælperen har i knap 4 år arbejdet  

 på et ældre plejehjem.
Arbejdet er beskrevet som belastende  

 plejearbejde med mange daglige personløft og -håndteringer under  

 uhensigtsmæssige forhold.
 Udvalget lagde derudover vægt på, at  

 løftet var særligt belastende på grund af beboerens  

 vægt.
 SAG NR. 3 - KNÆSKADE:
49-årig hjemmehjælper fik en knæskade,  

 da hun sammen med en klients søn skulle hjælpe klienten fra  

 bækkenstol til en seng.
Løftet foregik i en akavet stilling,  

 idet hjemmehjælperen uden selv at kunne dreje sin fod sammen med  

 hjælperen skulle dreje klienten fra bækkenstolen til sengen.
 Hjemmehjælperen har ved løfteskaden  

 pådraget sig en varig knæskade.
Hjemmehjælperen har i ca. 11 år forud for  

 skaden været beskæftiget med almindeligt varieret arbejde som  

 hjemmehjælper.
Siden 1990 har hun arbejdet i aftenvagt, hvor der var  

 mange akavede personløft og -håndteringer.
 Ved udvalgets vurdering blev endvidere lagt vægt  

 på, at knæskaden ud fra en lægelig vurdering med  

 overvejende sandsynlighed måtte tilskrives det akavede løft.
 SAG NR. 4 - SKULDERSKADE:
50-årig sygehjælper fik en skulderskade, da  

 hun sammen med en kollega skulle vende en ca. 90 kg tung halvsidigt lammet  

 patient.
Vendingen foregik i akavet stilling, idet sygehjælperen i en  

 stærkt foroverbøjet stilling med armen under patientens  

 overkrop, der var fri af underlaget, trak patienten udad.
 Sygehjælperen har ved løfteskaden  

 pådraget sig en varig skulderskade.
 Sygehjælperen har en lang årrække  

 været ansat på en medicinsk afdeling på et sygehus, hvor  

 hun dagligt har haft mange akavede personløft og  

 -håndteringer.
 KOMMENTAR:
 I 1996 blev arbejdsskadebegrebet udvidet med de  

 såkaldte pludselige løfteskader.
 Udvidelsen betyder, at varige muskel-, nerve- og  

 ledskader, der opstår spontant i umiddelbar tilknytning til  

 løftearbejde i akavede stillinger, skal betragtes som arbejdsskader  

 under forudsætning af, at den skadede i en periode forud for skaden har  

 haft belastende løftearbejde.
 Sagerne vurderes i Erhvervssygdomsudvalget, der indstiller  

 til Arbejdsskadestyrelsen, om skaden i den enkelte sag bør betragtes  

 som en arbejdsskade.
 Loven angiver ikke, hvad der skal forstås ved  

 "belastende arbejde i akavede stillinger", og definerer heller ikke, hvad der  

 skal forstås ved "belastende arbejde i perioden forud for den  

 pludselige løfteskade", ligesom denne periodes længde heller  

 ikke er fastsat i loven.
Det er således overladt til Erhvervssygdomsudvalget  

 at fastlægge en ramme for behandlingen af sager om pludselige  

 løfteskader.
Det betyder, at de forskellige nye begreber skal  

 afgrænses og indbyrdes afbalanceres.
Udvalgets vurdering af disse  

 begreber i den enkelte sag skal ske under hensyntagen til, at anerkendelse  

 som arbejdsskade forudsætter, at skaden med overvejende sandsynlighed  

 må antages at skyldes det arbejde, som den skadede har haft.
 Arbejde i plejesektoren med personløft og  

 personhåndteringer kan ikke uden videre sammenlignes med andet arbejde,  

 der indebærer løft.
Erhvervssygdomsudvalget har derfor drøftet en  

 generel ramme for behandlingen af pludselige løfteskader, der sker ved  

 arbejde inden for plejesektoren.
I forbindelse med drøftelsen blev det  

 nyeste forsknings- og undersøgelsesarbejde i form af Lone Donbæk  

 mfl.'s rapport "Personhåndtering - Arbejdsmiljø og helbred"  

 forelagt.
 Udvalgets overvejelser mundede ud i, at udvalget enedes om  

 følgende ramme for indstilling om anerkendelse som arbejdsskade af  

 pludselige løfteskader i plejesektoren:
 Skaden skal være sket i forbindelse med et akavet  

 løft eller arbejdssituation, der kan sidestilles med et akavet  

 løft.
 Hvad angår lovens krav om belastende  

 løftearbejde i en periode forud for skaden er udgangspunktet, at der  

 skal have været tale om ca. 4 års belastende plejearbejde med  

 akavede personløft og -håndteringer.
 Periodens længde kan nedsættes til omkring 2  

 år, hvis det skadevoldende løft har været særligt  

 belastende eller det forudgående plejearbejde har været  

 usædvanligt belastende.
 Yderligere oplysninger kan fås hos kontorchef Ingrid  

 Parsby eller konsulent Claus Lind.
