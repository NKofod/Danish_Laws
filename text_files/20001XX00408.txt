Skriftlig fremsættelse (25. april  

 2001) Miljø- og energiministeren (Svend Auken) :
 Herved tillader jeg mig for Folketinget at  

 fremsætte:
 Forslag til folketingsbeslutning om ratifikation af  

 Kyoto-protokollen til De Forenede Nationers Rammekonvention om  

 Klimaændringer.
(Beslutningsforslag nr.
B 194).
 Kyoto-protokollen blev vedtaget i december 1997 i Kyoto,  

 Japan, på den tredje partskonference (COP3) under FN s Rammekonvention  

 om Klimaændringer (UNFCCC) og underskrevet af Danmark i New York den  

 29. april 1998.
Formålet med beslutningsforslaget er at indhente  

 Folketingets samtykke til, at regeringen på Danmarks vegne ratificerer  

 Kyoto-protokollen.
Selve ratifikationen af protokollen skal finde sted  

 samtidig med EU s og de andre medlemstaters ratifikation.
Ved Folketingets samtykke kan Danmark give et signal om,  

 at Danmark ønsker at fastholde Kyoto-protokollen som grundlaget for de  

 videre klimaforhandlinger, og at Danmark arbejder for en hurtig  

 ikrafttrædelse af protokollen.
Et sådant signal er ikke mindst  

 vigtigt set i relation til USA s seneste tilkendegivelser.
Danmark vil  

 således kunne bidrage positivt til EU s mål om, at  

 Kyoto-protokollen skal træde i kraft senest i 2002, om  

 nødvendigt uden om USA.
Det blev i New York i sidste uge  

 bekræftet, at EU ikke står alene.
Alle verdens lande, selv USA s  

 allierede, er klar til at fortsætte Kyoto-processen.
Kyoto-protokollen udmønter Klimakonventionen fra  

 1992 med en målsætning om, at industrilandene skal reducere deres  

 emissioner af drivhusgasser med godt 5% i den første  

 forpligtelsesperiode, 2008-2012, i forhold til 1990. Parterne kan i den  

 forbindelse anvende de såkaldte Kyoto-mekanismer, som er international  

 handel med kvoter samt fælles projekter mellem industrilandene  

 indbyrdes og mellem industrilande og udviklingslande.
Parterne kan ligeledes  

 til en vis grad indregne CO2-optag i f.eks. skov.
EU er sammen med medlemslandene part i klimakonventionen,  

 og EU har samlet forpligtet sig til en reduktion på 8% i den  

 første forpligtelsesperiode.
EU agter at udnytte protokollens mulighed  

 for at opfylde sine forpligtelser i fællesskab.
EU og medlemslandene  

 vil således også ratificere samlet.
Til det formål vil  

 Kommissionen efter sommeren fremlægge de nødvendige forslag til  

 EU s ratifikation, som vil blive behandlet i Folketinget i overensstemmelse  

 med de almindelige procedurer for behandlingen af EU-sager.
I forbindelse med EU's ratifikation skal det notificeres,  

 hvorledes medlemslandene bidrager til den samlede forpligtelse.
Der er  

 opnået politisk enighed herom i den såkaldte  

 byrdefordelingsaftale fra juni 1998, hvorefter Danmark skal reducere med 21  

 pct.
I den forbindelse afgav regeringen en erklæring, der bl.a.  

 relaterer Danmarks forpligtelse til basisåret 1990 korrigeret for  

 elimport.
I afsnittet om økonomiske konsekvenser er der  

 gengivet en beregning om, hvad opfyldelse af Danmarks  

 reduktionsmålsætning kan komme til at koste.
Der indgår  

 desuden overvejelser om, hvad alternative fortolkninger af reglerne for  

 mekanismerne kan betyde for disse omkostninger.
 Idet der i øvrigt henvises til lovforslaget med  

 bemærkninger, anbefales forslaget til Folketingets velvillige  

 behandling.
