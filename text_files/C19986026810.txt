Cirkulæreskrivelse om meddelelse om ret  

 til bevarelse af medlemskabet af/ optagelse i en dansk  

 arbejdsløshedskasse under arbejde på  

 Færøerne Kommentar m.v.
Et medlem af en dansk arbejdsløshedskasse, der  

 arbejder på Færøerne, har ret til at bevare medlemskabet  

 af kassen, hvis personen ikke har ret til at blive forsikret på  

 Færøerne, fordi pågældende ikke er fuldt  

 skattepligtig til Færøerne.
Det vil også være muligt  

 at blive optaget i en dansk arbejdsløshedskasse i denne  

 situation.
 Meddelelse om afgørelsen:
 § 2, stk. 1, i Aftale mellem Arbejdsministeriet og  

 Færøernes Landsstyre om koordination af  

 arbejdsløshedsforsikring har følgende ordlyd:
 "Danske lønmodtagere, der ikke er hjemmehørende  

 på Færøerne, er ved beskæftigelse på  

 Færøerne omfattet af den færøske  

 arbejdsløshedsforsikring.".
 Udgangspunktet er derfor, at et medlem af en dansk  

 arbejdsløshedskasse, der arbejder på Færøerne, skal  

 være forsikret dér.
 Det følger imidlertid af § 7, nr. 1, i den  

 færøske arbejdsløshedsforsikringslov (lagtingslov nr. 115  

 af 13. juni 1997 om arbejdsløshedsforsikring og arbejdsanvisning), at  

 bidragspligt til den færøske arbejdsløshedsforsikring  

 (ALS) forudsætter, at personen har fuld skattepligt til  

 Færøerne.
Personer, der ikke er fuldt skattepligtige til  

 Færøerne, er derfor ikke pligtforsikrede.
ALS har oplyst, at det  

 ikke er muligt for sådanne personer at foretage frivillig indbetaling  

 til ALS.
I denne situation vil et medlem af en dansk  

 arbejdsløshedskasse kunne bevare medlemskabet af den danske  

 arbejdsløshedskasse under arbejdet på Færøerne, se  

 § 5, stk. 1, nr. 2, i bekendtgørelse nr. 1156 af 23. december 1993 om  

 medlems- og dagpengeret efter arbejde eller ophold på  

 Færøerne.
Efter § 6 i bekendtgørelsen vil det også  

 være muligt at blive optaget i en dansk arbejdsløshedskasse  

 under arbejdet på Færøerne.
