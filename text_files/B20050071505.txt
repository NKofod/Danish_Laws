Bekendtgørelse  

 om jordemødres  

  

 pligt til at føre ordnede optegnelser (journalføring) I medfør af § 11 i lov nr. 671 af 13. december 1978  

 om jordemødre fastsættes:
 § 1.  

  

 Jordemoderen skal føre ordnede optegnelser (journal) over sin virksomhed.
 § 2.  

  

 Der  

 skal oprettes en journal for hver kvinde.
§ 3.  

  

 En  

 journal kan føres både manuelt og på elektronisk medium.
Når der anvendes  

 forkortelser, skal disse umiddelbart kunne forstås af fagfæller.
Stk. 2.  

  

 Optegnelser  

 i journalen skal dateres.
Hvor det er relevant skal klokkeslet tillige  

 anføres.
 Stk. 3.  

  

 Optegnelserne i journalen  

 skal være klart signerede med fulde navn eller  

 entydige initialer.
 § 4.  

  

 Journalen skal indeholde alle relevante oplysninger af betydning for  

 behandlingen af kvinden, herunder oplysning om:
1)  

 	  

 kvindens navn,  

 personnummer og bopæl, 2)  

 	  

 foretagne  

 observationer og undersøgelser samt resultatet heraf, 3)  

 	  

 iværksat behandling  

 eller indgreb, herunder hvilke lægemidler der er anvendt, 4)  

 	  

 hvilken information  

 der er givet, herunder om risiko for komplikationer, og kvindens  

 tilkendegivelse  

 på grundlag af informationen, dvs. samtykke eller afslag, 5)  

 	  

 telefonordination,  

 samt hvem denne er givet af, og 6)  

 	  

 om der er tilkaldt  

 eller henvist til læge og årsagen hertil.
§ 5.  

  

 Journalen skal opbevares i mindst 10 år, regnet fra tidspunktet for den  

 senest  

 foretagne optegnelse.
Relevante undersøgelsesresultater skal opbevares i  

 journalen.
 § 6.  

  

 Ophører en jordemoder med at praktisere, bortfalder pligten til at opbevare  

 journalerne samtidig hermed.
Stk. 2.  

  

 En journal  

 kan med kvindens samtykke overdrages til en anden jordemoder, der har  

 overtaget  

 behandlingen af den pågældende kvinde.
I disse tilfælde overgår  

 opbevaringspligten, jf. § 5, til den pågældende jordemoder.
 § 7.  

  

 Sundhedsstyrelsen har udarbejdet  

 vejledning nr. 151 af 8. august 2001 om jordemødres virksomhedsområde,  

 journalføringspligt, indberetningspligt mv.
 § 8.  

  

 Bekendtgørelsen træder i kraft  

 den 1. september 2005.
 Stk. 2.  

  

 Samtidigt  

 ophæves cirkulære nr. 150 af 8. august 2001 om jordemødres pligt til at føre  

 ordnede optegnelser.
