Bekendtgørelse  

 om deling af kommuner I medfør af § 2, stk. 2-4, i lov nr. 540 af 24.  

 juni 2005 om revision af den kommunale inddeling fastsættes følgende:
Kapitel 1 Almindelige bestemmelser § 1.  

  

 Bekendtgørelsen gælder for deling af kommuner som led i gennemførelsen af en  

 revision af den kommunale inddeling med virkning fra den 1. januar 2007, hvor  

 der pr. 1. januar 2005 var indbyggere tilmeldt folkeregistret i to eller  

 flere  

 af de dele af den delte kommune, der sammenlægges med nye kommuner.
 § 2.  

  

 Bestemmelserne  

 i denne bekendtgørelse finder tilsvarende anvendelse, hvor en kommune deles  

 således, at den indgår i en sammenlægning med mere end to nye kommuner.
 § 3.  

  

 Med  

 mindre andet følger af denne bekendtgørelse, finder bestemmelser i lov nr.  

 540  

 af 24. juni 2005 om revision af den kommunale inddeling om kommuner, der  

 indgår  

 i en sammenlægning, og de forskrifter, der er udstedt i medfør heraf,  

 anvendelse på den delte kommune.
Kapitel 2 Aktiver og passiver samt rettigheder og pligter § 4.  

  

 Ved  

 delingen af en kommune tilfalder en forholdsmæssig andel af kommunens  

 nettoformue de nye kommuner, der indgår i en sammenlægning med en del af den  

 delte kommune.
 Stk. 2.  

  

 Den forholdsmæssige andel af den delte  

 kommunes nettoformue, som efter stk. 1 tilfalder de nye kommuner, der  

 indgår i en sammenlægning med en del af den delte kommune, fastsættes efter  

 forholdet mellem antallet af indbyggere, der pr. 1. januar 2005 var tilmeldt  

 folkeregistret i den del af den delte kommune, der sammenlægges med den ene  

 af  

 de nye kommuner, og antallet af indbyggere, der pr. 1. januar 2005 var  

 tilmeldt  

 folkeregistret i den del af den delte kommune, der sammenlægges med den anden  

 af de nye kommuner.
 § 5.  

  

 Ved  

 beregningen af den delte kommunes nettoformue indgår de aktiver og passiver,  

 herunder kommunale ejerandele i kommunale fællesskaber og selskaber, som i  

 henhold  

 til »Budget- og regnskabssystem for kommuner og amtskommuner« for regnskab  

 2004  

 skal indgå i balancen for kommuner og amtskommuner ved det endeligt godkendte  

 regnskab 2004, jf. dog stk. 2.
 Stk. 2.  

  

 Følgende  

 aktiver og passiver, der i 2004 er autoriseret i »Budget- og regnskabssystem  

 for kommuner og amtskommuner«, indgår ikke i beregningen af nettoformuen  

 efter stk. 1:
 1)  

 	  

 Aktiver og passiver  

 vedrørende beløb til opkrævning eller udbetaling for andre (funktion 9.36,  

 9.37, 9.48 og 9.49 samt dele af funktion 9.14 og 9.59 m.v.).
 2)  

 	  

 Aktiver og passiver  

 tilhørende fonde eller legater (funktion 9.40-9.47 m.v.).
 3)  

 	  

 Aktiver og passiver  

 vedrørende selvejende institutioner (funktion 9.18, 9.61, 9.63 og dele af  

 funktion 9.81-9.87 m.v.).
 4)  

 	  

 Aktiver og passiver  

 vedrørende kommunens forsyningsvirksomhedsområder, jf. § 9.
 Stk. 3.  

  

 Ved  

 værdiansættelsen af de aktiver og passiver, der indgår i beregningen af  

 nettoformuen efter stk. 1, jf. dog stk. 2, anvendes de  

 opgørelsesprincipper for aktiver og passiver, der i overensstemmelse med  

 »Budget-  

 og regnskabssystem for kommuner og amtskommuner« for regnskab 2004 er  

 benyttet  

 i det endeligt godkendte regnskab 2004. Værdiansættelsen foretages i  

 overensstemmelse med oplysningerne i det endeligt godkendte regnskab 2004 til  

 værdien ultimo 2004, jf. dog stk. 4.
 Stk. 4.  

  

 Ejendomme  

 anskaffet før den 1. januar 1999 opgøres til den foreliggende offentlige  

 ejendomsvurdering  

 opgjort pr. 1. januar 2004 korrigeret for af- og nedskrivninger samt  

 opskrivninger, som er foretaget i 2004 i overensstemmelse med  

 opgørelsesprincipperne i »Budget- og regnskabssystem for kommuner og  

 amtskommuner« for regnskab 2004 og det endeligt godkendte regnskab 2004.
§ 6.  

  

 Ved  

 delingen af en kommune fordeles alle kommunens aktiver og passiver samt  

 rettigheder og pligter mellem de nye kommuner, der indgår i en sammenlægning  

 med en del af den delte kommune.
Ved fordelingen indgår de aktiver og  

 passiver,  

 der indgår i nettoformuen, jf. § 5, samt andre aktiver og passiver,  

 rettigheder og pligter, der bestod på tidspunktet for forelæggelsen af  

 aftaleudkastet, jf. § 17, stk. 1.
 Stk. 2.  

  

 Den nye  

 kommune, der ved delingen overtager en tjenestemand, jf. § 10, overtager  

 den delte kommunes pensionsforpligtelse vedrørende den pågældende  

 tjenestemand.
 Stk. 3.  

  

 Aktiver og  

 passiver vedrørende mellemregning med de kommunale forsyningsvirksomheder  

 (funktion 9.30-9.35) fordeles til den af de nye kommuner, der efter § 8,  

 stk. 2, overtager den største andel af den delte kommunes nettoformue,  

 der  

 vedrører hvert enkelt forsyningsvirksomhedsområde.
Stk. 4.  

  

 Hver af de  

 nye kommuner, der indgår i en sammenlægning med en del af den delte kommune,  

 overtager de aktiver, der ikke er omfattet af stk. 2 og 3, og som geografisk  

 er  

 placeret i den del af den delte kommune, der sammenlægges med den pågældende  

 nye kommune.
Vedkommende nye kommune overtager endvidere de passiver,  

 rettigheder og pligter, der er tilknyttet de pågældende aktiver.
 Stk. 5.  

  

 Hver af de nye kommuner, der indgår i  

 en sammenlægning med en del af den delte kommune, overtager endvidere de  

 aktiver og passiver samt rettigheder og pligter, der ikke er omfattet af  

 stk. 2-4, og som udelukkende eller helt overvejende er knyttet til den  

 del  

 af den delte kommune, der sammenlægges med den pågældende nye kommune.
 Stk. 6.  

  

 Ved  

 fordelingen af øvrige aktiver og passiver tilstræbes det at begrænse  

 størrelsen  

 af kompensationen efter § 7.
 § 7.  

  

 Overstiger  

 den samlede værdi af de aktiver og passiver, der efter § 5 indgår i  

 opgørelsen af kommunens nettoformue, og som en af de nye kommuner, der indgår  

 i  

 en sammenlægning med en del af den delte kommune, overtager efter § 6,  

 den  

 andel af den delte kommunes nettoformue, som efter § 4 tilfalder den  

 pågældende nye kommune, skal denne kommune kompensere den anden nye kommune,  

 der indgår i en sammenlægning med en del af den delte kommune, herfor.
Kapitel 3 Aktiver og passiver samt rettigheder og pligter  

 vedrørende forsyningsvirksomheder § 8.  

  

 For  

 så vidt angår kommunens forsyningsvirksomheder foretages for hvert  

 forsyningsvirksomhedsområde  

 for sig en særskilt fordeling af den del af kommunens nettoformue, aktiver,  

 passiver samt rettigheder og pligter, der vedrører  

 forsyningsvirksomhedsområdet,  

 jf. § 9. Den særskilte fordeling foretages efter reglerne i §§ 4, 6  

 og 7, jf. dog stk. 2.
Stk. 2.  

  

 Den  

 forholdsmæssige andel af den delte kommunes nettoformue, der vedrører hvert  

 enkelt forsyningsvirksomhedsområde, og som efter stk. 1, jf. § 4,  

 stk. 1, tilfalder de nye kommuner, der indgår i en sammenlægning med en  

 del af den delte kommune, fastsættes efter forholdet mellem antallet af  

 brugere  

 vægtet efter forbrug af forsyningsvirksomheden pr. 1. januar 2005 i den del  

 af  

 den delte kommune, der sammenlægges med den ene af de nye kommuner, og  

 antallet  

 af brugere vægtet efter forbrug af forsyningsvirksomheden pr. 1. januar 2005  

 i  

 den del af den delte kommune, der sammenlægges med den anden af de nye  

 kommuner.
For brugere, der er private husstande, fastsættes forbruget som et  

 gennemsnit af forbruget i de private husstande i  

 forsyningsvirksomhedsområdet.
 § 9.  

  

 Ved  

 beregningen af den delte kommunes nettoformue vedrørende hvert enkelt  

 forsyningsvirksomhedsområde  

 indgår følgende af kommunens aktiver og passiver, der vedrører  

 forsyningsvirksomheden,  

 herunder kommunens ejerandele i forsyningsvirksomheden, og som i henhold til  

 »Budget- og regnskabssystem for kommuner og amtskommuner« for regnskab 2004  

 skal indgå i balancen for kommuner og amtskommuner ved det endeligt godkendte  

 regnskab 2004:
 1)  

 	  

 Kommunale ejerandele  

 i forsyningsselskaber (funktion 9.21).
 2)  

 	  

 Gæld vedrørende  

 finansielt leasede aktiver vedrørende forsyningsvirksomheden (funktion 9.79).
 3)  

 	  

 Fysiske aktiver m.v.  

 vedrørende forsyningsvirksomheden (funktion 9.81-9.87).
 4)  

 	  

 Pensionsforpligtelser  

 vedrørende forsyningsvirksomheden (funktion 9.90).
 Stk. 2.  

  

 Værdien,  

 hvormed de af stk. 1 omfattede aktiver og passiver indgår i opgørelsen  

 af  

 kommunens nettoformue, fastsættes efter § 5, stk. 3 og 4.
Kapitel 4 Personale § 10.  

  

 Ved delingen af en kommune overtager hver af de nye kommuner, der indgår i en  

 sammenlægning med en del af den delte kommune, de på tidspunktet for  

 forelæggelsen af aftaleudkastet, jf. § 17, stk. 1, værende ansatte,  

 der udelukkende eller helt overvejende er beskæftiget med opgaver, der  

 udføres  

 på et tjenestested uden for kommunens centrale forvaltning, der efter  

 § 6 eller  

 § 8, stk. 1, jf. § 6, overtages af den pågældende nye kommune.
 Stk. 2.  

  

 Endvidere  

 overtager hver af de nye kommuner, der indgår i en sammenlægning med en del  

 af  

 den delte kommune, de på tidspunktet for forelæggelsen af aftaleudkastet, jf.  

 § 17, stk. 1, værende ansatte, der ikke er omfattet af stk. 1,  

 og som udelukkende eller helt overvejende er beskæftiget med opgaver, der er  

 knyttet til den del af den delte kommune, der sammenlægges med den pågældende  

 nye kommune, eller med opgaver, der er knyttet til borgere med bopæl i den  

 del  

 af den delte kommune, der sammenlægges med den pågældende nye kommune.
 Stk. 3.  

  

 Herudover  

 overtager hver af de nye kommuner, der indgår i en sammenlægning med en del  

 af  

 den delte kommune, en forholdsmæssig del af de på tidspunktet for  

 forelæggelsen  

 af aftaleudkastet, jf. § 17, stk. 1, værende ansatte, der ikke er  

 omfattet af stk. 1 og 2. Den nævnte forholdsmæssige andel fastsættes  

 efter  

 forholdet mellem antallet af indbyggere, der pr. 1. januar 2005 var tilmeldt  

 folkeregistret i den del af den delte kommune, der sammenlægges med den ene  

 af  

 de nye kommuner, og antallet af indbyggere, der pr. 1. januar 2005 var  

 tilmeldt  

 folkeregistret i den del af den delte kommune, der sammenlægges med den anden  

 af de nye kommuner.
Kapitel 5 Efterregulering § 11.  

  

 Ved  

 delingen af en kommune foretages efterregulering for ændringer siden ultimo  

 regnskabsåret  

 2004 indtil ultimo regnskabsåret 2006 i aktiver og passiver, der indgår i  

 beregningen af nettoformuen efter § 5.
 Stk. 2.  

  

 Efterreguleringen sker ved, at der efter reglerne i stk. 3 og 4 beregnes  

 en efterreguleret nettoformue for den delte kommune, som fordeles mellem de  

 nye  

 kommuner, der indgår i en sammenlægning med en del af den delte kommune,  

 efter reglerne i § 4.
 Stk. 3.  

  

 Ved  

 beregningen af den efterregulerede nettoformue indgår de aktiver og passiver  

 omfattet af § 5, som i henhold til »Budget- og regnskabssystem for  

 kommuner  

 og amtskommuner« for regnskab 2004 skal indgå i balancen for kommuner og  

 amtskommuner ved det endeligt godkendte regnskab 2006. Ved værdiansættelsen  

 anvendes  

 de opgørelsesprincipper for aktiver og passiver, der i overensstemmelse med  

 »Budget-  

 og regnskabssystem for kommuner og amtskommuner« for regnskab 2004 er  

 benyttet  

 i det endeligt godkendte regnskab 2004. Værdiansættelsen foretages i  

 overensstemmelse  

 med oplysningerne i det endeligt godkendte regnskab 2006 til værdien ultimo  

 2006, jf. dog stk. 4.
 Stk. 4.  

  

 Ejendomme  

 anskaffet før 1. januar 1999 opgøres til den foreliggende offentlige  

 ejendomsvurdering  

 opgjort pr. 1. januar 2004 korrigeret for af- og nedskrivninger samt  

 opskrivninger, som er foretaget i 2004, 2005 og 2006 i overensstemmelse med  

 opgørelsesprincipperne i »Budget- og regnskabssystem for kommuner og  

 amtskommuner« for regnskab 2004 og det endeligt godkendte regnskab 2004.
 § 12.  

  

 Den  

 ved sammenlægningsudvalgenes aftale eller delingsrådets beslutning foretagne  

 fordeling af aktiver og passiver er endelig, jf. dog stk. 2.
 Stk. 2.  

  

 Fordelingen af  

 aktiver og passiver  

 på følgende områder (funktioner på hovedkonto 9 Balance)  

 er dog ikke endelig:
 1)  

 	  

 Likvide aktiver (funktion 9.01-9.11).
 2)  

 	  

 Tilgodehavender hos staten (funktion 9.12-9.13).
 3)  

 	  

 Kortfristede tilgodehavender i øvrigt (funktion  

 9.14-9.17 og 9.19).
 4)  

 	  

 Kortfristet gæld til pengeinstitutter (funktion 9.50).
 5)  

 	  

 Kortfristet gæld til staten (funktion 9.51-9.52).
 6)  

 	  

 Kortfristet gæld i øvrigt (funktion 9.53-9.60 og 9.62).
 § 13.  

  

 Aktiver  

 og passiver, der indgår i efterreguleringen efter § 11, jf. dog  

 § 12,  

 fordeles mellem de nye kommuner, der indgår i en sammenlægning med en del af  

 den delte kommune, efter følgende regler:
 1)  

 	  

 Aktiver og passiver,  

 der har en nær og naturlig tilknytning til aktiver, passiver, rettigheder  

 eller  

 pligter, der er endelig fordelt ved sammenlægningsudvalgenes aftale eller  

 delingsrådets beslutning, følger fordelingen af disse aktiver, passiver,  

 rettigheder eller pligter.
 2)  

 	  

 Aktiver og passiver,  

 der ikke er omfattet af nr. 1, fordeles i overensstemmelse med bestemmelserne  

 i  

 § 6, stk. 2-5.
 3)  

 	  

 Aktiver og passiver,  

 der ikke er omfattet af nr. 1 eller 2, fordeles til den af de nye kommuner,  

 der  

 overtager den største andel af den delte kommunes nettoformue efter § 4,  

 idet det dog tilstræbes at begrænse behovet for kompensation efter § 14.
 Stk. 2.  

  

 Aktiver og  

 passiver samt rettigheder og pligter, der ikke indgår i beregningen af  

 nettoformuen  

 efter § 5, og som er opstået efter det tidspunkt, hvor aftaleudkast  

 forelægges, jf. § 17, stk. 1, fordeles mellem de nye kommuner, der  

 indgår i en sammenlægning med en del af den delte kommune, efter reglerne i  

 stk. 1.
 § 14.  

  

 Overstiger den samlede værdi af de aktiver og passiver, som en af de nye  

 kommuner, der indgår i en sammenlægning med en del af den delte kommune,  

 overtager efter § 12 og § 13, stk. 1, den andel af den delte kommunes  

 efterregulerede  

 nettoformue, som efter § 11, stk. 2, tilfalder den pågældende nye  

 kommune, skal denne kommune kompensere den anden nye kommune, der indgår i en  

 sammenlægning med en del af den delte kommune, herfor.
 § 15.  

  

 Ved delingen af en kommune foretages  

 for hvert enkelt af kommunens forsyningsvirksomhedsområder særskilt  

 efterregulering for ændringer siden ultimo regnskabsåret 2004 indtil ultimo  

 regnskabsåret 2006 i aktiver og passiver, der efter § 9 indgår i  

 beregningen af nettoformuen vedrørende forsyningsvirksomheden.
 Stk. 2.  

  

 Ved  

 efterreguleringen beregnes på grundlag af de i stk. 1 nævnte aktiver og  

 passiver en efterreguleret nettoformue efter reglerne i § 11,  

 stk. 3  

 og 4. Den efterregulerede nettoformue fordeles mellem kommunerne efter  

 reglerne  

 i § 8, stk. 2.
 Stk. 3.  

  

 Aktiver og  

 passiver, som indgår i efterreguleringen efter stk. 1, fordeles særskilt  

 efter reglerne i § 12 og § 13, stk. 1.
 Stk. 4.  

  

 Overstiger  

 den samlede værdi af aktiver og passiver, som en af de nye kommuner overtager  

 efter stk. 3, kommunens andel af den efterregulerende nettoformue efter  

 stk. 2, skal denne kommune kompensere den anden nye kommune, der indgår  

 i  

 en sammenlægning med en del af den delte kommune, herfor efter § 14.
 § 16.  

  

 Ansatte, der ansættes i den delte kommune efter det tidspunkt, hvor  

 aftaleudkast forelægges, jf. § 17, stk. 1, overføres den 1. januar  

 2007 til en af de nye kommuner, der indgår i en sammenlægning med en del af  

 den  

 delte kommune, efter følgende regler:
 1)  

 	  

 Ved ansættelse som  

 følge af genbesættelse af stillinger overføres den ansatte til den nye  

 kommune,  

 der indgår i en sammenlægning med en del af den delte kommune, hvortil den  

 ansatte, hvis stilling den pågældende ansatte genbesætter, efter aftalen  

 eller  

 delingsrådets beslutning skulle overføres.
 2)  


  

 Ansatte, der ikke er  

 omfattet af nr. 1, fordeles  

 mellem de nye kommuner, der indgår i en sammenlægning  

 med en del af den delte kommune, i overensstemmelse med bestemmelserne i  

 § 10, stk. 1 og 2.
 3)  

 	  

 Ansatte, der ikke er  

 omfattet af nr. 1 eller 2, fordeles til den af de nye kommuner, der overtager  

 den største andel af den delte kommunes indbyggere opgjort pr. 1. januar  

 2005.
Kapitel 6 Procedure § 17.  

  

 Kommunalbestyrelsen  

 i den kommune, der deles, forelægger senest den 1. januar 2006 et udkast til  

 aftale om deling af kommunens nettoformue og fordeling af alle kommunens  

 aktiver og passiver, rettigheder og pligter samt ansatte, jf. §§ 4-10,  

 for  

 sammenlægningsudvalgene i de nye kommuner, der indgår i en sammenlægning med  

 en  

 del af den delte kommune.
Aftaleudkastet skal godkendes af  

 kommunalbestyrelsen  

 på et møde.
Aftaleudkastet skal indeholde den fornødne identifikation af alle  

 kommunens aktiver og passiver, rettigheder og pligter samt ansatte.
 Stk. 2.  

  

 Aftaleudkastet  

 skal endvidere omfatte følgende:
 1)  

 	  

 En angivelse af de  

 principper, der er lagt til grund ved fordelingen af aktiver og passiver,  

 rettigheder  

 og pligter samt ansatte på de nye kommuner, der indgår i en sammenlægning med  

 en del af den delte kommune.
 2)  

 	  

 En opgørelse over den  

 delte kommunes aktiver og passiver med angivelse af, hvilken af de nye  

 kommuner  

 der indgår i en sammenlægning med en del af den delte kommune, der skal  

 overtage de enkelte aktiver og passiver, og den beløbsmæssige værdiansættelse  

 heraf.
 3)  

 	  

 En oversigt over  

 medarbejdere med angivelse af, hvilken af de nye kommuner der indgår i en  

 sammenlægning med en del af den delte kommune, der skal overtage de enkelte  

 medarbejdere, idet det dog, såfremt en institution samlet overføres til en ny  

 kommune, er tilstrækkeligt at anføre dette.
 4)  

 	  

 En opgørelse over  

 rettigheder og pligter, herunder eventualrettigheder, garantiforpligtelser og  

 andre eventualforpligtelser med angivelse af, hvilken af de nye kommuner der  

 indgår i en sammenlægning med en del af den delte kommune, der skal overtage  

 de  

 respektive rettigheder og pligter.
 5)  

 	  

 En angivelse af de  

 principper, der skal lægges til grund for efterreguleringen efter  

 §§ 11-16.
 6)  

 	  

 Relevante oplysninger  

 vedrørende nr. 1-5.
 Stk. 3.  

  

 Aftaleudkastet  

 skal ledsages af oplysning om de udtalelser, de medarbejdere, der efter  

 stk. 2, nr. 3, skal angives i aftaleudkastet, har afgivet om den del af  

 aftaleudkastet, der vedrører medarbejderen, jf. § 16, stk. 2, i lov  

 om visse proceduremæssige spørgsmål i forbindelse med kommunalreformen,  

 medmindre  

 udtalelsen fuldt ud er imødekommet i aftaleudkastet.
Stk. 4.  

  

 Den del af aftaleudkastet, der er  

 omfattet af stk. 2, skal indeholde en påtegning fra den delte kommunes  

 revisor eller en anden revisor, som er antaget og godkendt hertil, jf.  

 § 42, stk. 1, i lov om kommunernes styrelse.
Revisor forsyner  

 aftaleudkastet  

 med en revisionspåtegning med høj grad af sikkerhed om den udførte revision.  

 Revisors påtegning skal indeholde en konklusion om, hvorvidt alle aktiver og  

 passiver, rettigheder og pligter samt ansatte er blevet identificeret, og  

 hvorvidt  

 værdiansættelsen af aktiver og passiver og opgørelsen af den delte kommunes  

 nettoformue er sket korrekt og i overensstemmelse med reglerne i denne  

 bekendtgørelse.
 Stk. 5.  

  

 Aftaleudkastet kan indeholde vilkår  

 om kompensation efter § 7.
 § 18.  

  

 Sammenlægningsudvalgene i de nye kommuner, der indgår i en sammenlægning med  

 en  

 del af den delte kommune, skal forhandle på grundlag af det i § 17  

 nævnte  

 aftaleudkast med henblik på snarest muligt og senest den 1. april 2006 at  

 indgå  

 en aftale om delingen af den delte kommunes nettoformue og fordelingen af  

 alle  

 kommunens aktiver og passiver, rettigheder og pligter samt ansatte, jf.  

 §§ 4-10.  

 Er sådan aftale ikke indgået inden den 1. april 2006, eller erklærer et af  

 sammenlægningsudvalgene forhandlingerne afsluttet uden resultat, træffer  

 vedkommende delingsråd, jf. kapitel 4 i lov om visse proceduremæssige  

 spørgsmål  

 i forbindelse med kommunalreformen, inden den 15. juni 2006 beslutning om  

 delingen af den delte kommunes nettoformue og fordelingen af alle kommunens  

 aktiver og passiver, rettigheder og pligter samt ansatte, jf. §§ 4-10,  

 jf.  

 dog stk. 2.
Stk. 2.  

  

 Delingsrådet  

 kan, forinden rådet træffer beslutning efter stk. 1, 2. pkt., indkalde  

 sammenlægningsudvalgene i de nye kommuner, der indgår i en sammenlægning med  

 en  

 del af den delte kommune, til forhandling med henblik på, at  

 sammenlægningsudvalgene indgår en aftale om delingen af den delte kommunes  

 nettoformue og fordelingen af alle kommunens aktiver og passiver, rettigheder  

 og pligter samt ansatte, jf. §§ 4-10. Delingsrådet kan under  

 forhandlingerne foreslå indrømmelser, herunder ændringer i aftaleudkastet,  

 som  

 synes hensigtsmæssige for, at der kan indgås en aftale.
Delingsrådet kan  

 endvidere forelægge sammenlægningsudvalgene et mæglingsforslag til en sådan  

 aftale og inden for en af rådet fastsat frist afkræve sammenlægningsudvalgene  

 svar på, om mæglingsforslaget kan vedtages.
 § 19.  

  

 Aftalen  

 eller delingsrådets beslutning om fordelingen af aktiver og passiver,  

 rettigheder og pligter samt ansatte skal omfatte en fordeling af alle  

 myndighedens  

 aktiver og passiver, rettigheder og pligter samt ansatte, herunder en  

 særskilt  

 fordeling af aktiver og passiver, rettigheder og pligter vedrørende hver  

 enkelt  

 af kommunens forsyningsvirksomhedsområder. § 17, stk. 1, 3. pkt.,  

 og  

 stk. 2, nr. 2-5, finder tilsvarende anvendelse.
 Stk. 2.  

  

 Aftalen  

 eller delingsrådets beslutning efter stk. 1 og 2 kan indeholde vilkår om  

 kompensation efter §§ 7 og 14.
 Stk. 3.  

  

 Aftalen  

 skal godkendes af sammenlægningsudvalgene i de nye kommuner på et møde.
 § 20.  

  

 § 8,  

 stk. 3, § 9, stk. 2, § 10, stk. 2 og 3, § 11,  

 stk. 1, 2. pkt., stk. 2, 2. pkt. og stk. 3, § 12,  

 stk. 3-5,  

 § 13, stk. 1, 3. pkt. og stk. 4 og 5, §§ 14, 15 og 16 og  

 kapitel 4 i lov om visse proceduremæssige spørgsmål i forbindelse med  

 kommunalreformen  

 samt regler fastsat i medfør af kapitel 4 i den nævnte lov finder tilsvarende  

 anvendelse for delingen af den delte kommunes nettoformue og fordelingen af  

 kommunens aktiver og passiver, rettigheder og pligter samt ansatte.
Kapitel 7 Regnskabsaflæggelse og efterregulering § 21.  

  

 Regnskabet  

 vedrørende 2006 for den delte kommune, aflægges af økonomiudvalget i den nye  

 kommune, der indgår i en sammenlægning med en del af den delte kommune, og  

 som  

 overtager den største andel af den delte kommunes indbyggere opgjort pr. 1.  

 januar 2005, til kommunalbestyrelsen i denne nye kommune.
 Stk. 2.  

  

 Efterregulering  

 efter §§ 11-16 foretages af den i stk. 1 nævnte nye kommune i  

 forbindelse med afslutningen af regnskab 2006 for den delte kommune.
§ 22.  

  

 Den  

 i § 21, stk. 2, nævnte efterregulering skal med hensyn til  

 aflæggelse, afgivelse til revision, revision, godkendelse og afgivelse til  

 tilsynsmyndigheden foretages efter samme fremgangsmåde, som gælder for  

 aflæggelsen m.v. af regnskab 2006 for den delte kommune.
Revisor for det  

 pågældende  

 regnskab skal afgive en påtegning som nævnt i § 17, stk. 4.
Kapitel 8 Aktivernes og passivernes overgang § 23.  

  

 Kommunalbestyrelsen i den kommune, der deles, skal sørge for, at kommunens  

 aktiver og passiver, rettigheder og pligter samt ansatte, der er til stede  

 den  

 1. januar 2007, i overensstemmelse med sammenlægningsudvalgets aftale eller  

 delingsrådets beslutning eller i øvrigt efter reglerne om efterregulering i  

 §§ 11-16 den 1. januar 2007 overføres til de nye kommuner, der indgår i  

 en  

 sammenlægning med en del af den delte kommune.
Den kommune, der deles, kan  

 stille vilkår om betaling mellem de nye kommuner i forbindelse med denne  

 fordeling,  

 jf. §§ 7 og 14.
§ 24.  

  

 Kommunalbestyrelsen i den kommune,  

 der efter § 21 skal foretage efterreguleringen, skal sørge for, at  

 aktiver  

 og passiver samt rettigheder og pligter, der fremkommer efter den 1. januar  

 2007, i overensstemmelse med reglerne om efterregulering i §§ 11-16  

 overføres til de nye kommuner, der indgår i en sammenlægning med en del af  

 den  

 delte kommune.
Kommunalbestyrelsen kan stille vilkår om betaling mellem de  

 nye  

 kommuner i forbindelse med denne fordeling, jf. § 14.
Stk. 2.  

  

 Kommunalbestyrelsen  

 i den kommune, der efter § 21 skal foretage efterreguleringen, skal  

 sørge  

 for, at overførsel af aktiver og passiver samt rettigheder og pligter som  

 nævnt  

 i stk. 1 finder sted i forbindelse med regnskabets afgivelse til  

 revision  

 den 1. juni 2007 og, hvis overførsel på dette tidspunkt ikke er mulig, i  

 forbindelse med regnskabets endelige godkendelse.
Kommunalbestyrelsen kan på  

 andre tidspunkter sørge for en sådan overførsel.
Stk. 3.  

  

 Kommunalbestyrelsen  

 i den kommune, der efter § 21 skal foretage efterreguleringen, skal,  

 indtil overførsel finder sted efter stk. 1, jf. stk. 2, foretage  

 den  

 fornødne forvaltning af de i stk. 1 nævnte aktiver og passiver samt  

 rettigheder og pligter.
Der skal ske særskilt bogføring af de i 1. pkt.  

 nævnte  

 midler i forhold til kommunens øvrige midler.
Kommunens udgifter ved  

 forvaltningen modregnes ved efterreguleringen.
 § 25.  

  

 De  

 beløb, som i overensstemmelse med sammenlægningsudvalgenes aftale eller  

 delingsrådets beslutning eller i øvrigt efter §§ 23 og 24 skal erlægges  

 mellem de nye kommuner, der indgår i en sammenlægning med en del af del delte  

 kommune, i forbindelse med fordelingen af aktiver og passiver, skal erlægges  

 i  

 forbindelse med regnskabets afgivelse til revision den 1. juni 2007 med  

 efterfølgende fornødne ændringer, der erlægges i forbindelse med regnskabets  

 endelige godkendelse.
 Stk. 2.  

  

 Kommunalbestyrelsen  

 i den nye kommune, der skal yde kompensationen, kan erlægge kompensationen i  

 form af en betalingsrække fordelt som en annuitet på op til 10 år med én  

 årlig  

 ydelse og en rente svarende til diskontoen plus 1 pct.
Kapitel 9 Særlige bestemmelser § 26.  

  

 Ved  

 delingen af en kommune, hvor der pr. 1. januar 2005 var færre end 100  

 indbyggere tilmeldt folkeregistret i en af de dele af kommunen, der  

 sammenlægges med nye kommuner, overtager den nye kommune, der indgår i en  

 sammenlægning  

 med den anden del af den delte kommune, den 1. januar 2007 med følgende  

 undtagelser alle den delte kommunes aktiver og passiver, rettigheder og  

 pligter  

 samt ansatte, der bestod eller var ansat på tidspunktet for forelæggelsen af  

 aftaleudkastet, jf. § 17, stk. 1:
 1)  

 	  

 Den nye kommune, der  

 indgår i en sammenlægning med den del af den delte kommune, hvor der pr. 1.  

 januar 2005 var færre end 100 indbyggere tilmeldt folkeregistret, overtager  

 den  

 1. januar 2007 de aktiver, der geografisk er placeret i den pågældende del af  

 den delte kommune, og de passiver, rettigheder og pligter, der er tilknyttet  

 disse aktiver, samt øvrige aktiver og passiver og rettigheder og pligter, som  

 udelukkende eller helt overvejende er knyttet til den pågældende del af den  

 delte  

 kommune.
2)  

 	  

 Den nye kommune, der  

 indgår i en sammenlægning med den del af den delte kommune, hvor der pr. 1.  

 januar 2005 var færre end 100 indbyggere tilmeldt folkeregistret, overtager  

 den  

 1. januar 2007 de ansatte, der udelukkende eller helt overvejende er  

 beskæftiget med opgaver, der udføres på et tjenestested uden for kommunens  

 centrale forvaltning, der efter nr. 1 overtages af den pågældende nye  

 kommune,  

 samt de øvrige ansatte, som udelukkende eller helt overvejende er beskæftiget  

 med opgaver, der er knyttet til den pågældende del af den delte kommune,  

 eller  

 med opgaver, der er knyttet til borgere med bopæl i den pågældende del af den  

 delte kommune.
Den nye kommune, der overtager en tjenestemand, overtager  

 endvidere den delte kommunes pensionsforpligtelse vedrørende den pågældende  

 tjenestemand.
 Stk. 2.  

  

 Aktiver og  

 passiver, rettigheder og pligter samt ansatte, der er opstået eller ansat  

 efter  

 tidspunktet for forelæggelsen af aftaleudkastet, jf. § 17, stk. 1,  

 fordeles den 1. januar 2007 mellem de nye kommuner, der indgår i en  

 sammenlægning med en del af den delte kommune, efter reglerne i stk. 1.
 Stk. 3.  

  

 Stk. 1  

 og 2 træder i stedet for reglerne i kapitel 3-5 og 8. Kapitel 6 og 7 finder  

 med  

 undtagelse af § 17, stk. 4 og 5, og § 19, stk. 2,  

 tilsvarende anvendelse ved fordelingen efter stk. 1, idet dog  

 aftaleudkastet efter § 17 og aftalen eller delingsrådets beslutning  

 efter § 19  

 alene skal omfatte aktiver og passiver, rettigheder og pligter som nævnt i  

 stk. 1, nr. 1 og 2, og ikke skal omfatte en beløbsmæssig værdiansættelse  

 heraf.
 § 27.  

  

 Bestemmelserne  

 i §§ 4-10 og § 26 om delingen af den delte kommunes nettoformue og  

 fordelingen  

 af alle kommunens aktiver og passiver, rettigheder og pligter samt ansatte og  

 §§ 11-16 om efterregulering kan fraviges ved aftale mellem  

 sammenlægningsudvalgene  

 i de nye kommuner, der indgår i en sammenlægning med en del af den delte  

 kommune, og ved delingsrådets beslutning.
 § 28.  

  

 Når  

 den delte kommune eller anden offentlig myndighed før den 1. januar 2007 har  

 medvirket til, at en person med ophold i den del af den delte kommune, der  

 indgår i én ny kommune, får ophold i en boform efter § 140 i lov om  

 social  

 service, der er beliggende i den del af den delte kommune, der indgår i en  

 anden  

 ny kommune, har den nye kommune, hvor boformen er beliggende, fra den 1.  

 januar  

 2007 ret til at få dækket sin andel af de udgifter, der er nævnt i § 9  

 c,  

 stk. 1, i lov om retssikkerhed og administration på det sociale område,  

 af  

 førstnævnte nye kommune.
Kapitel 10 Ikrafttræden § 29.  

  

 Bekendtgørelsen  

 træder i kraft den 1. oktober 2005.
