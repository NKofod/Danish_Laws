 Erhvervskundes klage over en sparekasses fremsendelse af  

 denunciationsskrivelse, i forbindelse med fakturabelåning, til udenlandskunde  

 uden klagers viden.
 Finanstilsynet finder det ikke foreneligt med god  

 pengeinstitutpraksis, at sparekassen ikke i forbindelse med fakturaernes  

 modtagelse til belåning havde underrettet klageren om, at sparekassen agtede  

 at fremsende denunciationsskrivelse med det nævnte indhold.
Tilsynets skrivelse af 4. oktober 1989 vedrørende indhold af  

 denunciationsskrivelse i forbindelse med fakturabelåning.
En erhvervskunde  

 klagede over, at en sparekasse i forbindelse med belåning af tilgodehavender  

 hos udlandskunder i denunciationsskrivelsen anmodede disse om at underrette  

 sparekassen om eventuelle indsigelser mod leverede varer og tilbageholdelse  

 af fakturabeløb forårsaget heraf.
Klager gjorde gældende, at meddelelsens  

 indhold havde bragt ham i en uacceptabel situation overfor sine kunder.
 Sparekassen begrundede blandt andet fremgangsmåden med, at køberne i et  

 uacceptabelt antal tilfælde havde gjort indsigelser imod leverede varer, uden  

 at sparekassen var blevet underrettet herom af kunden.
 Tilsynet udtalte:
 »Selv under hensyn til de af sparekassen anførte begrundelser for  

 udsendelsen af denunciationsskrivelserne, er det tilsynets opfattelse, at en  

 fremgangsmåde, som den af sparekassen benyttede, efter omstændighederne vil  

 kunne anses for stridende imod reglen om pengeinstitutters tavshedspligt, jf.  

 bank- og sparekasselovens § 54, stk. 2, når henses til den skadevirkning en  

 skrivelse af det nævnte indhold må påregnes at kunne indebære for  

 pengeinstituttets kunde.
