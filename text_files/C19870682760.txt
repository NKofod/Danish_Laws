Indledning 1. Reglerne om individuel  

 disciplinærforfølgning er især indeholdt i TL kap. 4, mens reglerne om  

kollektiv disciplinærforfølgning er indeholdt i TL kap. 12 om  

 tjenestemandsretten.
Om den nærmere sondring mellem individuel  

 disciplinærforfølgning og den disciplinærforfølgning, der sker ved  

 tjenestemandsretten, henvises til pkt. 13.
Tjenestemandslovens disciplinærregler vedrører tjenestemænd i  staten,  

 folkeskolen og folkekirken.
Der gælder dog visse særregler ifølge § 34 om  

 dommere, §§ 35-36 om folkeskolens tjenestemænd og §§ 43-44 om visse af  

 folkekirkens tjenestemænd.
De nævnte særregler vil ikke blive yderligere  

 omtalt her.
Ansatte på tjenestemandslignende vilkår kan helt eller delvis være  

 omfattet af disciplinærregler svarende til de for tjenestemænd gældende.  

 Bestemmelser herom kan f.eks. være fastsat i et ansættelsesreglement eller  

 lignende.
Tjenestemandslovens disciplinærregler kan ikke finde anvendelse for  

 tjenestemandslignende ansatte, medmindre dette er særligt hjemlet.
Om  

 kollektiv disciplinærforfølgning af visse tjenestemandslignende ansatte  

 henvises til pkt. 17 om TL § 53, stk. 5.
2. Ikendelse af en disciplinærstraf ved individuel  

 disciplinærforfølgning eller ved tjenestemandsretten forudsætter, at  

 tjenestemanden har gjort sig skyldig i en tjenesteforseelse.
En  

 tjenesteforseelse foreligger i henhold til TL § 10, stk. 1, hvis  

 tjenestemanden - ikke samvittighedsfuldt overholder de regler, der gælder for hans  

 stilling, eller - ikke - såvel i som uden for tjenesten - viser sig værdig til den agtelse  

 og tillid, som stillingen kræver.
TL § 10, stk. 1, 2. led, udtrykker det såkaldte »dekorumkrav«.  

 Hvad der nærmere ligger i dekorumkravet, kan ikke udtrykkes præcist, idet  

 dekorumkravets indhold beror på skiftende tiders  adfærdsmønstre og  

 lignende.
Dekorumkravet vil endvidere typisk skærpes, når der er tale om  

 højere tjenestemandsstillinger, men heraf kan ikke sluttes, f.eks. at  

 dekorumkravet er det samme for alle tjenestemandsstillinger på samme niveau.  

 F.eks. kan tjenestens karakter, herunder graden af udadvendthed i  

 stillingen, have betydning.
 En tjenesteforseelse kan i visse tilfælde komme til  

 ansættelsesmyndighedens kendskab gennem indberetning i henhold til  

 justitsministeriets cirk. 36 18/2 1966 angående indberetning om  

straffesager mod personer ansat under staten m.m.
3. Skønnes der at foreligge en overtrædelse af TL §  

 10, stk. 1, påhviler det vedkommende ministerium m.v. at foretage det videre  

 fornødne.
Som allerede nævnt skal der sondres mellem de tjenesteforseelser,  

 der behandles ved individuel disciplinærforfølgning, og de  

 tjenesteforseelser, der indbringes for tjenestemandsretten.
 Individuel disciplinærforfølgning behandles i det følgende under pkt.  

 4-12, mens reglerne om tjenestemandsretten omtales i pkt. 13-19.
Behandling af individuelle tjenesteforseelser 4. Inden disciplinærsag indledes, skal der foretages  

 en indberetning om forseelsen.
Tjenestemanden skal samtidig have udleveret en  

 fremstilling af sagens faktiske omstændigheder og have adgang til at afgive  

 en skriftlig udtalelse om fremstillingen.
Samtidig skal tjenestemanden  

 dog gøres bekendt med, at han ikke har pligt til at udtale sig om  

 fremstillingen.
Der vil således ikke være noget til hinder for, at  

 tjenestemanden i givet fald blot skriver »læst« på en genpart af  

 myndighedens fremstilling.
 Endvidere skal der eventuelt ske indberetning af  lovovertrædelser  

 begået af tjenestemænd og dermed ligestillede, jfr. justitsministeriets cirk.  

 219 10/11 1938 angående anmeldelse til de strafforfølgende myndigheder.  

 Nævnte cirkulære suppleres af økonomi- og budgetministeriets cirk. 201 23/8  

 1973 om disciplinær indskriden mod statsansatte, som i forbindelse med  

 tjenesten har gjort sig skyldige i lovovertrædelser eller tilsidesættelse af  

 forskrifter om tilvejebringelse af bevillingsmæssig hjemmel til afholdelse af  

 udgifter.
 5. I forbindelse med indberetningen bør der efter  

 bestemmelsen i TL § 19, stk. 1, tages stilling til, om tjenestemanden skal  

 suspenderes eller midlertidigt overføres til andet arbejde - herunder  

 midlertidigt overføres til andet tjenestested inden for ansættelsesområdet.
 Foretages suspension m.v., skal denne efterfølges af et tjenstligt forhør,  

 medmindre der foretages en strafferetlig forfølgning.
Foretages suspension m.v. ikke, kan sagen afsluttes uden afholdelse  

 af tjenstligt forhør, såfremt sagen skønnes at kunne afgøres med  

 irettesættelse, advarsel eller bøde på højst 1/25 af månedslønnen.
Det samme  

 gælder ved disciplinærstraffene bøde over 1/25 af månedslønnen eller  

 overførsel til andet arbejde, men her kræves dog tillige, at tjenestemanden  

 har afgivet en uforbeholden skriftlig tilståelse, hvori dels vedgås det  

 faktiske handlingsforløb, dels vedgås at handlingsforløbet har indebåret en  

 tjenesteforseelse.
Selv om tjenstligt forhør ikke skal afholdes efter ovenstående  

 retningslinier, kan den tjenestemand, som er tildelt en disciplinærstraf uden  

 forudgående tjenstligt forhør, begære en tjenstlig undersøgelse iværksat.
Der  

 er dog kun pligt til at imødekomme begæringen, såfremt den er anbefalet af  

 vedkommende centralorganisation.
 Under suspension oppebæres 2/3 af sædvanlig løn, hvilket her vil sige den  

 samlede løn inkl. eventuelt alderstillæg, der udløses i suspensionsperioden,  

 men ekskl. særlige ydelser, f.eks. natpenge, lørdags-/søndagsgodtgørelse og  

 lignende.
I de opretholdte bestemmelser i LPL § 11, stk. 1, 4. og 5. punktum, og  

 stk. 2 og 3, indeholdes regler om kompetence, sagens fremskyndelse samt den  

 lønmæssige stilling under suspension og efter dens ophør.
Bemyndigelsen i TL  

 § 19, stk. 3, er endnu ikke udnyttet.
 Om ferie under suspension henvises til kap. 25.
6. Kan sagen ikke sluttes uden afholdelse af  

 tjenstligt forhør, jfr. pkt. 5, skal der udpeges en forhørsleder af  

 vedkommende minister eller den, han bemyndiger dertil.
Forhørslederen  

 forudsættes normalt at være en embedsmand i administrationen.
Hvis det efter  

 sagens karakter skønnes påkrævet, f.eks. hvis der er tale om meget omfattende  

 og indviklede sager, kan vedkommende minister dog anmode præsidenten for en  

 af de kollegiale retter om at udpege forhørslederen.
Det er alene forhørslederens opgave at undersøge sagen og afgive en  

 beretning herom.
Hvilken sanktion, der i givet fald skal anvendes, afgøres af  

 ministeren, eller den han har bemyndiget dertil.
Hvis ministeren m.v. anmoder  

 derom, skal forhørslederen dog afgive en indstilling om sagens afgørelse.
7. Under sagen kan tjenestemanden møde med en  

 bisidder.
Denne kan f.eks. være en tjenestemand i vedkommende ministerium  

 eller institution, en organisationsrepræsentant eller en advokat.  

 Tjenestemanden skal ved indkaldelsen til det første forhør gøres bekendt med  

 denne ret.
 Udgift til bisidder kan godtgøres - helt eller delvis - såfremt det kan  

 anses for rimeligt, at tjenestemanden har afholdt udgifter til bisidder.  

 Godtgørelse kan dog ikke overstige, hvad en beskikket forsvarer ville have  

 fået tilkendt i en tilsvarende straffesag.
 Sluttes undersøgelsen uden ikendelse af disciplinærstraf, godtgøres  

 udgifterne fuldt ud inden for ovennævnte grænser.
I andre tilfælde kan vedkommende minister under hensyntagen til sagens  

 udfald og omstændighederne i øvrigt bestemme, om udgifterne skal godtgøres.  

 Han kan herunder træffe bestemmelse om hel eller delvis godtgørelse af  

 udgifterne.
Forhørslederen afgiver efter begæring en udtalelse om dette  

 spørgsmål.
 Udgift til fremskaffelse af beviser godtgøres efter tilsvarende  

 retningslinier.
 8. Spørgsmål om vidneførsel og om  

 tilvejebringelse af andre  bevisligheder afgøres af forhørslederen.
 Det antages at ligge i tjenestemandsforhørets natur, at den eller de  

 tjenestemænd, hvorom forhøret drejer sig, har pligt til at afgive forklaring.  

 Undladelse af at afgive forklaring og afgivelse af urigtig forklaring vil  

 kunne behandles som tjenesteforseelser.
 Alle ansatte - tjenestemænd og ansatte på andre vilkår - har pligt til  

 uden særlig godtgørelse at vidne under tjenstligt forhør under  

almindeligt vidneansvar.
 Dersom ikke-ansatte afgiver vidneforklaring under tjenstligt forhør, sker  

 dette også under almindeligt vidneansvar.
 Forklaringer kan eventuelt afgives ved underretten på det sted, hvor  

 pågældende bor, eller tjenestemandsforhøret afholdes.
9. Forhør og retsmøder, der afholdes under sagen er i  

 almindelighed ikke offentlige, ligesom der ikke må ske offentliggørelse af,  

 hvad der passerer herunder.
Det samme gælder det under forhøret skriftligt  

 tilvejebragte materiale.
Forbuddet mod offentliggørelse gælder dog også de oplysninger, der udgør  

 det tilgrundliggende materiale for forhøret, hvadenten disse foreligger  

 mundtligt eller skriftligt.
Overtrædelse af offentliggørelsesforbuddet  

 straffes med bøde.
 På begæring af tjenestemanden og med vedkommende centralorganisations  

 tilslutning kan vedkommende minister dog i ganske særlige tilfælde bestemme,  

 at offentligheden skal have adgang til at overvære sagens behandling.
10. Tjenestemanden kan også efter forhørenes  

 afslutning afgive skriftlige indlæg.
Vedkommende centralorganisation skal  

 have meddelelse om sagens stilling, dersom det må antages, at sagen slutter  

 med en af de strenge straffe, jfr.
TL § 22, stk. 1, og organisationen skal  

 tillige have adgang til at udtale sig.
 Forhørslederens beretning ledsages som nævnt af en indstilling om  

 sagens afgørelse, hvis vedkommende minister anmoder derom.
 Ministeren tager derefter stilling til ophævelse af eventuel suspension.  

 Spørgsmålet om eventuel efterbetaling af den under suspensionen  

 indeholdte tredjedel af lønnen afgøres efter reglerne i LPL § 11, stk. 3.
 11. I visse relationer kan det have betydning, at  

 tjenesteforseelsen tillige udgør et strafbart forhold.
Foreligger der mistanke om et strafbart forhold, kan tjenestemanden  

 således forlange sagen behandlet som en straffesag.
Efter  

 tjenestemandslovens ordlyd er der intet til hinder for, at der samtidig med -  

 eller før - en straffesag foranstaltes et tjenstligt forhør.  

 Finansministeriet har dog i praksis givet udtryk for det synspunkt, at  

 eventuelt tjenstligt forhør og deraf følgende eventuel ikendelse af  

 disciplinærsanktion normalt bør afvente straffesagens endelige afgørelse.
Endvidere forudsætter visse strenge sanktioner, jfr.
TL § 24,  

 sidste punktum, at der skal være afholdt tjenstligt forhør, medmindre  

 forholdet er fastslået endeligt ved dom.
Denne straffedom kan vedrøre en  

 overtrædelse af såvel straffeloven som særlovgivningen.
Et bødeforlæg kan  

 ikke erstatte en sådan straffedom.
Hvorvidt en udenlandsk straffedom kan  

 tillægges betydning i denne relation, må bero på en konkret vurdering.
 12. De disciplinære straffe er følgende:
 I henhold til TL § 28, 2. punktum, kan afsked ske med kortere  

varsel end 3 måneder (herunder uden varsel), såfremt den er begrundet  

 i, at tjenestemanden som følge af strafbart forhold, tjenesteforseelse eller  

 mislighed er uskikket til at forblive i stillingen.
 Vedrørende afskedigelse som disciplinær foranstaltning henvises i  

 øvrigt til kap. 36.
Ikendte bøder kan modregnes i lønnen.
En sådan bøde tilfalder den  

 myndighed, der afholder pågældendes lønudgift.
Behandling af kollektive tjenesteforseelser 13. Reglerne om behandling af kollektive  

 tjenesteforseelser findes i TL kap. 12, fmst. cirk. 202 9/12 1981 om den ved  

 L 278 10/6 1981 om ændring af lov om tjenestemænd i staten, folkeskolen og  

 folkekirken nedsatte tjenestemandsret, og fmst. bekg. 174 27/4 1984 om  

 inddragelse under tjenestemandsrettens kompetence af visse  

 tjenestemandslignende ansatte personalegrupper i staten, folkeskolen og  

 folkekirken, i tilskudsberettigede institutioner eller i koncessionerede  

 virksomheder, som ændret ved fmst. bekg. 144 11/4 1985.
Ved tjenestemandsretten behandles bl.a. sager, der vedrører tjenestemænd,  

 som har begået kollektive tjenesteforseelser, dvs. overtrædelser af de  

 i TL § 10, stk. 1, eller i tilsvarende bestemmelser fastsatte forpligtelser.  

 Det er dog kun kollektive overtrædelser, der har karakter af en faglig  

 aktion, der kan behandles ved tjenestemandsretten.
Det vil typisk være  

 tilfældet, når flere tjenestemænd i indbyrdes forståelse handler i strid med  

 tjenestepligterne med det fælles formål at påvirke ansættelsesvilkårene.
Den pligtstridige adfærd vil typisk foreligge i form af  

arbejdsnedlæggelse eller -vægring, herunder afholdelse af  

 såkaldte faglige møder.
Også optræden, der uden egentlig arbejdsvægring  

 tilsigter på pligtstridig måde at hindre eller vanskeliggøre arbejdets  

 udførelse, vil kunne henføres under begrebet »en faglig aktion«.
 For at tjenesteforseelser skal kunne behandles ved tjenestemandsretten,  

 skal følgende betingelser være opfyldt:
at der foreligger en kollektiv tjenesteforseelse at denne har karakter af en faglig aktion, og at de deltagende tjenestemænd på tidspunktet for den kollektive  

 overtrædelse var medlemmer af en af tjenestemændenes centralorganisationer  

 eller tilsluttede underorganisationer.
 Er ovennævnte betingelser ikke opfyldt, kan sagen ikke behandles ved  

 tjenestemandsretten, og der må i givet fald i stedet gås frem efter reglerne  

 om individuel disciplinærforfølgning.
 Tjenestemandsretten har i tilfælde, hvor kun en tjenestemand på een  

 institution m.v. har deltaget i en arbejdsnedlæggelse, betragtet det som en  

 kollektiv aktion, når også tjenestemænd ved andre institutioner m.v. samtidig  

 har nedlagt arbejdet af samme årsag.
 14. De omhandlede tjenesteforseelser skal hurtigst  

 muligt og senest på ugedagen efter overtrædelsens start gennem vedkommende  

 ministerium skriftligt indberettes til lønnings- og pensionsdepartementet.
 Telefonisk indberetning, der på overenskomstområdet straks skal foretages  

 til lønnings- og pensionsdepartementet med henblik på indkaldelse til de i  

 henhold til overenskomster m.v. gældende regler om afholdelse af fælles-  

 eller mæglingsmøde, jfr. kap. 4, pkt. 21 og 22, skal kun foretages på  

 tjenestemandsområdet, hvis der er behov for at anvende hasteproceduren ved  

 løbende overtrædelser, jfr. pkt. 15 nedenfor.
 I modsætning til hvad der gælder på overenskomstområdet, vil tjenestemænds  

 nedlæggelse af arbejdet - selv om der kun er tale om en enkeltstående  

 arbejdsnedlæggelse i et ganske kortvarigt tidsrum - medføre, at de deltagende  

 ikendes en sanktion ved tjenestemandsretten.
Kollektive tjenesteforseelser skal indberettes til lønnings- og  

 pensionsdepartementet, der har kompetencen med hensyn til afgørelse af sagens  

 videre forløb.
Det følger heraf, at ministerier, styrelser eller  

 (amts)kommuner ikke uden samtykke fra lønnings- og pensionsdepartementet kan  

 tilbagekalde afgivne indberetninger.
 De oplysninger, der skal fremgå af indberetningen, er anført i fmst. cirk.  

 202 9/12 1981.
 Da tjenestemandsretten ikke har kompetence til at behandle sager  

 vedrørende tjenestemænd, der inden sagens pådømmelse er udtrådt af tjenesten,  

 skal der omgående ske indberetning til lønnings- og pensionsdepartementet om  

 navnene på allerede indberettede, der udtræder af tjenesten.
 Sagsforberedelsen ved tjenestemandsretten foretages af finansministeriet,  

 der i fornødent omfang rekvirerer bistand fra vedkommende ministerium -  

 f.eks. til vidneførsel om det faktiske begivenhedsforløb.
 Tvivlsspørgsmål om, hvorvidt forholdet henhører under tjenestemandsrettens  

 kompetence, forelægges for lønnings- og pensionsdepartementet, eventuelt  

 telefonisk.
15. Tjenestemandsrettens formand eller dennes  

 stedfortræder kan give  pålæg om ophør af løbende overtrædelser.  

 Såfremt vedkommende ministerium skønner, at det er nødvendigt at iværksætte  

 den særlige procedure for hastesager, skal der - eventuelt telefonisk -  

 indgives en foreløbig indberetning senest på den 3. kalenderdag efter  

 overtrædelsens start indeholdende flest mulige af de i fmst. cirk. 202 9/12  

 1981 nævnte oplysninger.
Fuldstændig indberetning fremsendes herefter  

 snarest.
 16. Styrelsen m.v. skal af egen drift sørge for, at de  

 pågældende tjenestemænd trækkes i løn for de timer, i hvilke arbejdet har  

 været nedlagt.
Afkortningen foretages i henhold til pkt.
I i fmst. cirk. 24/5 1985 om  

 aftale 14/5 1985 om lønfradrag/-beregning for tjenestemænd.
17. Tilsvarende kollektive tjenesteforseelser begået  

 af visse ansatte på tjenestemandslignende vilkår behandles ligeledes ved  

 tjenestemandsretten.
Dette gælder dog kun for de tjenestemandslignende  

 ansatte, der er nævnt i fmst. bekg. 174 27/4 1984 - som ændret ved fmst.  

 bekg. 144 11/4 1985 - om inddragelse under tjenestemandsrettens kompetence af  

 visse tjenestemandslignende ansatte personalegrupper i staten, folkeskolen og  

 folkekirken, i tilskudsberettigede institutioner eller i koncessionerede  

 virksomheder.
18. Tjenestemandsretten kan ikende advarsel,
irettesættelse eller  bøde.
Der er ikke i tjenestemandsloven  

 hjemmel til at dømme for organisationsansvar.
Den adgang, der ifølge TL er  

 til at indgå indenretlige forlig, vil i stigende omfang blive søgt bragt i  

 anvendelse af lønnings- og pensionsdepartementet.
19. De af tjenestemandsretten ikendte bøder  

 skal snarest inddrives af vedkommende ministerium.
Bøder inddrives ved  

 indeholdelse i lønnen, men tvangsfuldbyrdelse kan om fornødent ske efter  

 retsplejelovens regler om tvangsfuldbyrdelse af domme eller indenretlige  

 forlig, dvs. foretagelse af udlæg osv.
 Bødebeløbene tilfalder finansministeriet, lønnings- og  

 pensionsdepartementet, og indsendes hertil samlet.
Bilags- og henvisningsoversigt Bilag til kap. 32 Bilag 32.1 Fmst. bekg. 174 27/4 1984 om inddragelse under tjenestemandsrettens  

 kompetence af visse tjenestemandslignende ansatte personalegrupper i staten,  

 folkeskolen og folkekirken, i tilskudsberettigede institutioner eller  

 koncessionerede virksomheder.
Bilag 32.1a Fmst. bekg. 144 11/4 1985 om ændring af fmst. bekg. 174 27/4 1984.
Bilag 32.2 Justitsministeriets cirk. 219 10/11 1938 angående anmeldelse til de  

 strafforfølgende myndigheder af lovovertrædelser begået af tjenestemænd og  

 dermed ligestillede.
Bilag 32.3 Justitsministeriets cirk. 36 18/2 1966 angående indberetning om  

 straffesager mod personer ansat under staten m.m.
Bilag 32.4 Økonomi- og budgetministeriets cirk. 201 23/8 1973 om disciplinær  

 indskriden mod statsansatte, som i forbindelse med tjenesten har gjort sig  

 skyldig i lovovertrædelser eller tilsidesættelse af forskrifter om  

 tilvejebringelse af bevillingsmæssig hjemmel til afholdelse af udgifter.
Bilag 32.5 Fmst. cirk. 202 9/12 1981 om den ved L 278 10/6 1981 om ændring af lov om  

 tjenestemænd i staten, folkeskolen og folkekirken nedsatte tjenestemandsret  

 (LP.nr. 133/81).
Bilag 32.6 Oversigt over tjenestemænds optjening af fast påregnelige særlige ydelser  

 (natpenge, søn- og helligdagsgodtgørelse m.v.) samt frihed for arbejde på  

 ubekvemme tidspunkter under lønnet fravær fra tjenesten.
Bilag til andre kapitler Bilag 28.8 Fmst. cirk. 24/5 1985 om lønfradrag/-beregning for tjenestemænd  

(lønfradragscirkulæret) (LP.nr. 029/85).
Love og bekendtgørelser i II del Lbekg. 671 2/10 1986 af lov om tjenestemænd i staten, folkeskolen og  

 folkekirken (tjenestemandsloven).
 L 154 7/6 1958 om lønninger og pensioner m.v. til statens tjenestemænd  

 (LPL) (§ 11, stk. 1, 4. og 5. pkt., stk. 2 og 3) som opretholdt ved fmst.  

 bekg. 489 2/10 1978 om bestemmelser efter den tidligere  

 tjenestemandslovgivning, der forbliver i kraft.
