Landsskatteretskendelse vedr.
Momsfritagelse -  

 laserbehandling Klagen skyldes, at fjernelse af tatoveringer med laser er  

 anset for omfattet af momspligten i henhold til momslovens § 4, stk. 1, og  

 ikke  

 fritaget efter momslovens § 13, stk. 1, nr. 1, vedrørende egentlig  

 sundhedspleje.
Landsskatterettens afgørelse ToldSkats afgørelse  

 stadfæstes.
Sagens oplysninger Klageren er momsregistreret  

 og driver bl.a.
B.
Klinikkens virksomhed omfatter fjernelse af tatoveringer  

 med  

 laser, som kunderne ikke længere ønsker at bære.
Kunderne henvender sig uden  

 henvisning fra læge eller hospital.
Endvidere henvender tidligere  

 cancerpatienter sig bl.a. efter henvisning fra pensionsforsikringsselskaber  

 med  

 henblik på fjernelse af tatoveringsmærker efter strålebehandling.
Klageren  

 har  

 ikke indgået nogen aftale med hospitaler eller læger om udførelse af disse  

 laserbehandlinger,  

 og der medvirker ikke læger i forbindelse med udførelse af ydelserne.
Det er  

 oplyst, at klageren ikke har en egentlig sundhedsmæssig uddannelse, men har  

 gennemgået en certificeret specialuddannelse i laserteknik.
Endvidere driver klageren  

 virksomhed som tatovør.
I forbindelse med denne virksomhed har klageren  

 indgået  

 aftale med Rigshospitalet om udførelse af tatoveringer som led i  

 rekonstruktionsbehandlingen af hospitalspatienter, der har været behandlet  

 for  

 cancer.
Denne del af klagerens virksomhed er efter ToldSkats afgørelse  

 momsfritaget.
Sundhedsstyrelsen afgav i  

 2004 efter overvejelse i en arbejdsgruppe en rapport med titlen:  

 Kosmetiske  

 indgreb der foretages af læger i Danmark.
Arbejdsgruppens kommissorium  

 bestod  

 bl.a. i at vurdere behovet for en nærmere regulering af området, herunder  

 muligheden for at fastlægge faglige retningslinjer for de enkelte kosmetiske  

 indgreb.
Vedrørende laserbehandling fremgår af rapporten bl.a. følgende:
2.2.2 Laser og Intens Puls  

 lys En laser afsætter en stor  

 energimængde på et lille område.
Lasere er forskellige med hensyn til,  

 hvilken  

 bølgelængde og hvilken effekt de afgiver.
Visse lasere har samme egenskaber  

 som  

 en kniv, andre fremkalder overfladiske forbrændinger af huden.
Formålet med  

 laserbehandling er at opnå en varmepåvirkning, udelukkende af det ønskede  

 område, fx overhud, bindevæv, kar, pigment eller hårsække, og samtidig få den  

 mindst mulige påvirkning af det øvrige væv.( ) Hvilken laser eller hvilket  

 intens puls lys system (IPL), der anvendes til en bestemt behandling, er  

 afhængig af flere faktorer: hvad er det for en type forandring der behandles,  

 hvilken udbredelse har forandringen, hvor er den lokaliseret og hvilken  

 hudtype  

 har patienten.
Non-ablative lasere- og  

 IPL-systemer kan bruges til behandling af rynker, af tilstande med synlige  

 blodkar på huden, skader efter solen, godartede pigmentforandringer i huden,  

 samt til fjernelse af tatoveringer og uønsket hårvækst.
Bivirkninger ved  

 laserbehandling er forbrændinger, infektioner og pigmentforandringer.
Grundet  

 disse potentielle bivirkninger, bør behandlinger med potente laser og intens  

 puls lys kun udføres af læger.( ) For patientsikkerhedens skyld  

 er det nødvendigt, at den der behandler, har kendskab til fysikken bag  

 laserapparatet, til hudens anatomi og den måde hvorpå målet som man skyder  

 på,  

 reagerer ved opvarmning.
Desuden bør den der behandler kunne diagnosticere og  

 behandle eventuelle komplikationer.
( ) 4.1.1 Behandlinger med laser Behandling med laser  

 foretages i dag på en lang række klinikker, der langt fra alle er bemandet  

 med  

 læger eller har læger tilknyttet.
For at kunne anvende de  

 forskellige tilgængelige lasersystemer og intense puls lys er det nødvendigt  

 at  

 behandleren har kendskab til fysikken bag laserapparatet, til hudens anatomi  

 og  

 den måde hvorpå målet, som man skyder på, reagerer når man påfører det en  

 opvarmning.
Mens målet og dybden af hudens optagelse af laser lyset afhænger  

 af  

 laserens bølgelængde, så afhænger vævets (hudens) reaktion bl.a. af  

 energimængden, pulslængden og af typen af laserlys.
For hver enkelt  

 behandling  

 må man således tage hensyn til patientens hudtype og til størrelsen og  

 lokalisationen af den forandring, som ønskes behandlet.
Hvilken laser eller hvilket  

 intens puls lys system, der anvendes til den givne behandling afhænger  

 således  

 af den eksakte diagnose.
Inden en eventuel kosmetisk behandling er det  

 vigtigt  

 at udelukke andre mulige diagnoser eksempelvis forskellige former for  

 hudkræft.  

 Det skal sikres at patienten ikke har lidelser som vil kunne forværres eller  

 overses (fx hudkræft) ved den kosmetiske behandling.
Arbejdsgruppen ser to  

 problemer i forbindelse med behandling med laser.
Det ene problem er, at  

 behandlere der ikke har indgående kendskab til og viden om hvordan man  

 skelner  

 godartede hudforandringer fra ondartede forandringer, er i risiko for at  

 overse  

 alvorlige hudsygdomme.
Det andet problem er, at behandlere uden indgående  

 kendskab til fysikken bag de benyttede lasere og indstillingen af energien  

 ved  

 den enkelte behandling, risikerer at påføre patienterne brandskader i værste  

 fald med skæmmende ar til følge.
Ved gennemgang af afgørelser fra  

 Patientklagenævnet blev der fundet 7 sager hvor der var blevet udtalt kritik  

 af  

 laser anvendt med en forkert styrke eller på en forkert indikation (forkert  

 lidelse).
For at kunne behandle med  

 laser- og intens puls lys bør den behandlende person kunne vurdere hvad  

 patienten fejler, dvs. kunne stille en diagnose.
Behandleren bør have et  

 indgående kendskab til fysikken bag maskinen og til interaktion mellem hud og  

 laser/intens puls lys.
Behandleren bør også kunne vurdere forskellige  

 hudtyper,  

 idet dette har betydning for hvordan huden reagerer på laser og lys.  

 Behandleren må være i stand til at behandle komplikationer til  

 laser/lys-behandlinger, dvs. kunne behandle infektioner, forbrændinger og  

 pigmentforandringer. ToldSkats afgørelse ToldSkat har ved den  

 påklagede afgørelse pålagt klageren momstilsvar vedrørende fjernelse af  

 tatoveringer  

 med laser.
 ToldSkat har bl.a. henvist  

 til, at ydelserne er omfattet af momslovens § 4, stk. 1, og ikke undtaget  

 efter  

 § 13, stk. 1, nr. 1. Behandlingerne er anset for at være af ren kosmetisk  

 art,  

 der ikke kræver nogen sundhedsmæssig uddannelse at udføre, ligesom  

 behandlingerne ikke berettiger til refusion fra den offentlige sygesikring,  

 og  

 behandlingerne ikke sker efter henvisning fra hospital eller læge.
 SKAT har indstillet den  

 påklagede afgørelse stadfæstet, idet afgørelsen er anført at være i  

 overensstemmelse  

 med hidtidig praksis.
Klagerens påstand og argumenter Klageren har overfor  

 Landsskatteretten nedlagt påstand om, at de omhandlede ydelser vedrørende  

 fjernelse af tatoveringer med laser er momsfritaget.
Såfremt  

 Landsskatteretten  

 måtte finde, at ydelser vedrørende fjernelse af tatoveringer i almindelighed  

 er  

 momspligtige, har klageren nedlagt påstand om, at i hvert fald ydelserne  

 vedrørende laserfjernelse af markeringsmærker efter strålebehandling anses  

 for  

 momsfrie.
Til støtte for påstanden har  

 klageren bl.a. gjort gældende, at fjernelse af tatoveringer med laser ikke  

 kræver Sundhedsstyrelsens godkendelse.
Klageren udfører samme behandlinger  

 som  

 foretages på speciallægeklinikker, blot mere skånsomt og effektivt.
Klagerens  

 behandlinger efterlader eksempelvis ikke ardannelser.
Behandlingerne i  

 klagerens regi medfører tillige besparelser hos den offentlige sygesikring,  

 og  

 opfylder alle forskrifter.
Lignende ydelser udført af læger er  

 tilskudsberettiget efter sygesikringen, og kan udføres momsfrit.
Klageren,  

 der  

 ikke er læge, driver en specialklinik, som klageren ikke vil udvide af hensyn  

 til udviklingen af sit speciale.
Klageren er således en af landets bedste  

 inden  

 for sit felt.
Der udføres alene fjernelse af tatoveringer med laser.
Såfremt  

 klageren pålægges moms, vil det af konkurrencemæssige hensyn være stærkt  

 betænkeligt, og være i strid med momssystemets grundlæggende  

 neutralitetsprincip.
Det er samtidig uheldigt, hvis patienter skal vælge  

 mindre  

 effektiver fjernelsesmetoder hos huslæger uden momsberegning med tab af  

 livskvalitet til følge.
Landsskatterettens bemærkninger og begrundelse Momslovens § 13, stk. 1, nr.  

 1, har følgende ordlyd:
   

  

 § 13.  

 Følgende varer og ydelser er fritaget for afgift:
1)   Hospitalsbehandling og lægevirksomhed, herunder  

 kiropraktik, fysioterapi og anden egentlig sundhedspleje samt tandlæge- og  

 anden dentalvirksomhed.  Bestemmelsen hviler på EU´s  

 sjette momsdirektiv af 17. maj 1997, som senest ændret ved rådsdirektiv af  

 2004/66, artikel 13, litra A., nr. 1, litra b) og c), som undtager følgende  

 fra  

 momspligt:
b) hospitalsbehandling og  

 pleje samt transaktioner i nær tilknytning hertil, udført af offentligretlige  

 organer, eller under sociale betingelser svarende til dem, der gælder for  

 sådanne organer, af hospitaler, centre for lægebehandling og diagnostik og  

 andre lignende behørigt anerkendte institutioner; c) behandling af personer som  

 et led i udøvelse af lægegerning og dertil knyttede erhverv, som fastsat af  

 den  

 pågældende medlemsstat; Sundhedsstyrelsen har i en  

 nedsat arbejdsgruppes redegørelse fra 2004 bl.a. påpeget, at der kan være  

 væsentlige risici og komplikationer forbundet med behandling med laser, som  

 er  

 en stadig mere udbredt og relevant behandlingsmetode.
Med henvisning til, at  

 behandleren bl.a. på grund af de nævnte risici må være i besiddelse af  

 kendskab  

 til hudens anatomi, samt til nødvendigheden af, at behandleren tillige må  

 være  

 i stand til at behandle de komplikationer behandlingen måtte medføre,  

 anbefales  

 det i Sundhedsstyrelsens rapport, at anvendelsen af laserudstyr til  

 behandling af  

 personer forbeholdes læger.
For  

 så vidt angår ydelser, der består i fjernelse af tatoveringer med laser, er  

 der  

 i almindelighed tale om fjernelse af frivilligt erhvervede farvestoffer i  

 huden.
Disse ydelser kan herefter ikke anses for behandling af personer eller  

 anden egentlig sundhedspleje i momslovens forstand.
I hvert fald når der ikke  

 er tale om behandling i lægeligt regi på baggrund af medicinsk indikation er  

 ingen af de under sagen omhandlede ydelser momsfritaget.
 Den  

 påklagede afgørelse stadfæstes derfor.
