Fremsat den 23. januar 2003 af  

 Sophie Hæstorp Andersen (S) og Lone&nbsp  

 ;Møller (S) Forslag til folketingsbeslutning om formidling af information om ydelser i det offentlige og  

 private sundhedsvæsen Folketinget pålægger regeringen inden udgangen  

 af denne samling at sikre, at der etableres én fælles  

 informationskanal, en hjemmeside, hvor offentlige og private sygehuse,  

 private klinikker og privatpraktiserende sundhedspersoner samt andre  

 institutioner, der leverer sundhedsydelser, kan informere borgerne om deres  

 ydelser.
Informationen gives efter retningslinjer udstukket af  

 Sundhedsstyrelsen, som også vil være instans for kvalitetssikring  

 af al information, der tilbydes borgerne via hjemmesiden.
Bemærkninger til forslaget Forslaget skal betragtes som et alternativ  

 til at liberalisere reglerne for markedsføring af sundhedsmæssig  

 virksomhed.
Forslagsstillerne mener ikke, at det vil være til borgernes  

 gavn at tillade markedsføring af sundhedsydelser efter principperne i  

 lov om markedsføring.
Hensynet til at styrke borgernes frie valg og  

 sikre øget information om kvalitet og ventetider m.m. til patienterne  

 bør i stedet opnås via den her foreslåede model for  

 kvalitetssikret information om sundhedsydelser.
 Det voksende marked for private sundhedsydelser, det frie  

 offentlige sygehusvalg og borgernes mulighed for henvisning til behandling  

 på privathospital ved en ventetid på over 2 måneder  

 øger behovet for gennemsigtighed og overskuelighed vedrørende  

 udbuddet af offentlige og private sundhedsydelser.
Borgere med et behandlingsbehov har brug for information  

 om ventetider, behandlinger m.v., uanset om de behandles i offentligt eller  

 privat regi.
De har tillige brug for let og overskueligt at kunne sammenligne  

 karakteren af ensartede behandlinger, når den foretages et sted frem  

 for et andet, og for at kunne sammenligne behandlingspriser, kvalitet og  

 f.eks. sundhedspersonalets uddannelse, når det drejer sig om  

 privatfinansierede behandlinger.
Et voksende marked af private sundhedsydelser øger  

 behovet for lettilgængelig, gennemskuelig, lødig og  

 fyldestgørende information om behandlingstilbuddet.
Udviklingen  

 betyder en stigende markedsføring af private sundhedsydelser; men  

 sundhedsydelser er ikke   og bør heller ikke udvikle sig til at  

 være   velværeprodukter som f.eks. fitnesstilbud,  

 frisørbehandlinger eller egentlige konsumvarer, af hvilke man kan  

 få to for ens pris.
Mennesker, der har et behandlingsbehov og et ønske  

 om helbredelse og afklaring af deres sygdom, vil have en tendens til at  

 være særlig påvirkelige i forhold til reklamering for  

 sundhedsydelser.
Forslagsstillerne finder det derfor nødvendigt at  

 opretholde en mere restriktiv lovgivning for reklamering for sundhedsydelser  

 i forhold til andre produkter, der i dag kan markedsføres med hjemmel  

 i lov om markedsføring.
 Det foreslås derfor, at der etableres én  

 fælles informationskanal til borgerne om private og offentlige  

 sundhedsydelser efter følgende retningslinjer:
1.	Der etableres én fælles hjemmeside, hvor alle  

 autoriserede sundhedsudbydere kan informere om deres behandlinger.
Private  

 såvel som offentlige sundhedsudbydere skal kunne informere om  

 behandlinger og sundhedsydelser.
Hjemmesiden kan evt. understøttes af  

 et trykt katalog med de informationer, der også findes på  

 hjemmesiden.
 2.	Informationer, der kan lægges på hjemmesiden, er som  

 udgangspunkt de samme som under den nuværende lov om reklamering for  

 sundhedsydelser, dvs. oplysninger om:
adresse, telefonnummer, typer af behandling, åbningstider, ventetider på offentligt visiterede behandlinger og priser for ikke offentligt visiterede behandlinger som f.eks.  

 massage, fysioterapi, zoneterapi etc.
 Derudover skal det også være muligt  

 at:
bruge billeder og tegninger af behandlingsstedet, angive særlige arbejds-  eller interesseområder som  

 f.eks. børnetandpleje, idrætsskader etc., behandling af  

 rygproblemer, behandling af sportsskader, behandling af muskel- og  

 ledsygdomme samt i øvrigt behandling af patienter med en given sygdom  

 eller et givent handicap, angive teknisk udstyr, oplyse om godkendelse af en offentlig myndighed (f.eks.  

 Sundhedsstyrelsen) samt give statistiske oplysninger og lægevidenskabelige  

 undersøgelser med tydelig kildeangivelse og oplyse om principper for opfølgning i form af f.eks. en  

 genoptræningsplan, hvor også oplysninger om tværamtsligt  

 eller tværkommunalt samarbejde kan indgå.
 Forslagsstillerne ønsker ligeledes, at der stilles  

 krav om følgende informationer:
transportmuligheder, tilgængelighed og serviceydelser for  

 handicappede, oplysninger om muligheder for erstatning og forsikring ved  

 fejlbehandling og oplysninger om kendte bivirkninger ved behandlingen Hjemmeside og evt. katalog kan udarbejdes og vedligeholdes  

 af en privat udbyder, men skal godkendes af Sundhedsstyrelsen, som er garant  

 for, at oplysningerne er retvisende og sammenlignelige og tilgængelige.
 Hjemmesiden er i sagens natur offentlig tilgængelig,  

 og kataloget bør være tilgængeligt på biblioteker og  

 hos praktiserende læger, og hvor det ellers vil være relevant.
Udgifterne til etablering og drift af hjemmeside samt evt.  

 et trykt katalog finansieres af de deltagende sundhedsudbydere.
Staten  

 finansierer Sundhedsstyrelsens arbejde med udvikling af retningslinjer og  

 løbende kvalitetssikring af hjemmesidens og katalogets informationer.
Det skal være frivilligt for sundhedsudbydere at  

 deltage i hjemmeside og evt. katalog; men der skal ikke være tvivl om,  

 at formålet med at sikre ensartet og lødig information på  

 en hjemmeside og et evt. katalog efter ovenstående retningslinjer er,  

 at borgerne får bedst mulig information om de behandlinger,  

 sundhedsudbydere tilbyder.
Borgerne skal rustes bedst muligt til at  

 træffe det for dem rigtige valg.
Målet bør være  

 så fyldige, retvisende og sammenlignelige informationer som muligt.
 Fordelene ved den foreslåede model er:
Alle informationer samles ét sted.
Dermed bliver det lettere  

 for borgere med et behandlingsbehov at træffe et kvalificeret valg af  

 sundhedsbehandler.
 Hjemmesiden sikrer en højere grad af ensartet og  

 sammenlignelig information til gavn for borgere med et behandlingsbehov.
Den reducerer risikoen for, at sundhedsudbydere via reklame skaber  

 præferencer for valg at netop deres Det bliver billigere for den enkelte udbyder af behandlinger at  

 informere og reklamere via hjemmesiden end via almindelige  

 markedsføringsmedier.
Når informationerne samles ét sted,  

 tilskyndes udbyderne tillige til at anvende denne kanal til at informere om  

 deres behandlinger.
 Der tilskyndes til øget konkurrence mellem udbydere i  

 sundhedssektoren, idet informationer om ydelser og pris gøres direkte  

 sammenlignelige og samles ét sted.
Integration med den fælles offentlige sundhedsportal Amtsrådsforeningen, Indenrigs- og  

 Sundhedsministeriet, H:S, Københavns og Frederiksberg Kommuner samt  

 Sundhedsstyrelsen er i fællesskab ved at etablere en fælles  

 offentlig sundhedsportal.
Portalens fokus er patienten i centrum og  

 kommunikation mellem sundhedsvæsenets parter.
Det vil være  

 naturligt at lade den her foreslåede hjemmeside integrere med den  

 fælles offentlige sundhedsportal eller som minimum forbinde de to via  

 link.
Økonomi Udgiften til udvikling, etablering og drift af hjemmesiden  

 vil variere alt efter dens tekniske udformning enten som selvstændig  

 portal eller som en integreret del af den fælles offentlige  

 sundhedsportal.
Der kan vælges en model, hvor udvikling, drift og  

 vedligeholdelse af hjemmeside og evt. katalog finansieres i fællesskab  

 af de sundhedsudbydere, der annoncerer på hjemmesiden.
Der opstilles en  

 betalingsnøgle, således at annonceringsudgiftens  

 størrelse er afhængig af den enkelte sundhedsudbyders  

 omsætning.
 Da det er af væsentlig offentlig interesse, at  

 hjemmesiden med evt. tilhørende katalog formidler information, der er  

 kvalitetssikret af en offentlig instans, afholder staten i en sådan  

 model udgiften til Sundhedsstyrelsens arbejde hermed.
Skriftlig fremsættelse Sophie Hæstorp Andersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om formidling af  

 information om ydelser i det offentlige og private sundhedsvæsen.
(Beslutningsforslag nr.
B 76).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
