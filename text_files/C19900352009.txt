Arbejdsformidlingskontorerne Cirkulære om at påbegyndt efg-uddannelse og efterfølgende overgang til  

 mesterlæreuddannelse ikke giver adgang til kursusgodtgørelse under  

 skoleophold I forbindelse med genindførelsen af mureruddannelsen efter lærlingeloven  

 ønskede nogle aftalepartnere at overgå fra efg- til lærlingeuddannelsen, idet  

 parterne fejlagtigt antog, at lærlingen herefter ville være berettiget til  

 kursusgodtgørelse under skoleophold i henhold til bekendtgørelse nr. 452 af  

 4. juli 1986 om økonomisk støtte til specialarbejdere m.fl. under faglig  

 oplæring.
 Et AF-kontor meddelte afslag med henvisning til, at der ved overgang til  

 mesterlæreuddannelsen som murer var tale om et fortsat uddannelsesforhold, da  

 aftaleparterne fortsat var de samme, hvorfor betingelsen om, at der skulle  

 udbetales fagets mindste specialarbejderløn fra uddannelsens start, ikke var  

 opfyldt for efg-uddannelsesforløbets vedkommende.
 AF-kontorets afslag på ansøgning om kursusgodtgørelse blev anket til  

 Arbejdsmarkedets Ankenævn, Nørre Voldgade 94, 4., 1358 København K.
 Ankenævnets afgørelse af 22. juni 1990 er sålydende:
 »Ankenævnet lægger til grund, at N.N. fortsat er lærling i henhold  

 til efg-lovens § 10.
Ankenævnet tiltræder herefter Arbejdsformidlingens afslag, jf. ovennævnte  

 bekendtgørelses § 1.« P.S.V.
