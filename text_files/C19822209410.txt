 I henhold til undervisningsministeriets bekendtgørelse nr. 312 af 12. juni  

 1981 om undervisningen i gymnasiet og om fordringerne ved og  

 eksamensopgivelserne til studentereksamen og i henhold til  

 undervisningsministeriets bekendtgørelse af 24. april 1974, jvf.  

 bekendtgørelse nr. 663 af 15. december 1977 om højere forberedelseseksamen og  

 undervisningen på kursus til højere forberedelseseksamen fastsættes følgende:
A.
Ved studentereksamen, højere forberedelseseksamen samt ved eksaminer  

 efter gymnasiale suppleringskurser må anvendes alle lommeregnere opført i  

 oversigt over tilladte lommeregnere, 3. december 1982, j.nr. 31-20/82.
B.
Rektor kan fremover give den enkelte elev skriftlig bemyndigelse til at  

 anvende anden lommeregner ved eksamen end de i skrivelse af 3. december 1982  

 nævnte, såfremt regneevnen for den pågældende maskine ikke overskrider  

 følgende begrænsninger: Der må ialt maximalt være 60 programmeringstrin og 15  

 hukommelsesadresser.
Af faste underprogrammer er kun integrationstast samt  

 taster til brug ved beregning af statistiske deskriptorer tilladt.
Ind- og  

 udlæsning må kun kunne ske ved hjælp af påmonterede trykknapper og display.  

 Maskinen må altså ikke være forsynet med skriveenhed (printer), elektriske  

 kontakter på maskinen må kun benyttes til opladning af celler, og mekaniske  

 åbninger i maskinens chassis må kun være beregnet til udskiftning af  

 batterier eller opladelige celler.
C.
Brugsanvisninger til lommeregnere må ikke medbringes til eksamen,  

 heller ikke sådanne som er pålimet eller påtrykt lommeregneren.
D.
De lommeregnere, som institutionerne udlåner til elever og kursister,  

 skal mindst opfylde følgende krav: Eksponentiel notation, parenteser i mindst  

 to niveauer eller rullestak med mindst fire registre.
Taster for funktionerne  

 kvadratroden af x, 1/x, y exp x, sin, cos og tg (med argument i grader og  

 radianer) og deres inverse.
Titalslogaritme og naturlig logaritme og deres  

 inverse.
Mindst eet adresserbart register.
Mulighed for at slette det sidst  

 indtastede tal.
E.
Ved udformingen af skriftlige eksamensopgaver i matematik og fysik går  

 opgavekommissionen ud fra, at eksaminanderne råder over og er fortrolige med  

 brugen af en lommeregner, der opfylder de under D nævnte krav.
Eksaminander  

 må ikke låne lommeregnere af hinanden under skriftlig eksamen.
 P.d.v.
Lisa Rasmussen Undervisningsinspektør Bilag.
