Bekendtgørelse om udbetaling af  

 særligt tilskud til kommuner som følge af nedsættelse af  

 den kommunale grundskyld for produktionsjord for 2003 I medfør af § 2, stk. 5, i lov om beskatning til  

 kommunerne af faste ejendomme, jf. lovbekendtgørelse nr. 876 af 20.  

 september 2000, som ændret ved lov nr. 372 af 6. juni 2002,  

 fastsættes:
 § 1. Bekendtgørelsen omfatter de tilskud,  

 som statskassen for skatteåret 2003 yder til kommuner som følge  

 af nedsættelse af den kommunale grundskyld for produktionsjord, jf. §  

 2, stk. 4, i lov om beskatning til kommunerne af faste ejendomme.
§ 2. Indenrigs- og Sundhedsministeriet foretager  

 opgørelsen af tilskuddene til de enkelte kommuner.
Opgørelsen  

 sker på grundlag af indberetninger fra kommunerne om størrelsen  

 af den samlede nedsættelse for skatteåret 2003 af den kommunale  

 grundskyld af produktionsjord i de enkelte kommuner, jf. § 2, stk. 4, i lov  

 om beskatning til kommunerne af faste ejendomme.
Indenrigs- og  

 Sundhedsministeriet kan kræve nærmere dokumentation fra  

 kommunerne med hensyn til de indberettede beløb.
§ 3. Indenrigs- og Sundhedsministeriet udbetaler  

 tilskuddene for skatteåret 2003 til de enkelte kommuner i to lige store  

 rater henholdsvis den 31. marts og den 30. september 2003. I 2004 foretages  

 en eventuel efterregulering af de udbetalte tilskud.
Der foretages herefter  

 ikke yderligere efterregulering.
 § 4. De kommuner, der modtager tilskud, skal efter  

 Indenrigs- og Sundhedsministeriets anmodning i 2004 indsende en af kommunens  

 revision attesteret erklæring om, at opgørelsen af  

 nedsættelsesbeløbene for skatteåret 2003 er sket i  

 overensstemmelse med lovgivningens regler.
 § 5. Bekendtgørelsen træder i kraft  

 den 15. februar 2003.
