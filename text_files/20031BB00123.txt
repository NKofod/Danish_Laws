Fremsat den 17. februar 2004 af  

 Margrethe Vestager (RV), Marianne Jelved (RV),  

 Thomas Adelskov (S), Carsten Hansen (S),  

 Torben Hansen (S), Lene Jensen (S),  

 Jeppe Kofod (S),  

 Morten Homann (SF) og Aage Frandsen (SF) Forslag til folketingsbeslutning om forbedrede økonomiske vilkår for studerende, som er enlige  

 forsørgere Folketinget opfordrer regeringen til i dette folketingsår at  

 fremsætte lovforslag, der tildeler studerende enlige forsørgere et SU-tillæg  

 (et »forsørgerklip«) svarende til en måneds almindelig SU (»et klip«).
Bemærkninger til forslaget Alt for mange unge, der har børn, får aldrig en uddannelse.  

 De har ikke råd til en tilværelse på SU og falder derfor fra deres studium  

 eller kommer aldrig i gang med en uddannelse.
For de enlige forsørgere   

 typisk  

 unge kvinder  er det særlig svært at forene tilværelsen som forælder  

 med  

 tilværelsen som studerende på SU.
Deres fremtidsmuligheder begrænses alt for  

 ofte af manglende uddannelse.
Skal enlige forsørgere gives en fair chance for at begynde  

 og gennemføre en uddannelse, er det nødvendigt at give dem mere gunstige  

 økonomiske vilkår, end tilfældet er i dag.
Forslagsstillerne mener derfor, at  

 der er brug for en ændring af SU-systemet med henblik på at forbedre  

 vilkårene  

 for enlige forsørgere, der studerer.
Det bør ske ved at tildele enlige  

 forsørgere et SU-tillæg (et »forsørgerklip«) svarende til en måneds  

 almindelig  

 SU (»et klip«).
 Forslagsstillerne finder også, at der er grund til at se  

 med bekymring på levevilkårene for samlevende forsørgere, der studerer, men  

 vurderer, at det er mest påtrængende at sikre ekstra støtte til enlige  

 forsørgere, der studerer.
Baggrunden for forslaget I 2001 var der ca. 26.700 forsørgere, der modtog SU.
Af dem  

 var ca. 2.200 enlige.
Forsørgere på SU får i dag samme SU-takst som  

 studerende  

 uden forsørgerpligt.
Kompensationen for forsørgernes højere udgiftsniveau  

 foretages via de ekstra »barsel-SU-klip«, hvoraf moderen får 12 klip og  

 faderen  

 6 klip.
Desuden tildeles et øget fribeløb, det vil sige udvidede rammer for,  

 hvor meget forsørgerne må tjene ved erhvervsarbejde ved siden af deres SU.  

 Dertil kommer, at de studerende forsørgere modtager et tilskud til  

 uddannelsessøgende forældre samt børnefamilieydelse via sociallovgivningen.
Det øgede SU-fribeløb er imidlertid ikke en hensigtsmæssig  

 form for støtte til forsørgerpligten, især ikke for enlige forsørgere.
Enlige  

 studerende med børn kan af indlysende grunde kun vanskeligt udnytte retten  

 til  

 ekstra erhvervsindtægt, når både studier og barn/børn skal passes.
Senest er det i rapporten »Ældres økonomiske vilkår«,  

 Finansministeriet 2003, slået fast, at gruppen af studerende udgør den  

 største  

 lavindkomstgruppe i samfundet.
I denne gruppe skiller de enlige studerende  

 med  

 børn sig særligt ud. Økonomisk er de ringere stillede end andre studerende og  

 væsentlig ringere stillede end andre forældregrupper i samfundet.
Som eksempel kan nævnes, at en enlig forælder på SU i dag  

 har ca. 9.000 kr. om måneden før skat inkl. studielån, tilskud til  

 uddannelsessøgende forældre, ordinært børnetilskud, ekstra børnetilskud samt  

 børnefamilieydelse.
En enlig forælder på kontanthjælp har ca. 12.400 kr. om  

 måneden før skat inklusive ordinært børnetilskud, ekstra børnetilskud samt  

 børnefamilieydelse.
Og en enlig forælder på revalideringsydelse har ca.  

 15.000  

 kr. om måneden inklusive ordinært børnetilskud, ekstra børnetilskud samt  

 børnefamilieydelse.
Indholdet i forslaget Forslagsstillerne foreslår, at enlige forsørgere, der  

 studerer, tildeles et SU-tillæg (et »forsørgerklip«) svarende til en måneds  

 almindelig SU (»et klip«). Et sådant forsørgerklip vil da være på 4.379 kr.  

 pr.  

 måned (2003-niveau). Det betyder, at det samlede stipendium bliver på 8.758  

 kr.  

 pr. måned før skat.
 Efter beslutningsforslaget vil enlige studerende med børn  

 opnå følgende økonomiske forhold, opgjort pr. måned:
Enlige forsørgere  

  

 på SU i dag Enlige forsørgere  

 på SU efter beslutningsforslaget Ydelse/løn (skattepligtig) 4.379 kr.
 8.758 kr.
Lån 2.241 kr.
 2.241 kr.
Tilskud til uddannelsessøgende forældre 454 kr.
 454 kr.
Ordinært børnetilskud 336 kr.
 336 kr.
Ekstra børnetilskud 342 kr.
 342 kr.
Børnefamilieydelse (0-2 år) 1.075 kr.
 1.075 kr.
I alt brutto 8.827 kr.
 13.206 kr.
Økonomi Den foreslåede ændring ønskes finansieret af en  

 omdisponering af SU-rammen samt en aftale om overførsel af eventuelt sparede  

 midler på revalidering, idet forslagsstillerne forventer, at en del enlige  

 forsørgere vil forsøge at uddanne sig på SU og derfor ikke vil komme i  

 målgruppen for revalidering.
Af samme grund vil der givetvis også være færre  

 unge enlige forsørgere på kontanthjælp  det er dog ikke særlig nemt at  

 vurdere  

 effekten her.
 Det har tidligere været fremme, at det netto ville koste  

 staten 25 mio. kr. at give enlige forsørgere, som studerer, et forsørgerklip  

 svarende til en lånerate (ca. det halve af den månedlige SU).  

 Forslagsstillerne  

 finder imidlertid ikke, at det er tilstrækkeligt, og foreslår derfor et  

 månedligt forsørgerklip svarende til en måneds SU (cirka to gange en  

 lånerate).  

 Forslagsstillerne antager derfor, at dette vil koste staten 50 mio. kr.
Omdisponeringen foreslås gennemført således, at der  

 gennemføres en reduktion af grundstipendiet til de hjemmeboende (18-19-årige)  

 i  

 ungdomsuddannelser, samtidig med at der sker en omfordeling mellem  

 SU-modtagere  

 på ungdomsuddannelserne.
Det foreslås, at SU-modtagere, der tildeles  

 tillægsstipendium på grundlag af forældreindkomst, fuldt ud skal kompenseres  

 for nedsættelsen af grundstipendiet.
Dette forslag skal ses på baggrund af en  

 antagelse om, at disse unge i højere grad end andre bidrager til familiens  

 samlede levevilkår.
Undervisningsministeren oplyser i svar af 20. januar 2004  

 på spørgsmål nr.
S 1503, at omdisponeringen kan udformes således:
 »Grundstipendiet reduceres, og tillægsstipendiet forhøjes  

 tilsvarende, således at den eksisterende aftrapningskurve fastholdes og  

 forlænges.
 Grundstipendiet reduceres med 217 kr. fra 1.382 kr. til  

 1.165 kr. pr. måned, og tillægget øges tilsvarende fra 795 kr. til 1.012 kr.  

 pr. måned.
Det nye tillæg på 1.012 kr. aftrappes lineært, indtil det  

 samlede stipendium svarer til den nye grundstipendiesats på 1.165 kr.,  

 hvilket  

 sker ved en forældreindkomst på 467.000 kr.
Herved reduceres stipendiestøtten  

 kun for elever, hvis forældres indkomst ligger over den i 2003 gældende øvre  

 forældreindtægtsgrænse på 418.145 kr.
Reduktionen af grundstipendiet for de hjemmeboende  

 18-19-årige SU-modtagere indebærer et provenu på ca. 138 mio. kr.  

 (2003-prisniveau), og kompensationen i form af det højere tillægsstipendium  

 udgør ca. 88 mio. kr.
Nettoprovenuet udgør således ca. 50 mio. kr.
Forslaget berører de ca. 36.000 stipendiemodtagere, der i  

 dag kun får grundstipendiesatsen for hjemmeboende, hvoraf ca. 1.000 er  

 udeboende, som får støtte efter satsen for hjemmeboende.« Forslagsstillerne ønsker, at der tages højde for, at der er  

 ca. 1.000, der er udeboende, men får støtte efter satsen for hjemmeboende.  

 Disse ønskes også kompenseret for nedsættelsen af grundstipendiet.
Eventuelle besparelser på revalidering Forslagsstillerne har en fast formodning om, at hvis flere  

 enlige forsørgere får mulighed for at begynde studier på SU, vil de ikke få  

 behov for revalidering.
Forslagsstillerne forudsætter derfor, at  

 eventuelle besparelser på revalidering overføres til SU-området og  

 anvendes fuldt ud til at mindske reduktionen af støtten til de hjemmeboende.  

 I  

 tilfælde af, at besparelser på revalidering m.v. finansierer mere end  

 genetablering af det nuværende støtteniveau for hjemmeboende, fordeles det  

 overskydende beløb efter forhandling i SU-forligskredsen.
SU er forligsbelagt Samtlige SU-forligspartier har udtrykt stor enighed om, at  

 studerende forsørgeres økonomiske vilkår i dag er for ringe.
 Forslagsstillerne forudsætter og forventer derfor  

 forligspartiernes samtykke forud for vedtagelse af forslaget.
Skriftlig fremsættelse Margrethe Vestager  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbedrede økonomiske vilkår for studerende, som er  

 enlige forsørgere.
(Beslutningsforslag nr.
B 123).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
