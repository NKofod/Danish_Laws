En maler, som gennem mange år indtil 1974 havde haft selvstændig  

 virksomhed, men fra 1974 til 1977 havde været ansat som maler i et firma,  

 havde indgivet anmeldelse om, at han havde pådraget sig en lidelse (organisk  

 demens) som følge af forgiftning under sit arbejde som maler.
De første  

 symptomer var fremkommet omkring 1974.
Sikringsstyrelsen fandt, at lidelsen måtte anses for opstået ved  

 pågældendes arbejde som selvstændig malermester.
Der tilkom ham derfor efter  

 sikringsstyrelsens afgørelse ingen erstatning.
Ankestyrelsen fandt efter oplysningerne om ansøgerens arbejdsmæssige  

 forhold, at lidelsen var opstået i den periode, hvor han havde arbejdet som  

 selvstændig.
Ankestyrelsen fandt det imidlertid ikke overvejen sandsynligt,  

 at der i perioden under hans ansættelse fra 1974 til 1977, hvor der havde  

 været akutte forgiftningstilfælde, ikke var sket en vis forværring af  

 lidelsen.
Lidelsen fandtes herefter at kunne begrunde, at der ydedes  

 pågældende erstatning, dog kun for så vidt angik den efter 1974 indtrådte  

 forværrelse.
 En læge indankede en afgørelse truffet af sikringsstyrelsen,  

 arbejdsskadeforsikringen, hvorefter en 50-årig maler ikke var berettiget til  

 erstatning efter ulykkesforsikringsloven.
Det var oplyst, at forsikrede var udlært som skilte- og dekorationsmaler i  

 1952. Han var herefter ansat i et firma, hvor han var beskæftiget med  

 reparationsmaling.
Fra 1960 til 1974 var han selvstændig malermester med  

 reparationsmaling og bagerier som speciale, og fra august 1974 til maj 1977  

 var han ansat i et firma, hvor han navnlig havde været beskæftiget med  

 reparationsmaling af vogne.
Han havde ikke siden arbejdet som maler.
Den ovenfor nævnte læge havde i februar og marts 1977 foretaget en  

 arbejdsmedicinsk undersøgelse af forsikrede.
I lægens erklædring af 1. april  

 1977 oplystes, at forsikrede, efter at han i 1960 startede med sprøjtning med  

 alkydmaling og antimugmidler, gentagne gange i tilknytning til arbejdet havde  

 haft svære akutte forgiftningssymptomer i form af hovedpine, rustilstande,  

 svimmelhed og bevidsthedstab.
Gennem de sidste par år havde der endvidere  

 været tiltagende humørændringer, dårlig koncentrationsevne og hukommelse,  

 træthed og åndedrætsbesvær.
Der havde været en bedring af tilstanden i  

 forbindelse med fravær fra arbejdet.
Det var anført, at forsikrede ophørte  

 som selvstændig malermester på grund af symptomerne.
 En psykologisk undersøgelse fra februar 1977 havde bekræftet klagerne over  

 nedsat hukommelse og koncentrationsevne.
I en erklæring af 14. september 1977 fra en speciallæge i neuro- medicin  

 oplystes bl.a., at der hos forsikrede var konstateret et betydeligt  

 hjernebarksvind.
I erklæringens konklusion udtaltes, at der ikke ved  

 undersøgelserne var funden anden sandsynlig forklaring på den intellektuelle  

 reduction end det mangeårige arbejde med malervarer indeholdende organiske  

 opløsningsmidler.
Som begrundelse for sin afgørelse, hvorefter forsikredes lidelse ikke  

 begrundede noget krav efter ulykkesforsikringsloven, da den måtte anses for  

 opstået under arbejdet som selvstændig malermester, havde sikringsstyrelsen  

 henvist til oplysningerne om arbejdsforholdene i lægeerklæringen af 1. april  

 1977, bl.a. at forsikrede ophørte som selvstændig på grund af  

 sygdomsymptomerne.
Sikringsstyrelsen havde endvidere henvist til, at  

 forsikredes arbejde med sprøjtemaling under hans ansættelse fra 1974 til 1977  

 foregik i godkendt kabine.
Lægen havde efter sagens indankning anført, at forsikrede i hele den  

 periode, han havde arbejdet som maler, havde være eksponeret for organiske  

 opløsningsmidler, og at lidelsen lige så godt kunne være opstået i perioden,  

 inden han blev selvstændig.
Lægen havde endvidere fundet det godtgjort, at  

 lidelsen var forværret under ansættelsen fra 1974 til 1977, idet forsikrede  

 også da havde haft akutte forgiftningssymptomer.
 Sagen havde herefter påny været forelagt sikringsstyrelsen, der ikke havde  

 fundet anledning til at ændre sin afgørelse.
 Efter oplysningerne om forsikredes arbejdsmæssige forhold fandt  

 ankestyrelsen, at hans lidelse var opstået i den periode, han arbejdede som  

 selvstændig malermester.
Da der under ansættelsen fra 1974 til 197 havde været akutte  

 forgiftningstilfælde, fandt ankestyrelsen det imidlertid ikke overvejende  

 sandsynligt, at der ikke var sket en vis forværring af lidelsen i denne  

 periode.
Den anmeldte lidelse fandtes derfor at burde anerkendes som  

 erstatningsberettigende erhvervssygdom, men dog alene for så vidt angik den  

 forværring, der var indtrådt efter 1974.
 Sagen hjemvistes til sikringsstyrelsen til afgørelse af, hvilken  

 erstatning der herefter måtte tilkomme forsikrede.
