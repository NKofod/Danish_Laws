 I medfør af § 64, stk. 8, i lov om leje, jfr. lovbekendtgørelse nr. 375 af  

 11. juli 1984, som ændret ved lov nr. 618 af 19. december 1984 og lov nr. 300  

 af 4. juni 1986, fastsættes herved følgende bestemmelser for afholdelse af  

 beboermøde og valg af beboerrepræsentanter samt om afholdelse af udgifter i  

 forbindelse med beboerrepræsentation.
 § 1.  Lejerne kan etablere beboerrepræsentation i:
Stk. 2.  Er flere ejendomme, der ejes af samme ejer,  

 opført kontinuerligt som en samlet bebyggelse, og har disse ejendomme fælles  

 friarealer eller nogen form for driftsfællesskab, kan der oprettes  

 beboerrepræsentation, når ejendommene i alt har mindst 13  

 beboelseslejligheder.
Det samme gælder, hvor flere ejendomme er samvurderet  

 eller samnoteret i tingbogen.
I sådanne tilfælde skal beboerrepræsentationen  

 omfatte samtlige ejendomme.
Stk. 3.  I ejendomme med mindre end 6 og mere end 2  

 udlejede beboelseslejligheder har et flertal af lejerne samme beføjelser, som  

 beboerrepræsentationen i andre ejendomme.
Lejerne skal vælge en talsmand til  

 at repræsentere lejerne over for udlejeren.
Reglerne i §§ 2-9 finder  

 tilsvarende anvendelse.
 § 2.  Enhver beboer eller en lejerforening, som har et  

 eller flere medlemmer blandt beboerne, kan indkalde til beboermøde for at  

 vælge beboerrepræsentanter.
Stk. 2.  Indkaldelse skal ske med mindst 8 dages varsel  

 ved opslag på passende sted eller brev til samtlige lejere i ejendommen,  

 herunder også til andre lejere end lejere af beboelseslejligheder.
Samtidig  

 indkaldes udlejeren skriftligt.
 Stk. 3.  Adgang til beboermødet har beboerne i  

 ejendommen, fuldmægtige for lejerne, erhvervslejere, repræsentanter for  

 udlejeren og - såfremt en lejer ønsker det - repræsentanter for en  

 lejerforening, hvoraf pågældende er medlem.
 § 3.  Beboermødet kan oprette beboerrepræsentation og  

 vælge beboerrepræsentanter, når mindst 50 pct. af de fremmødte lejere af  

 beboelseslejligheder giver tilslutning hertil.
 Stk. 2.  Lejerne skal møde personligt eller lade sig  

 repræsentere af et husstandsmedlem eller ved fuldmagt.
 Stk. 3.  Er der ikke 50 pct. af samtlige beboelseslejere  

 tilstede ved beboermødet, skal beslutning om at oprette beboerrepræsentation  

 efterfølgende bekræftes ved en urafstemning blandt lejerne af  

 beboelseslejlighederne.
 Stk. 4.  Beboerrepræsentation er herefter oprettet,  

 såfremt flertallet af de ved urafstemningen afgivne stemmer går ind derfor.
Stk. 5.  Urafstemningen er skriftlig.
Hvert enkelt  

 beboelseslejemål har 1 stemme.
Der kan ikke stemmes ved fuldmagt.
 Stk. 6.  Reglerne i stk. 1-5 finder tilsvarende  

 anvendelse ved beslutninger om at ophæve beboerrepræsentationen.
 § 4.  Beboermødet vælger selv sin dirigent.
Stk. 2.  Beboermødet foretager valg af  

 beboerrepræsentanter og suppleanter for disse.
Der skal vælges 3  

 beboerrepræsentanter.
I ejendomme med mindre end 13 beboelseslejligheder skal  

 der vælges 1 beboerrepræsentant.
Genvalg kan finde sted.
 Stk. 3.  Valgbar som beboerrepræsentant er enhver, der  

 bor i en udlejet beboelseslejlighed i ejendommen, uanset om vedkommende er  

 optaget på lejekontrakten.
 § 5.  Når beboerrepræsentanterne er valgt, påhviler  

 det dem at meddele udlejeren resultatet af valget med angivelse af, til hvem  

 udlejeren med frigørende virkning kan eller skal henvende sig angående  

 spørgsmål, som kan eller skal forelægges for beboerrepræsentanterne.
Stk. 2.  Beboerrepræsentanterne kan beslutte at søge  

 bistand i en lejerforening.
Udlejeren kan ikke modsætte sig, at  

 lejerforeningen som bistand for beboerrepræsentanter deltager med 1  

 repræsentant i forhandlinger om ejendommens forhold.
 Stk. 3.  Hvervet som beboerrepræsentant bortfalder ved  

 den valgte persons fraflytning.
 § 6.  De valgte beboerrepræsentanter skal inden 2  

 måneder efter oprettelsen af beboerrepræsentationen afholde beboermøde i  

 ejendommen.
 Stk. 2.  På beboermødet skal der træffes beslutning om,  

 at et beløb på indtil 120 kr. årligt pr. beboelseslejemål skal opkræves til  

 dækning af udgifterne ved beboerrepræsentanternes arbejde i ejendommen.
Stk. 3.  Beboerrepræsentanterne skal give meddelelse til  

 udlejeren om beløbets størrelse.
Udlejeren opkræver beløbet kvartalsvis hos  

 beboelseslejerne og udbetaler det til beboerrepræsentanterne.
§ 7.  De valgte beboerrepræsentanter skal i hvert  

 kalenderår inden 1. april afholde beboermøde i ejendommen.
Dagsordenen for  

 beboermødet skal mindst omfatte følgende punkter:
 1. Aflæggelse af beboerrepræsentanternes beretning  

 samt regnskab for det forløbne år.
 2. Valg af beboerrepræsentanter.
 Stk. 2.  Reglerne i § 2, stk. 2-3, finder tilsvarende  

 anvendelse.
 § 8.  Beboermøde afholdes endvidere, når  

 beboerrepræsentanterne finder anledning dertil, eller når mindst 1/4 af  

 lejerne begærer dette, eller når der på et tidligere beboermøde er truffet  

 beslutning herom.
 Stk. 2.  Reglerne i § 2, stk. 2-3, finder tilsvarende  

 anvendelse.
§ 9.  Beboermødets beslutninger træffes på grundlag af  

 almindelig stemmeflerhed blandt de mødende lejere.
Hver beboelseslejlighed  

 har 1 stemme.
Stemmeret kan udøves af et husstandsmedlem eller ved fuldmagt.
Stk. 2.  Til beslutninger vedrørende forslag om  

 husorden, jfr. lejelovens § 67, kræves, at et flertal af samtlige  

 beboelseslejere på et beboermøde stemmer herfor.
Såfremt forslaget uden at  

 være vedtaget efter denne regel har opnået tilslutning fra mindst halvdelen  

 af de fremmødte beboelseslejere, afholdes nyt beboermøde inden 1 måned, og på  

 dette møde kan forslaget - uanset antallet af fremmødte - vedtages med  

 halvdelen af de afgivne stemmer.
 Stk. 3.  I ejendomme, der er opdelt i ejerlejligheder,  

 og i ejendomme, der ejes af andelsboligforeninger, skal samtlige beboere  

 indkaldes til det beboermøde, der træffer afgørelse om husordenen.
 § 10.  Bekendtgørelsen træder i kraft ved  

 bekendtgørelsen i Lovtidende.
