Fremsat den 6. april 2005 af transport‑ og energiministeren (Flemming  

 Hansen) Forslag til Lov  

 om ændring af lov om havne (Skibsrelaterede  

 hjælpetjenester) § 1 I lov nr. 326 af 28. maj 1999 om havne, som ændret ved  

 lov nr. 1221 af 27. december 2003, foretages følgende ændringer:
 1.  

  

 Overalt i loven ændres »Trafikministeren«  

 til: »Transport- og energiministeren«, »trafikministeren« til: »transport- og  

 energiministeren«, »Trafikministeriets« til »Transport- og  

 Energiministeriets«  

 og »Trafikministeriet« til »Transport- og Energiministeriet«.
 2.  

  

 I  

  

 § 9, stk. 6,  

  

 indsættes efter »havnerelateret  

 operatørvirksomhed«: »og skibsrelaterede hjælpetjenester, herunder lodsning,  

 bugsering og trosseføring,«.
 3.  

  

 I  

  

 § 9  

  

 indsættes efter stk. 6 som nyt  

 stykke:
»  

 Stk. 7.  

  

 Tilladelse til at forestå skibsrelaterede  

 hjælpetjenester efter stk. 6 indføres som en forsøgsordning og kan kun  

 meddeles, hvis havnen kan dokumentere, at den i de seneste 3 år har haft en  

 årlig godsomsætning på mindst 3 millioner tons gods, og at dens behov for  

 skibsrelaterede  

 hjælpetjenester ikke er opfyldt.
Skibsrelaterede hjælpetjenester skal udøves  

 i  

 et skattepligtigt selskab, og aktiviteterne skal udskilles fra den øvrige  

 havnedrift i et selvstændigt selskab.
Selskabet kan ejes og drives sammen med  

 private aktører, og selskabet kan udføre forskellige former for  

 skibsrelaterede  

 hjælpetjenester.
Tilladelse kan meddeles med en gyldighedsperiode på op til 5  

 år.
Tilladelsen bortfalder, hvis selskabet giver underskud i 3 på hinanden  

 følgende år.« Stk. 7  11 bliver herefter stk. 8  12.
 4.  

  

 I  

  

 § 10, stk. 3,  

  

 indsættes efter »operatørvirksomhed«:  

 », jf. dog stk. 4«.
 5.  

  

 I  

  

 § 10  

  

 indsættes som stk. 4 og 5:
 »  

 Stk. 4. Hvis forholdene i særlige tilfælde tilsiger  

 det, kan transport- og energiministeren efter ansøgning tillade, at havnen ud  

 over de opgaver, som er nævnt i stk. 3, kan forestå skibsrelaterede  

 hjælpetjenester, herunder lodsning, bugsering og trosseføring, enten selv  

 eller  

 i samarbejde med private virksomheder.
Stk. 5.  

  

 Tilladelse til at forestå  

 skibsrelaterede hjælpetjenester efter stk. 4 indføres som en  

 forsøgsordning  

 og kan kun meddeles, hvis havnen kan dokumentere, at den i de seneste 3 år  

 har  

 haft en årlig godsomsætning på mindst 3 millioner tons gods, og at dens behov  

 for skibsrelaterede hjælpetjenester ikke er opfyldt.
Skibsrelaterede  

 hjælpetjenester skal udøves i et skattepligtigt selskab, og aktiviteterne  

 skal  

 udskilles fra den øvrige havnedrift i et selvstændigt selskab.
Selskabet kan  

 ejes og drives sammen med private aktører, og selskabet kan udføre  

 forskellige  

 former for skibsrelaterede hjælpetjenester.
Tilladelse kan meddeles med en  

 gyldighedsperiode på op til 5 år.
Tilladelsen bortfalder, hvis selskabet  

 giver  

 underskud i 3 på hinanden følgende år.« § 2 Loven træder i kraft den 1. juli 2005.
Bemærkninger til lovforslaget Almindelige bemærkninger 1. Lovforslagets baggrund og hovedindhold Efter lov nr. 326 af 28. maj 1999 om havne afhænger de  

 opgaver, en havn må udføre, af havnens organisationsform.
Efter havnelovens § 6 kan en havn bl.a. organiseres  

 som en kommunal selvstyrehavn eller et helt eller delvist kommunalt ejet  

 aktieselskab.
Kommunale selvstyrehavne og kommunalt ejede aktieselskabshavne  

 kan ikke udføre skibsrelaterede hjælpetjenester.
Da visse havne før lovens vedtagelse i en årrække havde  

 udført opgaver, der lå udover disse bestemmelser, blev det i lovens  

 § 20,  

 stk. 1, fastsat, at de tilladelser, som transport- og energiministeren  

 efter de hidtil gældende regler havde meddelt havne til at udføre  

 stevedorevirksomhed (losning og ladning), skulle forblive i kraft.
Ligeledes  

 blev det i lovens § 20, stk. 2, fastsat, at de havne, der hidtil  

 havde udført skibsrelaterede hjælpetjenester, herunder lodsning, bugsering og  

 trosseføring, fortsat kunne udføre disse tjenester.
 Andre kommunale selvstyrehavne og kommunalt ejede  

 aktieselskabshavne har fremhævet, at der er tale om urimelige  

 konkurrenceforhold, og at der bør være en mulighed også for andre havne af  

 denne kategori til at opnå tilladelse til at udføre skibsrelaterede  

 hjælpetjenester.
 Det bemærkes, at private havne ikke er underlagt sådanne  

 begrænsninger for deres virksomhed.
 Formålet med lovforslaget er at iværksætte en  

 forsøgsordning, hvorefter transport- og energiministeren i særlige tilfælde  

 kan  

 give en kommunal selvstyrehavn eller en helt eller delvist kommunalt ejet  

 aktieselskabshavn tilladelse til at udføre skibsrelaterede hjælpetjenester,  

 enten selv eller i samarbejde med private virksomheder.
 Forsøgsordningen indebærer, at kun havne med en  

 godsomsætning på over 3 millioner tons gods om året i gennemsnit over de  

 seneste 3 år vil kunne komme i betragtning.
En tilladelse til forsøg kan gives, når havnen kan  

 dokumentere, at havnens behov for skibsrelaterede hjælpetjenester ikke er  

 opfyldt i privat regi.
I dokumentationen kan indgå forhold som, at det ikke  

 er  

 muligt at få private operatører til at betjene havnen, eller at der er et  

 reelt  

 problem med den eksisterede servicestruktur, som havnen selv kan forbedre  

 eller  

 være med til at forbedre i samarbejde med private virksomheder.
 Et vilkår for havnens deltagelse i et skattepligtigt  

 selskab vil være, at det skattepligtige selskab ikke må give underskud i 3 på  

 hinanden følgende år.
 Transport- og energiministeren vil kunne tillade, at  

 operatøren kan drive forskellige former for skibsrelaterede hjælpetjenester i  

 samme selskab for at kunne udnytte stordriftsfordele.
 Forsøgsordningen vil blive evalueret, når der foreligger  

 tilstrækkeligt materiale og erfaringer.
Det bemærkes, at spørgsmålet om lodsning har været  

 behandlet i det af forsvarsministeren nedsatte lodslovudvalg.
Lodslovudvalget  

 har bl.a. undersøgt muligheden for liberalisering af lodsvæsenet og  

 udarbejdet  

 forslag til ny lodslov.
Lodslovudvalget har den 20. december 2004 afgivet  

 betænkning om lodsning i danske farvande.
2. Økonomiske og administrative konsekvenser for  

 det offentlige Forslaget har ikke økonomiske og administrative konsekvenser.
3. Økonomiske og administrative konsekvenser for  

 erhvervslivet Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges et af Økonomi- og  

 Erhvervsministeriets virksomhedspaneler.
Styrelsen vurderer ikke, at  

 forslaget  

 indeholder administrative konsekvenser for erhvervslivet i et omfang, der  

 berettiger, at det bliver forelagt et virksomhedspanel.
4. Miljømæssige konsekvenser Forslaget har ikke miljømæssige konsekvenser.
5. Forholdet til EU-retten Kommissionen har fremsat direktivforslag KOM(2004) 654 om  

 adgang til markedet for havnetjenester, som vil kunne indeholde yderlige  

 behov  

 for ændringer til havneloven, hvis forslaget vedtages.
6. Høring Lovforslaget har været i høring hos følgende myndigheder og  

 organisationer: Danske Havne, Danske Havnevirksomheder, Danmarks  

 Skibsmæglerforening,  

 Danmarks Rederiforening og Farvandsvæsenet.
 Høringssvarene vil blive fremsendt til Folketingets  

 Trafikudvalg ledsaget af de kommentarer, som udtalelserne måtte give  

 anledning  

 til.
Samlet  

 vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Kommissionen har fremsat direktivforslag KOM(2004) 654  

 om adgang til markedet for havnetjenester, som vil kunne indeholde yderligere  

 behov for ændringer til havneloven, hvis forslaget vedtages.
Bemærkninger til lovforslagets enkelte bestemmelser Til § 1 Til nr. 1 Ændringen er en konsekvens af kongelig resolution af 25.  

 februar 2005, hvor trafik- og energiministeren udnævnes til transport- og  

 energiminister.
Til nr. 2 og 3 Hvis en kommunal selvstyrehavn i de seneste 3 år har haft  

 en årlig godsomsætning på mindst 3 millioner tons gods, kan havnen ansøge  

 transport- og energiministeren om tilladelse til at udføre skibsrelaterede  

 hjælpetjenester  

 enten selv eller i samarbejde med private virksomheder.
En tilladelse vil kunne opnås, når havnen over for  

 Transport- og Energiministeriet kan påvise, at havnens behov for  

 skibsrelaterede hjælpetjenester ikke er opfyldt i privat regi.
I  

 dokumentationen  

 kan indgå forhold som, at det ikke er muligt at få private operatører til at  

 betjene havnen, eller at der er et reelt problem med den eksisterede  

 servicestruktur,  

 som havnen selv kan forbedre eller være med til at forbedre i samarbejde med  

 private virksomheder.
 Tilladelser til at udføre skibsrelaterede hjælpetjenester  

 gives af transport- og energiministeren på åbne og ikke-diskriminerende  

 vilkår.
 I bestemmelsen er fastsat, at en tilladelse vil blive givet  

 for perioder af op til 5 år, således at forsøgsordningen kan evalueres efter  

 en  

 passende periode.
Skibsrelaterede hjælpetjenester skal udøves i et  

 skattepligtigt selskab, og aktiviteterne skal udskilles fra den øvrige  

 havnedrift i et selvstændigt selskab af hensyn til gennemsigtigheden af  

 ordningen.
Tilladelsen bortfalder, hvis selskabet giver underskud i 3 på  

 hinanden følgende år.
Et sådant selskab kan ejes og drives sammen med private  

 aktører, og selskabet kan udføre forskellige former for skibsrelaterede  

 hjælpetjenester.
 Aktiviteterne skal udføres i overensstemmelse med andre  

 bestemmelser som f.eks. vilkår for udførelse af tjenester på lodsområdet, som  

 det fremgår af den til enhver tid gældende lodslov.
 Ordningen vil blive evalueret, når der foreligger  

 tilstrækkeligt materiale og erfaringer.
Til nr. 4 og 5 Bestemmelsen gælder for havne, der er organiseret som helt  

 eller delvist kommunalt ejede aktieselskaber, og svarer til bestemmelsen i  

 nr.  

 2, hvortil der henvises.
Til § 2 Det foreslås, at loven træder i kraft den 1. juli 2005.
Bilag 1 Lovforslaget sammenholdt med gældende lov Gældende formulering Lovforslaget 1.  

  

 Overalt i loven ændres »Trafikministeren«  

 til: »Transport- og energiministeren«, »trafikministeren« til: »transport- og  

 energiministeren«, »Trafikministeriets« til »Transport- og  

 Energiministeriets«  

 og »Trafikministeriet« til »Transport- og Energiministeriet«.
Kapitel 4 Organisationsformer m.v.
 § 9.
 Stk. 6.  

  

 Såfremt  

 forholdene i særlige tilfælde tilsiger det, kan trafikministeren efter  

 ansøgning fra kommunalbestyrelsen tillade, at havnen ud over de opgaver, som  

 er nævnt i stk. 5, kan forestå havnerelateret operatørvirksomhed enten selv  

 eller i samarbejde med private virksomheder.
 2.  

  

 I  

  

 § 9 stk. 6  

  

 erstattes  

 »trafikministeren« med »transport- og energiministeren«.
Efter »havnerelateret operatørvirksomhed« indsættes »og  

 skibsrelaterede hjælpetjenester, herunder lodsning, bugsering og  

 trosseføring,« 3.  

  

 I  

  

 § 9  

  

 indsættes efter  

 stk. 6 som nyt stykke:
»  

 Stk. 7.  

  

 Tilladelse til at forestå skibsrelaterede  

 hjælpetjenester efter stk. 6 indføres som en forsøgsordning og kan kun  

 meddeles, hvis havnen kan dokumentere, at den i de seneste 3 år har haft en  

 årlig godsomsætning på mindst 3 millioner tons gods, og at dens behov for  

 skibsrelaterede hjælpetjenester ikke er opfyldt.
Tilladelse kan meddeles med  

 en gyldighedsperiode på op til 5 år.
Skibsrelaterede hjælpetjenester skal  

 udøves i et skattepligtigt selskab, og aktiviteterne skal udskilles fra den  

 øvrige  

 havnedrift i et selvstændigt selskab.
Tilladelsen bortfalder, hvis selskabet  

 giver underskud i 3 på hinanden følgende år.
Et sådant selskab kan ejes og  

 drives sammen med private aktører, og selskabet kan udføre forskellige former  

 for skibsrelaterede hjælpetjenester.« Stk. 7.  

  

 Havnen  

 drives således, at dens indtægter mindst dækker udgifterne.
Inden for de af  

 kommunalbestyrelsen fastsatte økonomiske rammer og i forbindelse hermed  

 trufne vedtagelser disponerer havnebestyrelsen selvstændigt over anlægs- og  

 driftsmidler alene til formål, der særlig tjener havnens interesser.
 Stk. 7  11 bliver herefter stk. 8  12.
Stk. 8.  

  

 Havnens  

 midler skal være regnskabsmæssigt adskilt fra kommunens, jf. dog  

 stk. 11, 2. pkt.
Havnen skal udarbejde resultatopgørelse og balance  

 efter reglerne i årsregnskabsloven.
Regnskabsaflæggelse i øvrigt skal foregå  

 efter principperne i årsregnskabsloven.
Revision af havnens regnskaber  

 foretages af en af kommunalbestyrelsen valgt revisor.
 Stk. 9.  

  

 Trafikministeren fastsætter regler om vederlag og udgiftsgodtgørelse til  

 havnebestyrelsens formand og øvrige medlemmer samt disses stedfortrædere.  

 Udgiften hertil afholdes af havnekassen.
Stk. 10.  

  

 En  

 kommunal selvstyrehavn kan efter kommunalbestyrelsens beslutning overgå til  

 en kommunal havn, når havnen ikke længere er i en konkurrencesituation.
En  

 havn anses ikke længere for at være i konkurrence, når den har en årlig  

 godsomsætning  

 på under 0,5 mio. t eller har landinger af fisk til en årlig landingsværdi på  

 under 100 mio. kr. og har en godsomsætning på under 0,3 mio. tons.
Herudover  

 anses en havn ikke for at være i konkurrence, når den kun betjener et mindre  

 antal virksomheder i havnens nærområde og disses godsomsætning ikke kan  

 flyttes til andre havne.
Stk. 11.  

  

 En kommunal  

 selvstyrehavn skal overgå til at være en kommunal havn, når den i 3 på  

 hinanden følgende år samlet har haft et negativt driftsresultat efter renter,  

 men før afskrivninger.
Kommunalbestyrelsen kan dog i særlige tilfælde med  

 trafikministerens godkendelse beslutte i stedet at tilføre havnen ny kapital.
 § 10.
 Stk. 3.  

  

 En havn  

 organiseret som en helt eller delvist kommunalt ejet aktieselskab kan ud over  

 at drive havnevirksomhed som en kommunal selvstyrehavn, jf. § 9,  

 stk. 5, alene udføre havnerelateret operatørvirksomhed.
 4.  

  

 I  

  

 § 10, stk. 3  

  

 , indsættes  

 efter »operatørvirksomhed« til: », jf. dog stk. 4«.
5.  

  

 I  

  

 § 10  

  

 indsættes som  

  

 stk. 4  

  

 og  

  

 5 »  

 Stk. 4.  

  

 Hvis forholdene i særlige tilfælde tilsiger  

 det, kan transport- og energiministeren efter ansøgning fra  

 kommunalbestyrelsen tillade, at havnen ud over de opgaver, som er nævnt i  

 stk. 3, kan forestå skibsrelaterede hjælpetjenester, herunder lodsning,  

 bugsering og trosseføring, enten selv eller i samarbejde med private  

 virksomheder.
Stk. 5.  

  

 Tilladelse til at forestå skibsrelaterede  

 hjælpetjenester efter stk. 4 indføres som en forsøgsordning og kan kun  

 meddeles, hvis havnen kan dokumentere, at havnen i de seneste 3 år har haft  

 en årlig godsomsætning på mindst 3 millioner tons gods, og at dens behov for  

 skibsrelaterede hjælpetjenester ikke er opfyldt.
Tilladelse kan meddeles med  

 en gyldighedsperiode på op til 5 år.
Skibsrelaterede hjælpetjenester skal  

 udøves i et skattepligtigt selskab.
Tilladelsen bortfalder, hvis selskabet  

 giver underskud i 3 på hinanden følgende år.
Et sådant selskab kan ejes og  

 drives sammen med private aktører, og selskabet kan udføre forskellige former  

 for skibsrelaterede hjælpetjenester.« § 2 Loven træder i kraft den 1. juli 2005.
