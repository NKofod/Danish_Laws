(Til kommunalbestyrelser, amtsråd samt  

 hovedstadsrådet) Finansministeriet har udsendt vedlagte cirkulære af 12. september 1985 om  

 visse former for tjenestefrihed til ansatte i staten, folkeskolen og  

 folkekirken.
 Cirkulæret omhandler tjenestefrihed i forbindelse med ansættelse i  

 Grønlands Hjemmestyre og tjenestefrihed til ægtefælle/samlever til  

 eksempelvis ansatte i udenrigstjenesten, Grønlands Hjemmestyre eller til de  

 personer, som rejser til udlandet i forbindelse med systemeksport eller  

 lignende.
 Indenrigsministeriet skal henstille, at kommunalbestyrelser og amtsråd  

 samt hovedstadsrådet viser imødekommenhed over for ansøgninger om  

 tjenestefrihed vedrørende de i finansministeriets cirkulære nævnte områder.
