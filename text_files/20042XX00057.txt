Skriftlig fremsættelse (24. februar 2005) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om leje, lov om midlertidig regulering af boligforholdene og  

 lov  

 om leje af almene boliger (Skærpelse af reglerne om frakendelse af retten til  

 at administrere udlejningsejendomme m.v.) (Lovforslag nr.
L 36).
Lovforslaget indebærer en skærpelse af de gældende regler i  

 lejeloven om frakendelse af retten til at administrere udlejningsejendomme.  

 Forslaget afspejler regeringens synspunkt om, at de, der handler uansvarligt,  

 skal mærke, at deres handlinger har konsekvenser.
Dette gælder også for ejere  

 af udlejningsboliger, som systematisk overtræder lejelovgivningen.
 Lovforslaget indeholder 3 delelementer:
 1.  

 	  

 Frakendelse kan ske,  

 hvis ejeren ikke har efterlevet 3 eller flere endelige huslejenævnsafgørelser  

 inden for en periode på 2 år.
 2.  

 	  

 Frakendelse kan ske,  

 hvis Grundejernes Investeringsfond i 3 eller flere tilfælde inden for en  

 periode på 10 år over for den samme ejer har udført arbejder i henhold til §  

 60, stk. 1, i lov om midlertidig regulering af boligforholdene.
 3.  

 	  

 Udvidelse af  

 frakendelsesordningen til også at omfatte ejere af flere udlejede  

 enfamiliehuse.
 Ad 1. Manglende efterlevelse af endelige  

 afgørelser.
Et meget begrænset antal udlejere overholder ikke afgørelser fra  

 huslejenævn og ankenævn samt domstole.
Disse udlejere ødelægger meget for de  

 seriøse og professionelle udlejere.
Det foreslås derfor, at det udtrykkeligt  

 fremgår af frakendelsesordningen, at manglende efterlevelse af endelige  

 afgørelser kan være grundlag for frakendelse af administrationsretten.  

 Forslaget indebærer, at frakendelse kan ske, hvis ejeren ikke har efterlevet  

 3  

 eller flere afgørelser inden for en periode på 2 år.
Hermed anses  

 bestemmelsen  

 at indeholde den nødvendige effektivitet samtidig med, at hensynet til  

 udlejernes retssikkerhed er varetaget.
Forslaget bygger på, at lejeren indberetter tilfælde af en ejers  

 manglende efterlevelse af en afgørelse til huslejenævnet.
Nævnet videregiver  

 indberetningerne til Grundejernes Investeringsfond, som registrerer samtlige  

 indberetninger fra alle nævn i hele landet.
Når Grundejernes Investeringsfond  

 har modtaget indberetning om manglende efterlevelse i 3 tilfælde for den  

 samme  

 ejer, meddeler fonden dette til de involverede huslejenævn.
Nævnene indgiver  

 herefter, såfremt der er grundlag herfor, anmodning til anklagemyndigheden om  

 at rejse sag om frakendelse.
Ad 2. Tvangsudførelse ved Grundejernes  

 Investeringsfond Regeringen finder, at det er rimeligt at kunne skride ind over  

 for udlejere, som gentagne gange undlader at iagttage et huslejenævns frister  

 for udførelse af vedligeholdelsesarbejder med den virkning, at Grundejernes  

 Investeringsfond tilkaldes for at udføre arbejderne.
 Det foreslås derfor, at det udtrykkeligt fremgår af  

 frakendelsesordningen, at denne kan anvendes over for den udlejer, som i 3  

 tilfælde inden for en 10-årig periode har undladt at iagttage nævnets frist  

 med  

 den virkning, at arbejderne er blevet udført af Grundejernes  

 Investeringsfond.
Grundejernes Investeringsfond registrerer de tilfælde, hvor  

 fonden har udført arbejder for ejerens regning.
Hvis fonden konstaterer, at  

 en  

 ejer 3 gange inden for en tiårig periode har fået udført arbejder, gives der  

 oplysning herom til de involverede huslejenævn.
Ved nævnene undersøges det,  

 om  

 betingelserne for rettighedsfrakendelse er overholdt.
Er betingelserne  

 overholdt, indgiver huslejenævnene politianmeldelse.
Ad 3. Udvidelse af  

 tvangsadministrationsordningen til også at omfatte ejere af flere udlejede  

 enfamiliehuse I de senere år er der set en ny type boligudlejningsvirksomhed,  

 hvor enfamilieshuse opkøbes med det formål at drive udlejning af disse  

 boliger.  

 Sådanne udlejere er ikke omfattet af den gældende frakendelsesordning, da den  

 enkelte ejendom ikke opfylder kravet om mindst 2 udlejede boliger.
 Denne form for udlejning må i dag anses at have karakter af  

 erhvervsmæssig og professionel boligudlejning, og det foreslås derfor, at  

 frakendelsesordningen udvides til at omfatte alle ejere med mindst 2 udlejede  

 beboelseslejligheder, uanset om de ligger i samme eller i flere ejendomme.
 Lovforslaget skønnes ikke at resultere i offentlige merudgifter.
Det foreslås, at lovændringen træder i kraft 1. juni 2005 Med disse bemærkninger skal jeg indstille lovforslaget til  

 Folketingets velvillige behandling.
