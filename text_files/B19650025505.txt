 I henhold til § 13, stk. 5, i lov nr. 195 af 26. maj 1965 om  

 saltvandsfiskeri fastsættes herved som gældende indtil videre følgende  

 bestemmelser:
 § 1.  A I LIMFJORDEN:
 I tiden fra 1. Maj til 15. september, begge dage medregnet, må  

 åleskovltrawl anvendes i Limfjorden på følgende tider:
Fra mandag morgen kl. 8 til tirsdag morgen kl. 8, fra onsdag morgen kl. 8 til torsdag morgen kl. 8 og fra fredag morgen kl. 8 til lørdag morgen kl. 8.
 Endvidere må åleskovltrawl anvendes i Limfjorden i tiden fra 15. september  

 til 31. oktober, begge dage medregnet, dog ikke i tidsrummet fra solnedgang  

 lørdag aften til solopgang mandag morgen.
Redskabet må ikke anvendes på de til enhver tid afmærkede udlægsbanker for  

 østersyngel.
Endvidere må redskabet ikke anvendes i Kilen i Sønderlem vig og  

 i Sebbersund syd for Nibe havn.
 I farvandet vest for Ålborg må åleskovltrawl ikke anvendes fra fartøjer,  

 der er målt til en brutto register-tonnage af mere end 8 tons, og i farvandet  

 øst for Ålborg ikke fra fartøjer, der er målt til en brutto register-tonnage  

 af mere end 10 tons.
B.
I ANDRE FARVANDE:
 I tiden fra 1. juli til 30. september, begge dage medregnet, må  

 åleskovltrawl tillige anvendes uden for Limfjorden på de områder, hvor brugen  

 af de i § 13, stk. 3, pkt. 4, i lov nr. 195 af 26. maj 1965 om  

 saltvandsfiskeri omhandlede skovltrawl er tilladt.
§ 2.  Ved åleskovltrawl forstås et ved skovle spilet  

 trawlredskab bestemt til fangst af ål.
Voddet må intet sted have en større  

 maskestørrelse end 34 mm, og i de yderste 2 1/2 meter af trawlsækken må  

 maskestørrelsen ikke være mindre end 22 mm.
 Trawlet må ikke belastes med mere end 12 kg.
 Er der på trawlet anbragt rullelig, der anvendes til beskyttelse af  

 trawlet, medregnes dette ikke i vægten.
 Linielængden mellem stokke og skovle må ikke overstige 30 meter.
 De til spiling af redskabet anvendte skovle skal være indrettet som  

 foreskrevet i § 13, stk. 3, pkt. 4, i lov nr. 195 af 26. maj 1965 om  

 saltvandsfiskeri.
 § 3.  Overtrædelse af bestemmelserne i denne  

 bekendtgørelse påtales og straffes i medfør af bestemmelserne i § 33 i lov  

 nr. 195 af 26. maj 1965 om saltvandsfiskeri.
 § 4.  Denne bekendtgørelse træder i kraft den 1. juli  

 1965.
 FISKERIMINISTERIET, DEN 21. JUNI 1965.
J.
Risgaard Knudsen /C.
Flensborg.
