 I medfør af § 40, jf. § 38, stk. 2 og stk. 3, i brandloven, jf.  

 lovbekendtgørelse nr. 365 af 28. juli 1983, fastsættes:
 § 1.  Ved anvendelse af bestemmelserne i denne  

 bekendtgørelse skal følgende definitioner lægges til grund:
§ 2.  Bekendtgørelsen er gældende for § 3.  De i § 2, nr. 1-5, nævnte virksomheder og  

 institutioner m.v. er undergivet »Driftsmæssige forskrifter«, der  

 udfærdiges af Statens Brandinspektion.
 Stk. 2.  Brandmyndigheden kan for disse virksomheder og  

 institutioner m.v. give yderligere driftsmæssige pålæg, der i det enkelte  

 tilfælde skønnes nødvendige for at sikre redning af personer, der befinder  

 sig i lokalerne.
 § 4.  Bygninger, som ikke er indrettet som hotel m.v.,  

 kan i kortere tidsrum anvendes som ungdomsherberger eller til andre former  

 for indkvartering efter tilladelse fra brandmyndigheden i hvert enkelt  

 tilfælde på de vilkår, der er fastsat i »Driftsmæssige forskrifter for  

 hoteller m.v.«.
 § 5.  Ansøgninger om tilladelser og godkendelser samt  

 anmeldelser til brandmyndigheden i henhold til bekendtgørelsen eller de i § 3  

 nævnte driftsmæssige forskrifter skal være vedlagt nødvendige beskrivelser og  

 tegninger i to eksemplarer.
 § 6.  Statens Brandinspektion kan dispensere fra  

 bestemmelserne i bekendtgørelsen og de i medfør af § 3 udfærdigede  

 driftsmæssige forskrifter, når det i det enkelte tilfælde skønnes rimeligt og  

 forsvarligt.
 § 7.  Overtrædelse af § 3, stk. 2, og § 8, stk. 2 og  

 3, samt af bestemmelserne i driftsmæssige forskrifter, udfærdiget i medfør af  

 § 3, stk. 1, straffes med bøde.
 § 8.  Bekendtgørelsen træder i kraft den 1. april  

 1990.
 Stk. 2.  Hoteller m.v., plejeinstitutioner,  

 forsamlingslokaler, skoler, daginstitutioner og butikker, der tillades  

 indrettet, ombygget eller ændret efter den 1. april 1990, skal af ejeren  

 anmeldes til brandmyndigheden, og de krav, som brandmyndigheden stiller efter  

 bekendtgørelsen eller de i medfør af denne udfærdigede driftsmæssige  

 forskrifter, skal være opfyldt, inden lokalerne tages i brug.
 Stk. 3.  Hoteller m.v., plejeinstitutioner,  

 forsamlingslokaler, skoler, daginstitutioner og butikker, der er tilladt  

 indrettet før bekendtgørelsens ikrafttræden, skal af ejeren anmeldes til  

 brandmyndigheden inden den 1. maj 1990 eller inden lokalernes ibrugtagning,  

 medmindre anmeldelse tidligere er sket efter § 28 i Justitsministeriets  

 bekendtgørelse nr. 25 af 25. januar 1949 angående brandværnsforanstaltninger  

 i hoteller m.v., efter § 9, stk. 2 og 3 i Justitsministeriets bekendtgørelse  

 nr. 567 af 20. december 1972 om brandværnsforanstaltninger i hoteller,  

 forsamlingslokaler, skoler, butikker og selskabshuse eller efter § 9, stk. 2  

 og 3 i Justitsministeriets bekendtgørelse nr. 29 af 21. januar 1977 om  

 brandværnsforanstaltninger i hoteller m.v., forsamlingslokaler, skoler,  

 daginstitutioner, butikker og selskabshuse.
 Stk. 4.  Justitsministeriets bekendtgørelse nr. 29 af  

 21. januar 1977 om brandværnsforanstaltninger i hoteller m.v.,  

 forsamlingslokaler, skoler, daginstitutioner, butikker og selskabshuse  

 ophæves.
 Stk. 5. »  Driftsmæsssige forskrifter« udstedt  

 i medfør af § 2 i Justitsministerets bekendtgørelse nr. 29 af 21. januar 1977  

 om brandværnsforanstaltninger i hoteller m.v., forsamlingslokaler, skoler,  

 daginstitutioner, butikker og selskabshuse, forbliver i kraft indtil nye  

 »Driftsmæssige forskrifter« udstedes i medfør af § 3. Overtrædelse  

 af disse forskrifter straffes med bøde.
