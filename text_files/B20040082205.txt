Bekendtgørelse om elevers fravær fra undervisningen i  

 folkeskolen I medfør af § 39, stk. 1, i lov om folkeskolen, jf.  

 lovbekendtgørelse nr. 870 af 21. oktober 2003, som ændret ved lov nr. 360 af  

 19. maj 2004, fastsættes:
 § 1.  

  

 Skolens leder påser, at alle elever, der er optaget i skolen, herunder elever  

 i  

 børnehaveklassen, deltager i undervisningen.
Stk. 2.  

  

 Der føres ved  

 fraværslister dagligt kontrol med, at eleverne er til stede under  

 undervisningen.
Fraværslisten skal angive følgende om grunden til fraværet:
 1)  

 	  

 Fravær på grund af  

 elevens sygdom eller lignende.
 2)  

 	  

 Fravær med  

 skolelederens tilladelse (ekstraordinær frihed).
 3)  

 	  

 Ulovligt fravær.
 Stk. 3.  

  

 Fraværslisterne  

 indsendes ved hver anden måneds begyndelse til de kommunale skolemyndigheder.  

 For elever i den amtskommunale folkeskole sendes fraværslisten til de  

 kommunale  

 skolemyndigheder i den kommune, der efter folkeskolelovens § 40, stk. 1,  

 påser  

 om eleven er indskrevet i folkeskolen eller får en undervisning, der står mål  

 med, hvad der almindeligvis kræves i folkeskolen.
 § 2.  

  

 Er  

 en elev udeblevet fra undervisningen skal forældrene personligt eller  

 skriftligt give skolen oplysning om grunden hertil i henhold til  

 folkeskolelovens § 39, stk. 2.
§ 3.  

  

 Ved  

 fravær på grund af sygdom eller lignende, der må skønnes at blive af længere  

 varighed, retter skolen snarest muligt henvendelse til forældrene med henblik  

 på en vurdering af behovet for sygeundervisning.
Ved genoptagelse af normal  

 skolegang tager skolens leder stilling til, om eleven har behov for  

 supplerende  

 undervisning eller anden faglig støtte i henhold til folkeskolelovens § 5,  

 stk.  

 6.
 Stk. 2.  

  

 Stk. 1 finder  

 tilsvarende anvendelse ved hyppige kortvarige forsømmelser på grund af  

 sygdom,  

 når de har haft en samlet varighed af 3 uger (15 skoledage) inden for  

 kvartalet.
 Stk. 3.  

  

 Der gives  

 sygeundervisning efter de derom gældende regler.
§ 4.  

  

 Ved  

 sygdom af mere end to ugers varighed kan skolen i henhold til  

 folkeskolelovens  

 § 39, stk. 2, 2. pkt., forlange lægeattest herfor.
Der vil navnlig være grund  

 til at indhente en lægeattest, når der er tvivl om, hvorvidt fraværet skyldes  

 egentlig sygdom.
 Stk. 2.  

  

 Er der grund til  

 at antage, at elevens sygdom er begrundet i forhold på skolen eller i øvrigt  

 har tilknytning til undervisningen, søger skolen så hurtigt som muligt i  

 samarbejde  

 med eleven og forældrene at kortlægge problemerne og udarbejde  

 løsningsforslag,  

 eventuelt ved inddragelse af pædagogisk-psykologisk rådgivning, Ungdommens  

 Uddannelsesvejledning, den kommunale sundhedstjeneste eller andre  

 institutioner  

 m.v., som eleven har tilknytning til.
 § 5.  

  

 Hvis skolens leder på grund af særlige begivenheder i familien m.v. har givet  

 en elev tilladelse til at holde ekstraordinært fri fra skole uden for de  

 almindelige ferier og fridage registreres et sådant fravær, jf. § 1, stk. 2,  

 nr. 2.
 Stk. 2.  

  

 Afgørelsen om  

 ekstraordinær frihed træffes på grundlag af en konkret vurdering af den  

 pågældende elevs behov for at holde fri sammenholdt med det afbræk i  

 undervisningen, som en imødekommelse vil indebære.
 § 6.  

  

 Ved  

 ulovligt fravær tager skolen straks kontakt med elevens forældre med henblik  

 på  

 at afdække årsagen til fraværet.
Stk. 2.  

  

 Skyldes  

 fraværet, at eleven har svært ved følge med i undervisningen eller har  

 problemer med andre elever eller skolens personale, søger skolen så hurtigt  

 som  

 muligt i samarbejde med eleven og forældrene at kortlægge problemerne og  

 udarbejde løsningsforslag.
Skolen overvejer, om pædagogisk-psykologisk  

 rådgivning skal inddrages med henblik på eventuel iværksættelse af  

 specialundervisning eller anden specialpædagogisk bistand.
Stk. 3.  

  

 Ved ulovligt  

 fravær, der ikke er omfattet af stk. 2, hvor eleven har mange forsømmelser af  

 kortere eller længere varighed eller meget lange fraværsperioder, søger  

 skolen  

 problemerne løst i samarbejde med eleven og forældrene, eventuelt ved  

 inddragelse af pædagogisk-psykologisk rådgivning, Ungdommens  

 Uddannelsesvejledning, den kommunale sundhedstjeneste eller andre  

 institutioner  

 m.v., som eleven har tilknytning til.
Er det ikke muligt at skabe den  

 nødvendige dialog med eleven og forældrene med henblik på at sikre, at eleven  

 deltager i undervisningen, inddrager skolen de kommunale skolemyndigheder.
 Stk. 4.  

  

 Hvis skolen får  

 oplysning om, at en elev opholder sig eller kan formodes at opholde sig i  

 udlandet, skal skolens leder give meddelelse herom til kommunen i henhold til  

 reglerne i bekendtgørelse om meddelelser efter § 24 a i lov om børnetilskud  

 og  

 forskudsvis udbetaling af børnebidrag.
 § 7.  

  

 Hvis en elev ud over fraværet fra undervisningen også har vanskeligheder i  

 forhold til de daglige omgivelser, skolen eller samfundet eller i øvrigt  

 lever  

 under utilfredsstillende forhold eller har behov for støtte på grund af  

 nedsat  

 fysisk eller psykisk funktionsevne, underretter skolens leder kommunen i  

 henhold til reglerne i bekendtgørelse om underretningspligt over for kommunen  

 efter lov om social service.
 § 8.  

  

 Bekendtgørelsen træder i kraft den 1. august 2004.
