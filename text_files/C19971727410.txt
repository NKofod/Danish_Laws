Cirkulæreskrivelse om meddelelse om, at  

 afskedigelse væsentligst skyldtes medlemmets forhold.
Ville ikke  

 opfylde et af ham bekendt og gyldigt ansættelsesvilkår Kommentar m.v.:
 Afskedigelse skyldtes væsentligst medlemmets forhold, da medlemmet  

 blev afskediget, fordi han ikke ville opfylde et af ham bekendt og gyldigt  

 ansættelsesvilkår, idet han ikke ville melde sig ind i et  

 fagforbund under LO.
 Meddelelse om afgørelsen:
 Medlemmet blev ved ansættelsesbevis af 20. maj 1996 ansat som  

 ferieafløser i perioden 3. juni 1996 til 10. august 1996. Det fremgik  

 af ansættelsesbeviset, at medlemmet ifølge overenskomsten skulle  

 være medlem af et fagforbund under LO.
Medlemmet blev den 24. juni 1996 afskediget til fratrædelse samme  

 dag.
Der var i afskedigelsesbrevet henvist til, at han ikke ville opfylde de  

 af ham bekendte ansættelsesvilkår, idet han ikke ville være  

 medlem af et fagforbund under LO.
 Arbejdsløshedskassen fandt, at medlemmet var selvforskyldt  

 ledig ved arbejdsophøret.
 Direktoratet fandt, at afskedigelsen væsentligst skyldtes  

 medlemmet, hvorfor medlemmet var selvforskyldt ledig og skulle  

 pålægges 5 ugers effektiv karantæne.
 Direktoratet lagde til grund, at medlemmet blev afskediget, fordi han ikke  

 ville opfylde de af ham bekendte ansættelsesvilkår, idet han ikke  

 ville være medlem af et fagforbund under LO.
 Direktoratet lagde videre til grund, at der var tale om et gyldigt  

 ansættelsesvilkår, idet arbejdsgiver ved ansættelse af en  

 lønmodtager lovligt kan stille krav om medlemskab af en faglig  

 organisation eller en bestemt faglig organisation som betingelse for  

 ansættelsen.
 Direktoratet fandt således, at medlemmet selv måtte bære  

 ansvaret for, at han ved at nægte at melde sig ind i et fagforbund  

 under LO bevidst overtrådte et gyldigt ansættelsesvilkår,  

 hvorved han bragte sig i en situation, hvor arbejdsgiver på grund af  

 misligholdelse kunne opsige ansættelsesforholdet.
 Direktoratet lagde ved afgørelsen vægt på, at det  

 fremgik af ansættelsesbeviset, at medlemmet ved ansættelsen  

 skulle være medlem af et fagforbund under LO.
 Direktoratet henviste til arbejdsløshedsforsikringslovens § 63,  

 stk. 1, nr. 3, til direktoratets dagældende bekendtgørelse nr.  

 1153 af 20. december 1995 om rådighed og selvforskyldt ledigt § 22,  

 stk. 1, § 25, stk. 2 og 3, og § 28, stk. 1, samt til lovbekendtgørelse  

 nr. 443 af 13. juni 1990 om beskyttelse mod afskedigelse på grund af  

 foreningsforhold § 2, stk. 1 og 2.
 Ankenævnet tiltrådte direktoratets afgørelse med  

 den givne begrundelse og under henvisning til de anførte  

 bestemmelser.
