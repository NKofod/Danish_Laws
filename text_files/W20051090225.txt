Afgørelse  

 af 7. december 2005 fra Ankenævnet vedr.
Praktikvirksomheder »  


  

 Ankenævnet har på et møde behandlet Sygehus Viborgs klage over  

 en afgørelse truffet af Fagligt Udvalg for Hospitalsteknisk  

 Assistentuddannelse, om at sygehuset ikke kan godkendelse til at uddanne  

 elever  

 i den praktiske del af erhvervsuddannelsen som hospitalsteknisk assistent med  

 specialet neurofysiologiassistent.
 Afgørelsen er truffet under  

 henvisning til retningslinier for den praktisk del af hospitalsteknisk  

 assistentuddannelse  

 med speciale i neurofysiologi.
 Afgørelsens om at Sygehus Viborg  

 ikke kan godkendes som uddannelsessted for en erhvervsuddannelseselev er  

 truffet i brev af 26. september 2005. Afgørelsen er alene truffet under  

 henvisning til, at det er et krav for at blive godkendt, at den  

 neurofysiologiske afdeling er ledet af en speciallæge i klinisk  

 neurofysiologi.
Reglerne om uddannelse er fastsat  

 i bekendtgørelse nr. 704 af 1. juli 2005 om uddannelsen til hospitalsteknisk  

 assistent.
Reglerne er fastsat med hjemmel i lov om erhvervsuddannelser.
 Ankenævnet indhentede herefter en  

 udtalelse fra det faglige udvalg, idet der udtrykkeligt blev spurgt om  

 afgørelsen om at underkende Sygehus Viborg som uddannelsessted for en  

 erhvervsuddannelseselev  

 var truffet ud fra retningslinierne.
 Udvalget har svaret i brev af 10.  

 november 2005. Udvalget har bekræftet, at afgørelsen følger de af udvalget  

 fastsatte  

 retningslinier, og udvalget har tillige fremsendt retningslinierne, der ikke  

 se  

 at være forskellige fra de retningslinier der fulgte med klagen fra  

 sygehuset.  

 (Begge dateret januar 2005).
Udvalget oplyser, at udvalget har  

 drøftet sagen den 15. september 2005, og at man der har besluttet af følge  

 retningslinierne, hvorfor Sygehus Viborg ikke kan godkendes.
Der argumenteres  

 med, at det af retningslinierne fremgår, at der skal være en speciallæge med  

 speciale i klinisk neurofysiolog elle speciallæge i neurologi suppleret med  

 fagområdeuddannelse i klinisk neurofysiologi.
 Det ses ikke, at der er andre  

 forhold, der er indgået i afgørelsen, og der er således ikke, jf.  

 erhvervsuddannelseslovens  

 § 46, stk. 1, foretaget en konkret vurdering af Sygehus Viborgs  

 uddannelsesmuligheder  

 for en erhvervsuddannelseselev.
 Ankenævnet har lagt til grund, at  

 der på sygehuset er personale, der kan forestå den faglige oplæring af en  

 erhvervsuddannelseselev i overensstemmende med reglerne om praktik i  

 bekendtgørelse nr. 704 af 1. juli 2005 om uddannelsen til hospitalsteknisk  

 assistent.
Ankenævnet har truffet følgende A F G Ø R E L S E Ankenævnet godkender Sygehus  

 Viborg som praktikplads for en erhvervsuddannelseselev i uddannelsen  

 hospitalsteknisk assistent, speciale neurofysiologiassistent.
 Denne afgørelse kan ikke  

 indbringes for anden administrativ myndighed.
Som retsgrundlag for ankenævnets  

 afgørelse henvises til - § 47 i lovbekendtgørelse nr. 183  

 af 22. marts 2004 om erhvervsuddannelser.
 - § 1 og § 5 i bekendtgørelse nr.  

 26 af 15. januar 1991, som ændret ved bekendtgørelse nr. 1256 af 29. december  

 2003, om de faglige udvalgs behandling af sager om godkendelse af  

 virksomheder  

 som praktiksteder for elever i erhvervsuddannelser.
 - praktikreglerne i bekendtgørelse  

 nr. 704 af 1. juli 2005 om uddannelsen til hospitalsteknisk assistent.
