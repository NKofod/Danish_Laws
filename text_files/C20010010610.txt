Cirkulæreskrivelse om visse  

 overgangsspørgsmål i forbindelse med gennemførelsen af  

 straffuldbyrdelsesloven (Til kriminalforsorgens institutioner og afdelinger og  

 politiet) 1. De nye regler i straffuldbyrdelsesloven og de  

 administrative forskrifter, der er udstedt efter loven, træder i kraft  

 den 1. juli 2001. Samtidig ophæves eller bortfalder i henhold til  

 bekendtgørelse om ophævelse af forskellige  

 bekendtgørelser og cirkulærer i forbindelse med  

 gennemførelsen af straffuldbyrdelsesloven samt  

 cirkulæreskrivelse om ophævelse af forskellige skrivelser og  

 vejledninger i forbindelse med gennemførelsen af  

 straffuldbyrdelsesloven en lang række af de hidtil gældende  

 administrative forskrifter for kriminalforsorgen.
 2. Med virkning fra den 1. juli 2001 skal  

 fængselsstraffe, bødestraffe, betingede domme, samfundstjeneste  

 og forvaring således fuldbyrdes efter reglerne i  

 straffuldbyrdelsesloven og de administrative forskrifter efter loven.
 Straffuldbyrdelsesloven og de administrative forskrifter  

 efter loven gælder også for fængselsstraffe og forvaring,  

 hvor straffuldbyrdelsen er iværksat før den 1. juli 2001. Dette  

 indebærer bl.a., at allerede ikendt disciplinærstraf kun kan  

 fuldbyrdes i overensstemmelse med de nye regler.
 Endvidere gælder straffuldbyrdelsesloven og de  

 administrative forskrifter efter loven også for bødestraffe,  

 hvor opkrævning og inddrivelse er påbegyndt før den 1.  

 juli 2001, samt for betingede domme og samfundstjeneste, hvor tilsyn eller  

 samfundstjeneste er påbegyndt før den 1. juli 2001.
 3. For så vidt angår hæftestraf  

 gælder der særlige overgangsregler som følge af, at  

 afskaffelsen af hæftestraffen ikke har virkning for hæftestraf  

 eller forvandlingsstraf af hæfte, der er idømt eller fastsat  

 før den 1. juli 2001, jf. § 33, stk. 2, i lov nr. 433 af 31. maj 2000  

 om ændring af forskellige lovbestemmelser i forbindelse med  

 gennemførelsen af lov om fuldbyrdelse af straf m.v. (Ændringer  

 som følge af straffuldbyrdelsesloven, afskaffelse af  

 hæftestraffen og prøveløsladelse af livstidsdømte  

 m.v.).
Allerede idømt hæftestraf eller fastsat  

 forvandlingsstraf af hæfte skal således også efter den 1.  

 juli 2001 fuldbyrdes som hæftestraf.
Dette indebærer, at de  

 hidtil gældende særlige regler for hæftedømte  

 fortsat finder anvendelse, uanset at disse regler ophæves eller  

 bortfalder i forbindelse med gennemførelsen af  

 straffuldbyrdelsesloven.
 4. Som følge af, at den nye  

 udgangsbekendtgørelse ikke indeholder regler om udgang i forbindelse  

 med besøg (besøgsudgang), bortfalder den hidtidige adgang til  

 at få besøgsudgang den 1. juli 2001.
 For ikke at forringe retsstillingen for de indsatte, som  

 ellers ville kunne have fået besøgsudgang, fastsætter  

 Justitsministeriet, Direktoratet for Kriminalforsorgen, herved  

 følgende overgangsregler om besøgsudgang:
 1)	Indsatte i de åbne fængsler, som den 1. juli 2001  

 allerede udstår fængselsstraf i 30 dage, kan få  

 besøgsudgang i overensstemmelse med de hidtil gældende regler i  

 § 34 i cirkulære nr. 31 af 18. marts 1986 om udgang til indsatte, som  

 ændret bl.a. ved cirkulære nr. 8 af 10. januar 1994.
 2)	Indsatte i de åbne fængsler, som den 1. juli 2001  

 allerede udstår fængselsstraf i over 30 dage men under 5  

 måneder, kan, indtil de har opholdt sig 30 dage i fængslet,  

 få besøgsudgang i overensstemmelse med de hidtil gældende  

 regler i § 34 i cirkulære nr. 31 af 18. marts 1986 om udgang til  

 indsatte, som ændret bl.a. ved cirkulære nr. 8 af 10. januar  

 1994.
 5. Denne cirkulæreskrivelse træder i  

 kraft den 1. juli 2001.
