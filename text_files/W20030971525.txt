Landsskatteretskendelse af 18. september 2003 vedr.  

 Næringsdrivende  underskud ved importvirksomhed med champagne fra  

 Østeuropa Sagen har været forhandlet med klageren og hans repræsentant,  

 der tillige har haft lejlighed til at udtale sig for rettens medlemmer ved et  

 retsmøde.
 Det fremgår af sagens oplysninger, at klageren i 1998  

 importerede 6.000 flasker champagne fra Østeuropa med henblik på videresalg i  

 Danmark.
Klageren har ingen uddannelsesmæssig baggrund eller anden  

 professionel tilknytning til markedet for salg af vin.
Klageren er ansat som  

 typograf.
Han har siden starten af 1990erne valgt at prioritere  

 arbejdstidsnedsættelser frem for lønstigninger.
Klagerens arbejdstid udgør i  

 dag 30 timer om ugen.
Dette er sket med henblik på at opnå mulighed for at  

 starte selvstændig virksomhed.
 Det var  

 klagerens intention, at han i forbindelse med sin 60 års fødselsdag den 18.  

 februar 2000 helt ville ophøre med sit lønmodtagerjob for alene at ernære sig  

 som selvstændig erhvervsdrivende. Ønsket var at drive handelsvirksomhed med  

 import af varer primært fra Østeuropa med henblik på videresalg her i landet.
I  

 forbindelse med rejser i Østeuropa i 1997 blev klageren præsenteret for en  

 relativt prisbillig russisk champagne.
På baggrund af sit kendskab til  

 vinprodukter generelt var han i stand til at vurdere kvaliteten af produktet,  

 som han mente var god, prisen taget i betragtning.
Efter klagers opfattelse  

 gav  

 en indkøbspris på 3 US $ pr. flaske gode muligheder for videresalg med  

 fortjeneste.
Det indgik i overvejelserne omkring købet, at det forestående  

 årtusindskifte, og de i denne forbindelse planlagte "millennium"  

 arrangementer,  

 ventedes at gøre afsætningen af champagnen til en favorabel pris relativt  

 uproblematisk.
Klageren har ikke foretaget undersøgelser af det danske  

 vinmarked forinden indkøbet af champagnen.
På  

 dette grundlag og med udsigt til en fornuftig fortjeneste besluttede klageren  

 at købe 6.000 flasker for i alt 18.000 US $. Købet blev effektueret i juni  

 måned  

 1998, og pr. fakturadato den 17. november 1998  

  

    

  

  

 var dollarkursen 631,89,  

 hvilket var ensbetydende med en købspris på ca. kr. 19,00 pr. flaske.  

 Klageren  

 vurderede en realistisk videresalgspris til at være kr. 55  


  

 eksklusiv moms, hvilket, når der blev indregnet importtold,  

 alkoholafgifter, etc., ventedes at give en avance i størrelsesordenen kr. 20  

 pr. flaske.
Købet af champagnen blev i alt væsentlighed lånefinansieret af  

 klagerens bankforbindelse.
Forud for den planlagte udskibning af champagnen fra Riga primo  

 oktober 1998 blev det frostvejr i området, hvilket er ganske usædvanligt for  

 årstiden.
Dette medførte både forsinkelse og fordyrelse af transporten.
 Klagerens ansøgning om importlicens fra Ministeriet for  

 Fødevarer, Landbrug og Fiskeri blev imødekommet den 23. december 1998, og  

 først  

 herefter kunne salget af den importerede champagne påbegyndes.
 Efter modtagelse af flaskerne lagde klageren flaskerne på lager.  

 Han havde lejet lagerplads særligt til flaskerne og herunder sikret lageret  

 med  

 alarmanlæg, alarmtelefon og Falck Securitas abonnement.
Imidlertid viste det sig, at der i det forløbne halve år, fra  

 bestillingen af de 6.000 flasker til salget kunne påbegyndes, var indtrådt en  

 generel mætning af markedet, hvilket gjorde afsætning særdeles vanskelig.
Ved  

 henvendelse til restauratører, detailforretninger og grossister var svaret  

 oftest, at man allerede havde bestilt eller indkøbt de forventede, nødvendige  

 mængder til den forestående fejring af årtusindskiftet.
I flere tilfælde var  

 en  

 medvirkende årsag, efter klagerens opfattelse, at import og salg af  

 mousserende, bulgarsk landvin under betegnelsen "Russian Classic" i  

 nogen grad havde spoleret russisk champagnes ellers gode ry på det danske  

 marked, hvilket betød store afsætningsproblemer for klageren.
Klageren afsatte selv omkring 300 flasker af den indkøbte  

 champagne i 1999. 1.000 flasker blev endvidere i 1999 solgt til indkøbspris  

 til  

 virksomheden A med aftale om, at A kunne tilbagelevere de flasker, som  

 virksomheden  

 ikke kunne videresælge.
A solgte ca. 700 flasker.
De resterende 300 flasker  

 blev derefter returneret.
Klageren fik i 2000 udbetalt en forsikringssum stor  

 116.957 kr. fra B Forsikring efter, at han havde haft indbrud i sit lager og  

 derved mistet 3.420 flasker champagne.
De resterende flasker har klageren  

 solgt  

 i 2000 og 2001. Det er oplyst, at klagerens regnskab for 2000 gav et  

 underskud  

 på ca. 13.000 kr., mens regnskabet for 2001 gav et overskud på 833 kr.
Klageren har efter salget af champagnen ikke lukket sin  

 selvstændige virksomhed, men har ikke indkøbt vin eller lignende.
Han er i  

 dag  

 momsregisteret og udøver konsulentvirksomhed.
 Skatteankenævnet har ved den påklagede ansættelse for  

 indkomstårene 1998 og 1999 ikke godkendt fradrag for virksomhedens underskud,  

 idet virksomhedens drift ikke kan betegnes som erhvervsmæssig, jfr.  

 statsskattelovens §§ 4 og 6.
Nævnet har til støtte herfor blandt andet anført, at  

 virksomheden ikke har været tilrettelagt på en sådan måde, at den i  

 skattemæssig henseende har været anlagt med erhvervsmæssig og rentabel drift  

 for øje og en realistisk udsigt til at opnå en indtjening, der står i  

 rimeligt  

 forhold til den investerede kapital.
Endvidere har nævnet lagt vægt på, at  

 der  

 ikke er foretaget nærmere regnskabsmæssige undersøgelser og markedsanalyser.
Klagerens  

 repræsentant har principalt nedlagt påstand om, at klageren har indrettet en  

 handelsvirksomhed med erhvervsmæssigt forsvarlig og rentabel drift for øje og  

 med henblik på at opnå overskud, hvorfor han er at betragte som  

 næringsdrivende.
Subsidiært har repræsentanten nedlagt påstand om, at  

 klagerens  

 indkøb og videresalg af champagne har været foretaget i spekulationsøjemed.
Til  

 støtte for den principale påstand har repræsentanten bl.a. anført,  

  

 at  

  

 klageren ikke har investeret i den pågældende champagne af særlig interesse  

 for vin eller champagne, men derimod i et ønske om ved køb og salg at opnå et  

 overskud, der kunne danne grundlaget for en tilværelse som selvstændig  

 erhvervsdrivende,  

  

 at  

  

 investeringen blev foretaget på et tidspunkt, hvor  

 der efter almindelig opfattelse måtte være god mulighed for at afsætte varer  

 af  

 den pågældende art,  

  

 at  

  

 klageren har foretaget passende foranstaltninger  

 i forbindelse med oplagring og sikring af varelageret,  

  

 at  

  

 klageren har  

 udfoldet sædvanlige og fornødne salgsbestræbelser ved internetannoncering  

 samt  

 annoncer i C Bladet,  

  

 at  

  

 klageren ikke som i en traditionel  

 hobbyvirksomhed primært har forsøgt at afsætte den indkøbte champagne til  

 familie og venner, men derimod til erhvervsdrivende, samt  

  

 at  

  

 6000  

 flasker er et særdeles stort kvantum, der langt overstiger, hvad der kunne  

 forventes indkøbt, såfremt der alene var tale om en hobbyvirksomhed.  

 Endvidere  

 har repræsentanten anført, at klageren forud for foretagelsen af en så  

 betragtelig  

 investering naturligvis har overvejet situationen nøje samt fulgt med i  

 medierne mv.
Gennemførelse af en bekostelig markedsanalyse er et helt  

 urimeligt  

 krav at stille til en nystartet virksomhed.
 Til  

 støtte for den subsidiære påstand har repræsentanten bl.a. gjort gældende,  

  

 at  

  

 der er tale om en endog meget stor investering efter almindelig  

 lønmodtagerstandard,  

 hvorfor klager har påtaget sig en betydelig økonomisk risiko,  

  

 at  

  

 investeringen blev foretaget på et tidspunkt, hvor der efter almindelig  

 opfattelse måtte være god mulighed for at afsætte varer af den pågældende  

 art,  

  

 at  

  

 det faktiske opnåede resultat skyldes de efterfølgende  

 omstændigheder, som var ukendte for klageren på tidspunktet for købet af de  

 6.000 flasker, og  

  

 at  

  

 den indkøbte mængde af champagne var så stor, at  

 den klart ikke var til privat brug.
 Landsskatteretten skal udtale:
Efter en samlet vurdering finder retten, at den af klageren  

 drevne importvirksomhed ikke i skattemæssig henseende kan anses for en  

 erhvervsmæssig forsvarligt drevet virksomhed.
Retten har herved bl.a. henset  

 til virksomhedens omfang og intensitet, at der forinden virksomhedens opstart  

 ikke har været foretaget egentlige undersøgelser af markedet, at klageren har  

 haft beskæftigelse som lønmodtager, at virksomheden har været  

 underskudsgivende  

 i de påklagede indkomstår, samt at der ikke på noget tidspunkt har været  

 udsigt  

 til, at virksomheden kan give et overskud, der står i rimeligt forhold til  

 den  

 investerede kapital.
 Retten finder herefter, at der ikke er grundlag for at indrømme  

 klageren fradrag for virksomhedens underskud ved opgørelsen af den  

 skattepligtige indkomst for indkomstårene 1998 og 1999 efter bestemmelsen i  

 statsskattelovens § 6, stk. 1, litra a.
Der foreligger salg i spekulationsøjemed ved afståelse af formueaktiver,  

 som er erhvervet med henblik på opnåelse af fortjeneste ved videresalg, ikke  

 som systematisk handlen med aktiver af den pågældende type, men ved en  

 enkeltstående disposition.
Det er hensigten på erhvervelsestidspunktet som er  

 afgørende.
Henset til at der er tale om et enkeltstående køb med udpræget  

 videresalgshensigt, finder retten, at der er tale om spekulation.
Klageren  

 har  

 følgelig fradrag for sit tab, jfr. statsskattelovens § 5, stk. 1, litra a.
