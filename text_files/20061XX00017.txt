Skriftlig fremsættelse (4. oktober 2006) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om fyrværkeri og andre pyrotekniske artikler og  

 beredskabsloven  

 (Samling af bemyndigelsesbestemmelser vedr. fyrværkeri og andre pyrotekniske  

 artikler) (Lovforslag nr.
L 21).
 Med lovforslaget har regeringen taget initiativ til at lette  

 tilgængeligheden af regelsættet på fyrværkeriområdet.
 Formålet med lovforslaget er at samle reglerne om fyrværkeri  

 og andre pyrotekniske artikler i ét regelsæt samt sikre et højt  

 sikkerhedsniveau.
Med lovforslaget føres de bemyndigelser, der er overført fra  

 forsvarsministeren til økonomi- og erhvervsministeren ved kongelig resolution  

 af 16. januar 2006, fra beredskabsloven over i lov om fyrværkeri og andre  

 pyrotekniske artikler.
Det vedrører en række bemyndigelser i beredskabsloven,  

 bl.a. bemyndigelse til at fastsætte regler om opbevaring af fyrværkeri og  

 andre  

 pyrotekniske artikler.
 Der forslås herudover indsat bestemmelser for at ensarte  

 reglerne på fyrværkeriområdet således, at der sker en harmonisering i forhold  

 til de gældende bestemmelser i lov om fyrværkeri og andre pyrotekniske  

 artikler.
 Endvidere foreslås, at der skabes klar hjemmel til at stille  

 krav om efteruddannelse af festfyrværkere med det formål at højne sikkerheden  

 i  

 forbindelse med anvendelse af det farligste fyrværkeri, der kun i begrænset  

 omfang er omfattet af tekniske krav og ofte anvendes under overværelse af et  

 større publikum.
 I forslaget til ændring i beredskabsloven foreslås, at de  

 bemyndigelsesbestemmelser, der er overført fra forsvarsministeren til  

 økonomi-  

 og erhvervsministeren, ophæves.
