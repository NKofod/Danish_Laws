Betænkning afgivet af Socialudvalget den  

 18. maj 2000 Betænkning over Forslag til lov om ændring af lov om  

 social service (Tilskud til høreapparater) Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret skriftligt.
 Endvidere har udvalget modtaget en skriftlig henvendelse  

 fra Dansk Handel & Service.
 Der er af et mindretal stillet ændringsforslag, hvorom henvises til  

 de ledsagende bemærkninger.
 Herefter indstiller et mindretal  

(Socialdemokratiets, Socialistisk Folkepartis, Det Radikale Venstres og  

 Kristeligt Folkepartis medlemmer af udvalget) lovforslaget til vedtagelse  

 uændret.
 Et andet mindretal (Venstres, Det Konservative  

 Folkepartis og Dansk Folkepartis medlemmer af udvalget) indstiller  

 lovforslaget til vedtagelse med det stillede  

 ændringsforslag.
 Et tredje mindretal (Centrum-Demokraternes medlem  

 af udvalget) vil stemme hverken for eller imod lovforslaget og det stillede  

 ændringsforslag.
 CD er tilfreds med, at lovforslaget ikke ændrer ved,  

 at alle fortsat har ret til gratis høreapparatbehandling på de  

 audiologiske afdelinger, når der samtidig foreslås en mulighed  

 for i stedet at vælge tilskud og en privat godkendt leverandør.  

 De, der ønsker det, og som har råd til en eventuel  

 brugerbetaling, hvis tilskuddet ikke slår til, får derved en  

 mulighed for at undgå den alt for lange ventetid i den offentlige  

 behandling.
CD er enig i, at ventetiden bør nedbringes, men det  

 forudsætter, at der er tilstrækkeligt med kvalificeret personale  

 til rådighed.
Der er imidlertid ikke udsigt til, at den nuværende  

 mangel på især audiologiassistenter kan afhjælpes  

 foreløbig.
Derimod risikerer man at skade den offentlige  

 høreomsorg, som anses for at høre til verdens bedste, ved, at  

 private virksomheder gennem tilbud om højere løn kan  

 dræne de offentlige høreklinikker for personale.
Samtidig er det  

 ikke Socialministeriets vurdering, at der som følge af lovforslaget  

 vil blive tale om en væsentlig nedgang i patientantallet i de  

 offentlige høreklinikker, jf. besvarelsen af spørgsmål  

 nr. 16, jf.
L 231   bilag 12. Det er derfor svært at se, hvordan  

 ventelisterne kan nedbringes inden for en overskuelig fremtid.
CD ønsker både at bevare en behandling af de  

 hørehæmmede af samme høje kvalitet som i dag og at  

 få ventetiden bragt ned.
CD mener imidlertid ikke, forslaget vil  

 føre til det ønskede resultat under de givne  

 forudsætninger.
CD mener, det er tvivlsomt, i hvor høj grad det  

 af Venstre stillede ændringsforslag, der forhøjer tilskuddet fra  

 3.000 kr. til 3.750 kr., bidrager til at sikre en reel valgmulighed.
Den  

 merudgift, der er forbundet hermed, kunne i den nuværende situation  

 være bedre anvendt til styrkelse af de audiologiske afdelinger.
 Et fjerde mindretal (Enhedslistens medlem af  

 udvalget) indstiller lovforslaget til forkastelse ved 3.  

 behandling.
 Enhedslisten finder det beklageligt, at man i stedet for  

 at udbygge de offentlige tilbud vælger at afhjælpe  

 kapacitetsproblemerne ved indførelse af private tilbud med  

 brugerbetaling som supplement til det offentlige.
Ændringsforslag Til § 1 Af et mindretal (V), tiltrådt af et mindretal (KF og  

 DF):
Bemærkninger Til nr. 1 Idet der henvises til de beregninger, som fremgår af  

 Dansk Handel & Services henvendelse af 2. maj 2000 til udvalget, jf.
L  

 231   bilag 9, foreslås tilskuddet pr. høreapparat hævet  

 fra kr. 3.000 til kr. 3.750 kr.
Jørn Pedersen (S)  

  Inger Bierbaum (S)  Karen J.
Klint (S)  

  Else Marie Mortensen (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Jens Heimburger (KF)  Knud Erik Kirkegaard (KF)  

  Inge Refshauge (DF)  Tove Videbæk (KRF)  

 nfmd.
 Frihed 2000 havde ikke medlemmer i udvalget.
