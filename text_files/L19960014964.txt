I henhold til ministerresolution af 25. januar 1994 har Danmark den 4.  

 februar 1994 godkendt en i Basel den 22. marts 1989 underskrevet konvention  

 om grænseoverskridende transport og bortskaffelse af farligt affald.  

 Konventionen har været offentliggjort på fransk og engelsk i EF tidende nr.
L  

 39 den 16. februar 1993. Konventionen trådte i kraft for Danmark den 7. maj  

 1994.
 Konventionens danske ordlyd er som følger:
Oversættelse BASEL-KONVENTIONEN OM KONTROL MED GRÆNSEOVERSKRIDENDE TRANSPORT AF  

 FARLIGT AFFALD OG BORTSKAFFELSE HERAF PRÆAMBEL De i denne konvention deltagende parter, som er bevidste om de skader, som farligt affald og andet affald samt  

 grænseoverskridende transport heraf risikerer at forvolde for menneskers  

 sundhed og for miljøet, er opmærksomme på den voksende trussel mod menneskers sundhed og  

 miljøet fremkaldt af den øgede produktion af farligt affald og andet affald  

 og dets kompleksitet samt af den grænseoverskridende transport af sådanne  

 stoffer, endvidere er klar over, at den mest effektive beskyttelse af  

 menneskers sundhed og miljøet mod de farer, som sådant affald frembyder,  

 opnås ved at minimere frembringelsen af affald med hensyn til mængde og/eller  

 mulig risiko, er overbeviste om, at staterne bør træffe de nødvendige  

 foranstaltninger for at sikre, at håndteringen af farligt affald og andet  

 affald, herunder grænseoverskridende transport og bortskaffelse, sker under  

 hensyntagen til beskyttelsen af menneskers sundhed og af miljøet, uanset hvor  

 bortskaffelsen af sådant affald finder sted, mærker sig, at staterne bør sikre, at affaldsproducenten opfylder  

 sine forpligtelser i forbindelse med transport og bortskaffelse af farligt  

 affald og andet affald på en sådan måde, at dette sker i overensstemmelse med  

 beskyttelse af miljøet, uanset hvor bortskaffelsen finder sted, fuldt ud erkender, at enhver stat har højhedsret til at forbyde,  

 at farligt affald og andet affald fra andre stater kommer ind i eller  

 bortskaffes på dens territorium, tillige erkender, at der er et stigende ønske om forbud mod  

 grænseoverskridende transport af farligt affald og dets bortskaffelse i andre  

 stater, navnlig i udviklingslandene, er overbeviste om, at farligt affald og andet affald i så vid  

 udstrækning, som det er foreneligt med en i miljømæssig forstand forsvarlig  

 og effektiv håndtering, skal bortskaffes i den stat, hvor det er frembragt, tillige erkender, at grænseoverskridende transport af sådant  

 affald fra den stat, hvor det blev frembragt til en anden stat kun bør  

 tillades, hvis den gennemføres under forhold, som ikke frembyder nogen som  

 helst risiko for den menneskelige sundhed og miljøet, og under overholdelse  

 af bestemmelserne i denne konvention, mener, at en forstærket kontrol med grænseoverskridende transport  

 af farligt affald og andet affald vil virke fremmende for en miljømæssigt  

 forsvarlig håndtering og for en begrænsning af omfanget af den  

 grænseoverskridende transport af dette affald, er overbeviste om, at staterne bør sørge for en hensigtsmæssig  

 udveksling af oplysninger om og en effektiv kontrol med grænseoverskridende  

 transport af farligt affald og andet affald til og fra disse stater, mærker sig, at en række internationale og regionale aftaler  

 omhandler spørgsmålet om beskyttelse og bevarelse af miljøet i forbindelse  

 med transit af farligt gods, tager hensyn til erklæringen fra De Forenede Nationers konference  

 om det menneskelige miljø (Stockholm, 1972), Cairo-retningslinierne og  

 principperne for miljømæssigt forsvarlig håndtering af farligt affald som  

 vedtaget af styrelsesrådet under De Forenede Nationers Miljøprogram (UNEP)  

 ved beslutning 14/30 af 17. juni 1987, henstillingerne fra De Forenede  

 Nationers ekspertudvalg om transport af farligt affald (som udarbejdet i 1957  

 og ajourført hvert andet år), de relevante henstillinger, erklæringer,  

 instrumenter og bestemmelser, som er vedtaget inden for FN-systemet, samt det  

 arbejde og de undersøgelser, som gennemføres i andre internationale og  

 regionale organisationer, er opmærksomme på den ånd, de principper, mål og opgaver, som er  

 nedfældet i World Charter for Nature (»Verdenserklæring om  

 naturen«) vedtaget af De Forenede Nationers 37. Generalforsamling  

 (1982), som indeholder de etiske regler om beskyttelse af det menneskelige  

 miljø og bevarelse af naturressourcerne, bekræfter, at staterne er ansvarlige for, at de opfylder deres  

 internationale forpligtelser vedrørende beskyttelse af den menneskelige  

 sundhed samt bevarelse af miljøet, som påhviler dem i henhold til  

 international ret, erkender, at det i tilfælde af enhver væsentlig overtrædelse af  

 bestemmelserne i denne konvention eller protokoller hertil er den relevante  

 internationale traktatret, der finder anvendelse, er bevidste om nødvendigheden af fortsat at udvikle og anvende  

 miljøforsvarlig ren tekno-logi, genanvendelsesforanstaltninger, passende  

 drifts- og vedligeholdelsessystemer med henblik på at begrænse produktionen  

 af farligt affald og andet affald mest muligt, endvidere er bevidste om, at der er et voksende internationalt  

 krav om streng kontrol med grænseoverskridende transport af farligt affald og  

 andet affald, og behov for i videst muligt omfang at begrænse denne  

 transport, er bekymrede over problemet med smugling over grænserne af farligt  

 affald og andet affald, endvidere tager hensyn til udviklingslandenes begrænsede  

 muligheder for håndtering af farligt affald og andet affald, erkender nødvendigheden af at fremme teknologioverførsel især til  

 udviklingslandene til forsvarlig håndtering af farligt affald og andet  

 affald, som frembringes lokalt, især til udviklingslandene i overensstemmelse  

 med ånden i Cairo-retningslinierne og beslutning 14/16 fra UNEP's  

 styrelsesråd om fremme af teknologioverførsel på miljøbeskyttelsesområdet, endvidere erkender, at transport af farligt affald og andet affald  

 bør ske under overholdelse af relevante internationale konventioner og  

 henstillinger, endvidere er overbeviste om, at grænseoverskridende transport af  

 farligt affald og andet affald kun bør tillades, hvis transporten og den  

 endelige bortskaffelse af affaldet sker på en miljømæssigt forsvarlig måde,  

 og er fast besluttede på gennem streng kontrol at beskytte den  

 menneskelige sundhed og miljøet mod de skadelige virkninger, der kan være en  

 følge af produktion og håndtering af farligt affald og andet affald, er blevet enige om følgende:
Artikel 1 Konventionens anvendelsesområde 1. Følgende affald, som er genstand for  

 grænseoverskridende transport, regnes for »farligt affald« i  

 overensstemmelse med denne konvention:
 2. Affald, som falder ind under en af de i Bilag II  

 nævnte kategorier, og som er genstand for grænseoverskridende transport,  

 anses for »andet affald« i overensstemmelse med denne konvention.
 3. Affald, som på grund af dets radioaktivitet er  

 omfattet af andre internationale kontrolordninger, herunder internationale  

 aftaler specielt for radioaktive materialer, er ikke omfattet af denne  

 konvention.
 4. Affald hidrørende fra normal skibsfart, hvis  

 udledning er omfattet af andre internationale aftaler, er ikke omfattet af  

 denne konvention.
Artikel 2 Definitioner I denne konvention forstås ved:
 1. Affald' - stoffer eller genstande, som bortskaffes  

 eller påtænkes bortskaffet, eller som skal bortskaffes i henhold til  

 bestemmelser i den nationale lovgivning.
 2. Håndtering' - indsamling, transport og  

 bortskaffelse af farligt affald eller andet affald, herunder efterfølgende  

 kontrol med affaldsdeponierne.
 3. Grænseoverskridende transport' - enhver transport  

 af farligt affald eller andet affald fra et område under en stats nationale  

 kompetence til eller gennem et område under en anden stats nationale  

 kompetence eller til eller gennem et område, som ikke hører under nogen stats  

 nationale kompetence forudsat at mindst to stater er berørt af transporten.
 4. Bortskaffelse' - enhver af de i Bilag IV til denne  

 konvention nævnte bortskaffelsesformer.
 5. Godkendt deponi eller anlæg' - et område eller  

 anlæg, hvor bortskaffelse af farligt affald eller andet affald finder sted i  

 henhold til en godkendelse eller driftstilladelse udstedt af en hertil  

 kompetent myndighed i den stat, hvor området eller anlægget er beliggende.
 6. Kompetent myndighed' - statslig myndighed udpeget  

 af en part som ansvarlig for, inden for et geografisk område som fastlægges  

 af parten, at modtage anmeldelse om grænseoverskridende transport af farligt  

 affald eller andet affald, samt alle oplysninger vedrørende dette, og for at  

 behandle en sådan anmeldelse i overensstemmelse med artikel 6.
 7. Forbindelsesorgan' - det organ hos en part, som  

 nævnt i artikel 5, som er ansvarlig for at modtage og fremlægge de i artikel  

 13 og 16 nævnte oplysninger.
 8. Miljømæssigt forsvarlig håndtering af farligt  

 affald og andet affald' - at træffe alle praktisk mulige foranstaltninger for  

 at sikre, at farligt affald eller andet affald håndteres på en sådan måde, at  

 den menneskelige sundhed og miljøet beskyttes mod skadevirkninger, som sådant  

 affald kan forårsage.
 9. Område under en stats nationale kompetence' - et  

 landområde, et havområde eller et luftrum, inden for hvilket en stat i  

 henhold til international ret har administrativt og lovgivningsmæssigt ansvar  

 for beskyttelsen af den menneskelige sundhed og miljøet.
 10. Eksportland' - en part hvorfra grænseoverskridende  

 transport af farligt affald eller andet affald planlægges påbegyndt eller  

 påbegyndes.
 11. Importland' - en part, hvortil grænseoverskridende  

 transport af farligt affald eller andet affald planlægges eller gennemføres  

 med henblik på bortskaffelse eller på omladning inden bortskaffelse i et  

 område, som ikke henhører under en stats nationale kompetence.
 12. Transitland' - enhver anden stat end eksport-  

 eller importlandet, hvorigennem transport af farligt affald eller andet  

 affald planlægges eller gennemføres.
 13. Berørte stater' - de parter, som er import- eller  

 eksportland, samt transitlande uanset om disse er parter eller ej.
 14. Person' - enhver fysisk eller juridisk person.
 15. Eksportør' - enhver person under eksportlandets  

 myndigheds område, som træffer aftale om eksport af farligt affald eller  

 andet affald.
 16. Importør' - enhver person under importlandets  

 myndighedsområde, som træffer aftale om import af farligt affald eller andet  

 affald.
 17. Transportør' - enhver person, som udfører  

 transport af farligt affald eller andet affald.
 18. Producent' - enhver person, hvis aktivitet  

 frembringer farligt affald eller andet affald, eller, hvis den pågældende er  

 ukendt, den person som er i besiddelse af dette affald og/eller råder over  

 det.
19. Bortskaffer' - enhver person, til hvem farligt  

 affald eller andet affald sendes, og som bortskaffer det pågældende affald, 20.'Organisation for politisk og/eller økonomisk integration' - enhver  

 organisation oprettet af suveræne stater, hvortil dets medlemsstater har  

 delegeret beføjelser inden for de områder, der er omhandlet af denne  

 konvention, og som i overensstemmelse med dets interne procedurer er behørigt  

 godkendt til at undertegne, ratificere, acceptere, godkende, formelt bekræfte  

 eller tiltræde denne konvention.
 21. Ulovlig transport' - enhver grænseoverskridende  

 transport af farligt affald eller andet affald som nævnt i artikel 9.
Artikel 3 Nationale definitioner af farligt affald 1. Hver part skal inden seks måneder efter at være  

 blevet part i konventionen underrette konventionens sekretariat om, hvilket  

 affald, udover det i Bilag I og Bilag II nævnte, der anses for eller  

 defineres som farligt affald i henhold til den nationale lovgivning samt om  

 enhver anden bestemmelse vedrørende fremgangsmåden ved grænseoverskridende  

 transport, som gælder for sådant affald.
 2. Hver af parterne underretter herefter sekretariatet  

 om enhver væsentlig ændring i de oplysninger, den har givet i medfør af stk.  

 1.
 3. Sekretariatet tilstiller omgående alle parter de  

 oplysninger, det har modtaget i henhold til stk. 1 og 2.
 4. Parterne er forpligtede til at stille de  

 oplysninger, sekretariatet tilstiller dem i medfør af stk. 1 til rådighed for  

 deres eksportører.
Artikel 4 Generelle forpligtelser 1.
 2. Parterne skal hver især træffe passende  

 foranstaltninger med henblik på:
 3. Parterne anser ulovlig transport med farligt affald  

 eller andet affald for kriminelt.
 4. Hver af parterne skal træffe de nødvendige retlige,  

 administrative eller andre foranstaltninger til at gennemføre og håndhæve  

 bestemmelserne i denne konvention, herunder de påkrævede foranstaltninger til  

 at forebygge og straffe enhver handlemåde, som strider mod konventionen.
 5. Parterne må ikke tillade, at farligt affald eller  

 andet affald eksporteres til eller importeres fra en stat, som ikke er part i  

 denne konvention.
 6. Parterne er enige om at forbyde eksport af farligt  

 affald eller andet affald med henblik på bortskaffelse inden for et område  

 syd for den tresindstyvende sydlige breddegrad, uanset om dette affald er  

 genstand for grænseoverskridende transport.
 7. Hver af parterne skal endvidere:
8. Hver af parterne skal kræve, at farligt affald og  

 andet affald, som skal eksporteres håndteres på miljømæssigt forsvarlig vis i  

 importlandet eller andetsteds.
De tekniske retningslinier for en miljømæssigt  

 forsvarlig håndtering af affald, der falder ind under denne konvention, skal  

 fastlægges af parterne på deres første møde.
 9. Parterne skal træffe de påkrævede foranstaltninger  

 til at sikre, at grænseoverskridende transport af farligt affald og andet  

 affald kun tillades, såfremt:
 10. Den forpligtelse, som i henhold til denne  

 konvention påhviler de stater, hvor der frembringes farligt affald og andet  

 affald, til at påbyde en miljømæssigt forsvarlig håndtering af dette affald  

 kan under ingen omstændigheder overføres til import- eller transitlandene.
 11. Der er intet i denne konvention, som hindrer en  

 part i at stille yderligere krav, som er forenelige med bestemmelserne i  

 denne konvention og i overensstemmelse med international ret med henblik på  

 en bedre beskyttelse af menneskers sundhed og miljøet.
 12. Der er intet i denne konvention, som på nogen måde  

 anfægter staternes suverænitet over deres territorialfarvande i  

 overensstemmelse med international ret eller den højhedsret og myndighed, som  

 staterne udøver i deres eksklusive økonomiske zoner og på deres  

 kontinentalsokkel i overensstemmelse med international ret eller den ret, som  

 skibe og luftfartøjer i alle stater har til frit at færdes i henhold til  

 international ret, således som det fremgår af de relevante internationale  

 instrumenter.
 13. Parterne forpligter sig til regelmæssigt at  

 gennemgå mulighederne for at reducere mængden af og/eller forureningsrisikoen  

 ved det farlige affald og andet affald, som eksporteres til andre stater,  

 især til udviklingslandene.
Artikel 5 Udpegning af kompetente myndigheder og forbindelsesorgan Med henblik på at fremme gennemførelsen af denne konvention skal staterne:
1. Udpege eller oprette en eller flere kompetente  

 myndigheder samt et forbindelsesorgan.
En kompetent myndighed udpeges til at  

 modtage anmeldelser i tilfælde af transitland.
 2. Underrette sekretariatet om, inden tre måneder  

 efter datoen for denne konventions ikrafttræden for de pågældende parter,  

 hvilke organer de har udpeget til forbindelsesorgan og til kompetente  

 myndigheder.
 3. Underrette sekretariatet om enhver ændring de har  

 foretaget i udpegningen i medfør af ovenstående stk. 2 inden en måned efter  

 den dato, hvor udpegningen har fundet sted.
Artikel 6 Grænseoverskridende transport mellem parterne 1. Gennem sin kompetente myndighed skal eksportlandet  

 skriftligt anmelde eller pålægge producenten eller eksportøren skriftligt at  

 anmelde enhver planlagt grænseoverskridende transport af farligt affald eller  

 andet affald til den kompetente myndighed i de berørte stater.
Denne  

 anmeldelse skal indeholde de erklæringer og oplysninger, som er nævnt i Bilag  

 V A på et sprog, som importlandet kan acceptere.
Det er tilstrækkeligt at  

 fremsende een anmeldelse til hver af de berørte stater.
2. Importlandet skal skriftligt anerkende modtagelsen  

 af anmeldelsen til anmelderen, hvori det enten giver sit samtykke til  

 overførslen med eller uden forbehold, nægter tilladelse til overførslen eller  

 anmoder om yderligere oplysninger.
En genpart af importlandets endelige svar  

 skal sendes til de kompetente myndigheder i de berørte stater, som er parter.
 3. Eksportlandet må ikke tillade producenten eller  

 eksportøren at påbegynde den grænseoverskridende transport, før det har  

 modtaget skriftlig bekræftelse på, at:
4. Hvert enkelt transitland, skal som part omgående  

 over for anmelderen anerkende modtagelse af anmeldelsen.
Det kan derefter  

 inden 60 dage fremsende et skriftligt svar til anmelderen, hvori det  

 samtykker i transporten med eller uden forbehold, nægter tilladelse til  

 transport eller anmoder om yderligere oplysninger.
Eksportlandet må ikke  

 tillade, at den grænseoverskridende transport påbegyndes, før det har  

 modtaget transitlandets skriftlige samtykke.
Skulle en part imidlertid på et  

 hvilket som helst tidspunkt beslutte ikke at kræve skriftligt  

 forhåndstilsagn, enten generelt eller på særlige vilkår ved transport af  

 farligt affald eller andet affald, eller skulle den ændre sine krav til  

 sådanne transporter, skal den omgående underrette de øvrige parter om sin  

 beslutning i overensstemmelse med bestemmelserne i artikel 13. I dette  

 sidstnævnte tilfælde kan eksportlandet tillade, at eksporten fortsætter  

 gennem transitlandet, såfremt transitlandet ikke over for eksportlandet  

 reagerer på anmeldelsen fra eksportlandet inden 60 dage efter transitlandets  

 modtagelse af den pågældende anmeldelse.
 5. Ved grænseoverskridende transport af affald, som  

 juridisk set kun defineres eller anses for farligt:
 6. Eksportlandet kan efter skriftligt samtykke fra de  

 berørte stater tillade producenten eller eksportøren at anvende en generel  

 anmeldelse, når farligt affald eller andet affald med samme fysiske og  

 kemiske egenskaber sendes regelmæssigt til samme bortskaffer gennem det samme  

 toldkontor i eksportlandet, gennem det samme toldkontor i importlandet, og i  

 tilfælde af transit gennem de samme toldkontorer ved ind- og uddeklarering i  

 transitlandet/-landene.
 7. De berørte stater kan gøre deres skriftlige  

 samtykke for anvendelsen af en generel anmeldelse som nævnt i stk. 6 betinget  

 af, at de modtager visse oplysninger, som f.eks. den nøjagtige mængde af  

 eller periodiske lister over det farlige affald eller andet affald, som skal  

 sendes.
 8. Den i stk. 6 og 7 nævnte generelle anmeldelse og  

 det skriftlige samtykke kan omfatte adskillige forsendelser af farligt affald  

 eller andet affald i en periode på indtil 12 måneder.
9. Parterne skal kræve, at enhver person, der påtager  

 sig en grænseoverskridende transport af farligt affald eller andet affald,  

 underskriver transportdokumentet enten ved levering eller modtagelse af det  

 pågældende affald.
De skal endvidere kræve af bortskafferen, at denne  

 underretter såvel eksportøren som den kompetente myndighed i eksportlandet  

 om, at han har modtaget det pågældende affald og senere om, at bortskaffelsen  

 er afsluttet som beskrevet i anmeldelsen.
Såfremt eksportlandet ikke modtager  

 denne underretning, skal den kompetente myndighed i eksportlandet eller  

 eksportøren underrette importlandet herom.
 10. Den anmeldelse og det svar, som kræves i henhold  

 til denne artikel, skal fremsendes til den kompetente myndighed hos de  

 berørte parter eller til den relevante offentlige myndighed i stater, som  

 ikke er parter.
 11. Import- eller transitlandene kan som parter kræve,  

 at enhver grænseoverskridende transport af farligt affald eller andet affald  

 skal være dækket af en forsikring, garantistillelse eller en anden form for  

 garanti.
Artikel 7 Grænseoverskridende transport fra en part gennem stater, som ikke er  

 parter Bestemmelserne i konventionens artikel 6, stk. 2 finder tilsvarende  

 anvendelse ved grænseoverskridende transport af farligt affald eller andet  

 affald fra en part gennem en eller flere stater, som ikke er parter.
Artikel 8 Forpligtelse til re-import Såfremt en grænseoverskridende transport af farligt affald eller andet  

 affald, hvortil der er givet samtykke fra de berørte stater i henhold til  

 bestemmelserne i denne konvention, ikke kan fuldføres i overensstemmelse med  

 kontraktvilkårene, og der ikke kan findes alternative dispositioner til at  

 bortskaffe affaldet på en miljømæssigt forsvarlig måde på, skal eksportlandet  

 sørge for, at det pågældende affald af eksportøren føres tilbage til  

 eksportlandet inden for en frist på 90 dage fra den dato, hvor importlandet  

 underrettede eksportlandet og sekretariatet, eller inden en anden frist som  

 måtte blive aftalt mellem de berørte stater.
Med henblik herpå kan  

 eksportlandet og eventuelt transitlandet, som er part, ikke modsætte sig  

 eller hindre, at dette affald føres tilbage til eksportlandet.
Artikel 9 Ulovlig transport 1. Som ulovlig transport regnes i denne konvention  

 grænseoverskridende transport af farligt affald eller andet affald, der  

 finder sted:
 2. Hvis en grænseoverskridende transport af farligt  

 affald eller andet affald anses for ulovlig transport som følge af  

 eksportørens eller producentens adfærd, skal eksportlandet sørge for, at det  

 pågældende farlige affald:
3. I tilfælde af grænseoverskridende transport af  

 farligt affald eller andet affald, som anses for ulovlig transport som følge  

 af importørens eller bortskafferens adfærd, skal importlandet sikre, at det  

 pågældende affald af importøren eller af bortskafferen, eller om nødvendigt  

 af importlandet selv, bortskaffes på en miljømæssigt forsvarlig måde inden 30  

 dage efter, at importlandet blev opmærksom på den ulovlige transport, eller  

 efter en frist, som de berørte stater måtte blive enige om.
Med henblik herpå  

 skal de berørte parter efter behov samarbejde om at bortskaffe affaldet på  

 miljømæssigt forsvarlig vis.
 4. I tilfælde af at ansvaret for den ulovlige  

 transport ikke kan tillægges hverken eksportøren eller producenten eller  

 importøren eller bortskafferen, skal de berørte parter eller i givet fald  

 andre parter samarbejde med henblik på at sørge for, at det pågældende affald  

 hurtigst muligt bortskaffes på miljømæssigt forsvarlig vis enten i  

 eksportlandet eller i importlandet eller eventuelt andre steder.
5. Hver af parterne skal indføre passende  

 national/indenlandsk lovgivning til at forhindre og straffe ulovlig  

 transport.
Parterne skal samarbejde om at nå de i denne artikel fremsatte  

 målsætninger.
Artikel 10 Internationalt samarbejde 1. Parterne skal samarbejde indbyrdes for at forbedre  

 og nå frem til en miljømæssigt forsvarlig håndtering af farligt affald og  

 andet affald.
 2. Med henblik herpå skal parterne:
 3. Parterne skal anvende egnede midler til at  

 samarbejde med henblik på at bistå udviklingslandene med at gennemføre  

 bestemmelserne i artikel 4, stk. 2, litra a), b), c) og d).
 4. Under hensyntagen til udviklingslandenes behov  

 opfordres der til et samarbejde mellem parterne og de kompetente  

 internationale organisationer med henblik på at styrke bl.a. offentlighedens  

 bevidsthedsgørelse, udviklingen af forsvarlig håndtering af farligt affald og  

 andet affald samt indførelsen af nye, mindre forurenende teknologier.
Artikel 11 Bilaterale, multilaterale og regionale aftaler 1. Uanset bestemmelserne i artikel 4, stk. 5 kan  

 parterne indgå bilaterale, multilaterale eller regionale aftaler eller  

 ordninger om grænseoverskridende transport af farligt affald eller andet  

 affald med parter eller ikke-parter, under forudsætning af at sådanne aftaler  

 eller ordninger ikke strider mod de krav om miljømæssigt forsvarlig  

 håndtering af farligt affald og andet affald, som er fastlagt i denne  

 konvention.
Sådanne aftaler eller ordninger skal indeholde bestemmelser, som  

 ikke er mindre miljømæssigt forsvarlige end bestemmelserne i denne konvention  

 navnlig under hensyntagen til udviklingslandenes interesser.
2. Parterne skal underrette sekretariatet om enhver  

 bilateral, multilateral eller regional aftale eller ordning som nævnt i stk.  

 1, samt om aftaler eller ordninger de har indgået før denne konvention trådte  

 i kraft for deres vedkommende med henblik på at kontrollere  

 grænseoverskridende transport af farligt affald og andet affald, som  

 udelukkende sker mellem parterne i disse aftaler.
Denne konventions  

 bestemmelser har ingen virkning for grænseoverskridende transport i henhold  

 til sådanne aftaler under forudsætning af, at aftalerne er forenelige med  

 konventionens krav om en miljømæssigt forsvarlig håndtering af farligt affald  

 og andet affald.
Artikel 12 Samråd om erstatningsansvar Parterne skal samarbejde med henblik på hurtigst muligt at vedtage en  

 protokol, som fastslår passende regler og procedurer i forbindelse med ansvar  

 og erstatning for skade som følge af grænseoverskridende transport og  

 bortskaffelse af farligt affald og andet affald.
Artikel 13 Udveksling af oplysninger 1. Parterne skal altid, når de får kendskab til uheld  

 under grænseoverskridende transport eller bortskaffelse af farligt affald  

 eller andet affald, som vil kunne indebære risici for menneskers sundhed og  

 for miljøet i andre stater, sørge for, at disse stater øjeblikkeligt bliver  

 underrettet herom.
 2. Parterne skal gennem sekretariatet underrette  

 hinanden om:
samt så hurtigt som muligt om 3. Parterne skal i overensstemmelse med deres  

 nationale love og bestemmelser inden udgangen af hvert kalenderår gennem  

 sekretariatet fremsende en beretning om det foregående kalenderår med  

 følgende oplysninger til den i henhold til artikel 15 oprettede konference:
 4. Parterne skal i overensstemmelse med deres  

 nationale love og bestemmelser sørge for, at der fremsendes en kopi af hver  

 enkelt anmeldelse, der gives til grænseoverskridende transport af farligt  

 affald og andet affald samt af svaret herpå til sekretariatet, når en part,  

 hvis miljø kan påvirkes af den nævnte grænseoverskridende transport, har  

 anmodet herom.
Artikel 14 Økonomiske forhold 1. Parterne er enige om, at der i overensstemmelse med  

 forskel lige regioners og sub-regioners særlige behov bør oprettes regionale  

 eller sub-regionale centre for uddannelse og teknologioverførsel om  

 håndtering af farligt affald eller andet affald og om begrænsning af  

 frembringelsen af affald.
Parterne træffer bestemmelse om etablering af  

 egnede finansieringsmekanismer baseret på frivillighed.
 2. Parterne skal overveje at oprette en selvfornyende  

 fond til at yde midlertidig bistand i tilfælde af nødsituationer med henblik  

 på at minimere skader under uheld i forbindelse med grænseoverskridende  

 transport eller bortskaffelse af farligt affald og andet affald.
Artikel 15 Parternes konference 1. Der indstiftes en parternes konference.
Det første  

 møde i parternes konference skal indkaldes af den administrerende direktør  

 for FN's Miljøprogram senest et år efter denne konventions ikrafttræden.  

 Herefter afholdes der med regelmæssige mellemrum ordinære møder, som  

 fastlægges af konferencen på dens første møde.
 2. Ekstraordinære møder i parternes konference kan til  

 enhver tid afholdes, såfremt konferencen anser det for nødvendigt, eller  

 efter skriftlig anmodning fra en af parterne på betingelse af, at denne  

 anmodning støttes af mindst en tredjedel af parterne inden seks måneder  

 efter, at den er blevet fremsendt til dem af sekretariatet.
 3. Parternes konference skal ved konsensus fastsætte  

 og vedtage en forretningsorden for konferencen og for eventuelle  

 underorganer, som den måtte oprette, samt de økonomiske regler, som især  

 fastsætter parternes økonomiske deltagelse i henhold til denne konvention.
 4. Parterne skal på deres første møde drøfte  

 eventuelle yderligere foranstaltninger, som måtte være nødvendige for at  

 hjælpe dem til at opfylde deres forpligtelser i forbindelse med beskyttelse  

 og bevarelse af havmiljøet inden for rammerne af denne konvention.
 5. Parternes konference skal løbende undersøge om  

 denne konvention gennemføres effektivt, og skal yderligere:
6. De Forenede Nationer og deres særlige agenturer,  

 samt enhver stat, som ikke er part i denne konvention, kan lade sig  

 repræsentere som observatører ved møder i parternes konference.
Alle andre  

 organer eller organisationer, nationale eller internationale, statslige eller  

 ikke-statslige, som har kva lifikationer på områder som vedrører farligt  

 affald eller andet affald, og som over for sekretariatet har tilkendegivet  

 ønske om at være repræsenteret som observatør ved parternes konference, kan  

 få adgang dertil med mindre mindst en tredjedel af de tilstedeværende parter  

 gør indsigelse herimod.
Spørgsmålet om adgang for og deltagelse af  

 observatører skal behandles i overensstemmelse med den forretningsorden, som  

 er vedtaget af parternes konference.
 7. Parternes konference skal tre år efter  

 konventionens ikrafttræden og herefter mindst hvert sjette år foretage en  

 evaluering af konventionens effektivitet og om nødvendigt overveje at indføre  

 et helt eller delvist forbud mod grænseoverskridende transport af farligt  

 affald eller andet affald i lyset af de seneste videnskabelige, miljømæssige,  

 teknologiske og økonomiske oplysninger.
Artikel 16 Sekretariatet 1. Sekretariatet har til opgave:
- kilder til teknisk bistand og uddannelse, - tilgængelig teknisk og videnskabelig know-how, - kilder til rådgivning og ekspertise, og - disponible ressourcer, med henblik på efter anmodning at bistå dem på områder som f.eks.:
- administration af det i konventionen nævnte anmeldesystem, - håndtering af farligt affald og andet affald, - miljømæssigt forsvarlige teknologier vedrørende farligt affald og andet  

 affald, som f.eks. teknologier, som kun er lidt forurenende og som ikke  

 frembringer affald, - vurdering af bortskaffelsesmuligheder og -områder, - overvågning af farligt affald og andet affald, og - nødprocedurer.
 2. Sekretariatsopgaverne varetages midlertidigt af  

 FN's Miljøprogram indtil det første møde i parternes konference i henhold til  

 artikel 15 er afsluttet.
3. På det første møde skal parternes konference udpege  

 sekretariatet blandt de eksisterende kompetente internationale  

 organisationer, som har tilbudt at varetage sekretariatsfunktionerne i  

 henhold til denne konvention.
På samme møde skal konferencens parter tillige  

 vurdere, hvorledes det midlertidige sekretariat har varetaget de opgaver, det  

 havde fået overdraget, især i henhold til stk. 1, og træffe afgørelse om en  

 hensigtsmæssig organisering af disse opgaver.
Artikel 17 Ændringer til konventionen 1. Hver af parterne kan foreslå ændringer til denne  

 konvention, og hver part i en protokol kan foreslå ændringer til den  

 pågældende protokol.
Sådanne ændringer skal blandt andet tage behørigt hensyn  

 til relevante videnskabelige og tekniske overvejelser.
2. Ændringer til konventionen vedtages på et møde i  

 parternes konference. Ændringer til en protokol vedtages på et møde for  

 parterne i den pågældende protokol.
Ordlyden af enhver foreslået ændring til  

 konventionen eller til en protokol skal, med mindre andet er bestemt i de  

 pågældende protokoller, meddeles parterne af sekretariatet mindst seks  

 måneder forud for det møde, hvor det foreslås vedtaget.
Sekretariatet skal  

 endvidere orientere underskriverne af denne konvention om foreslåede  

 ændringer.
3. Parterne skal gøre deres yderste for at kunne  

 vedtage enhver ændring af denne konvention ved konsensus.
Såfremt alle  

 bestræbelser med henblik på at opnå konsensus er udtømt, og der ikke er  

 opnået enighed, vedtages ændringen som en sidste udvej med et flertal på tre  

 fjerdedele af de tilstedeværende og stemmeafgivende parter, og sendes dernæst  

 af depositaren til samtlige parter med henblik på ratifikation, godkendelse,  

 formel bekræftelse eller accept.
 4. Den i stk. 3 nævnte fremgangsmåde finder anvendelse  

 for ændringer til enhver protokol, dog således at et flertal på to tredjedele  

 af den pågældende protokols tilstedeværende og stemmeafgivende parter, er  

 tilstrækkeligt til at de kan vedtages.
 5. Instrumenter til ratifikation, godkendelse, formel  

 bekræftelse eller accept af ændringer deponeres hos depositaren. Ændringer,  

 som er vedtaget i overensstemmelse med foranstående stk. 3 og 4, træder i  

 kraft mellem de parter, som har accepteret dem, halvfems dage efter at  

 depositaren har modtaget instrumenter til ratifikation, godkendelse, formel  

 bekræftelse eller accept fra mindst tre fjerdedele af de parter, som har  

 accepteret ændringerne i den pågældende protokol, med mindre andet er  

 fastlagt i denne protokol. Ændringerne træder i kraft for enhver anden part  

 halvfems dage efter at den pågældende part har deponeret sit instrument til  

 ratifikation, godkendelse, formel bekræftelse eller accept af ændringerne.
 6. I denne artikel skal formuleringen »de  

 tilstedeværende og stemmeafgivende parter« forstås som værende de  

 parter, som er til stede og som har stemt for eller imod.
Artikel 18 Vedtagelse af og ændring til bilag 1. Bilagene til denne konvention eller til en protokol  

 udgør en integrerende del af konventionen eller den pågældende protokol, og  

 med mindre andet udtrykkeligt er anført andetsteds er enhver henvisning til  

 konventionen eller til dens protokoller samtidig en henvisning til eventuelle  

 bilag hertil.
Sådanne bilag er begrænset til videnskabelige, tekniske og  

 administrative forhold.
 2. Med mindre andet er bestemt i en protokol med  

 hensyn til dens bilag, gælder følgende fremgangsmåde for forslag, vedtagelse  

 og ikrafttræden af yderligere bilag til denne konvention eller af bilag til  

 de dertil hørende protokoller:
3. Forslag til vedtagelse og ikrafttræden af ændringer  

 i bilagene til denne konvention eller til en protokol sker efter samme  

 fremgangsmåde, som gælder ved forslag til vedtagelse og ikrafttræden af bilag  

 til konventionen eller bilag til en protokol.
Bilag og ændringer til disse  

 skal tage behørigt hensyn blandt andet til relevante videnskabelige og  

 tekniske overvejelser.
 4. Hvis et yderligere bilag eller en ændring i et  

 bilag indebærer en ændring i denne konvention eller i en protokol, træder  

 dette yderligere bilag eller det ændrede bilag ikke i kraft, før ændringen i  

 konventionen eller i protokollen er trådt i kraft.
Artikel 19 Efterprøvning En part, som har grund til at antage, at en anden part handler eller har  

 handlet i strid med sine forpligtelser i henhold til bestemmelserne i denne  

 konvention kan underrette sekretariatet herom, og skal da samtidig og  

 øjeblikkelig, enten direkte eller gennem sekretariatet, underrette den part,  

 som påstanden er rettet imod.
Sekretariatet bør fremsende alle relevante  

 oplysninger til parterne.
Artikel 20 Bilæggelse af tvister 1. I tilfælde af tvist mellem parterne i forbindelse  

 med fortolkningen, anvendelsen eller overholdelsen af denne konvention eller  

 af enhver protokol hertil skal parterne søge en forhandlingsløsning eller  

 bilægge tvisten ved andre fredelige midler efter eget valg.
2. Hvis sagens parter ikke kan løse deres tvist ved de  

 midler, der er nævnt i stk. 1, skal tvisten efter indbyrdes aftale mellem  

 tvistens parter afgøres af Den Internationale Domstol eller ved voldgift i  

 henhold til de vilkår, der er fastlagt i Bilag VI om voldgift.
Hvis parterne  

 ikke kan blive enige om at løse tvisten ved Den Internationale Domstol eller  

 ved voldgift, er de dog stadig forpligtet til at søge tvisten løst gennem de  

 midler, der er nævnt i stk. 1.
 3. Ved ratifikation, accept, godkendelse, formel  

 bekræftelse eller tiltrædelse af denne konvention eller på et hvilket som  

 helst senere tidspunkt kan en stat eller en organisation for politisk  

 og/eller økonomisk integration erklære sig forpligtet overfor en anden part,  

 som accepterer samme forpligtelse, til ipso facto og uden særskilt  

 aftale at forelægge tvisten:
 En sådan erklæring skal skriftligt meddeles til sekretariatet, som  

 videregiver den til parterne.
Artikel 21 Undertegnelse Denne konvention er åben for undertegnelse af stater, af Namibia  

 repræsenteret af De Forenede Nationers Råd for Namibia, og af organisationer  

 for politisk og/eller økonomisk integration i Basel den 22. marts 1989, i det  

 schweiziske udenrigsministerium i Bern fra den 23. marts 1989 til den 30.  

 juni 1989, samt i De Forenede Nationers hovedkvarter i New York fra den 1.  

 juli 1989 til den 22. marts 1990.
Artikel 22 Ratifikation, accept, formel bekræftelse eller godkendelse 1. Denne konvention forelægges til ratifikation,  

 accept eller godkendelse af stater og af Namibia repræsenteret af De Forenede  

 Nationers Råd for Namibia, og for formel bekræftelse eller godkendelse af  

 organisationer for politisk eller økonomisk integration.
Ratifikations-,  

 accept-, formelle bekræftelses- eller godkendelsesinstrumenter skal deponeres  

 hos depositaren.
2. Enhver af de i ovenstående stk. 1 nævnte  

 organisationer, som bliver part i konventionen uden at nogen af dens  

 medlemsstater er part, er underlagt samtlige konventionens forpligtelser.  

 Hvis en eller flere medlemsstater i en sådan organisation er part i  

 konventionen, skal organisationen og dens medlemsstater fastlægge deres  

 indbyrdes ansvarsområder med hensyn til opfyldelse af deres forpligtelser i  

 henhold til konventionen.
I sådanne tilfælde er organisationen og  

 medlemsstaterne ikke samtidig bemyndiget til at udøve deres rettigheder i  

 henhold til konventionen.
 3. I sine formelle bekræftelses- eller  

 godkendelsesinstrumenter skal de i stk. 1 nævnte organisationer afgrænse  

 deres kompetence med hensyn til forhold, som er underlagt konventionen.  

 Organisationerne skal endvidere underrette depositaren, som underretter  

 parterne om eventuelle væsentlige ændringer i deres kompetence.
Artikel 23 Tiltrædelse 1. Denne konvention er åben for tiltrædelse af stater,  

 af Namibia repræsenteret af De Forenede Nationers Råd for Namibia, og af  

 organisationer for politisk og/eller økonomisk integration dagen efter den  

 dato, hvor konventionen er lukket for undertegnelse.  

 Tiltrædelsesinstrumenterne skal deponeres hos depositaren.
2. I sine tiltrædelsesinstrumenter skal de i stk. 1  

 nævnte organisationer anføre deres myndighedsområde på de områder, som  

 reguleres i konventionen.
Organisationerne skal endvidere underrette  

 depositaren om eventuelle væsentlige ændringer i deres myndighedsområde.
 3. Bestemmelserne i artikel 22, stk. 2, gælder for  

 organisationer for politisk og/eller økonomisk integration, som tiltræder  

 denne konvention.
Artikel 24 Stemmeret 1. Med mindre andet fremgår af stk. 2 i denne artikel,  

 har hver af denne konventions kontraherende parter en stemme.
2. Organisationer for politisk og/eller økonomisk  

 integration skal på områder, som ligger inden for deres myndighedsområde, i  

 overensstemmelse med artikel 22, stk. 3 og artikel 23, stk. 2, udøve deres  

 stemmeret med et antal stemmer, som svarer til det antal af deres  

 medlemsstater, som er part i denne konvention eller i den pågældende  

 protokol.
De nævnte organisationer kan ikke udøve deres stemmeret, såfremt  

 deres medlemsstater udøver deres, og omvendt.
Artikel 25 Ikrafttræden 1. Denne konvention træder i kraft halvfems dage efter  

 at deponeringen af det 20. ratifikations-, accept-, formelle bekræftelses-,  

 godkendelses- eller tiltrædelsesinstrument har fundet sted.
 2. For enhver stat eller for organisationer for  

 politisk og/eller økonomisk integration, som ratificerer, accepterer,  

 godkender eller formelt bekræfter denne konvention eller tiltræder den efter  

 datoen for deponering af det 20. ratifikations-, accept-, godkendelses-,  

 formelle bekræftelses- eller tiltrædelsesinstrument, træder denne konvention  

 i kraft halvfems dage efter en sådan stats eller en sådan organisations  

 deponering af sit ratifikations-, accept-, godkendelses-, formelle  

 bekræftelses- eller tiltrædelsesinstrument.
 3. Med henblik på stk. 1 og 2 i denne artikel kan  

 intet instrument, som er deponeret af en organisation for politisk og/eller  

 økonomisk integration, regnes med ved siden af de instrumenter, der allerede  

 er deponeret af en medlemsstat i den pågældende organisation.
Artikel 26 Forbehold og erklæringer 1. Der kan ikke tages forbehold for eller gøres  

 undtagelser fra denne konvention.
 2. Stk. 1 i denne artikel udelukker ikke en stat eller  

 en organisation for politisk og/eller økonomisk integration fra ved sin  

 undertegnelse, accept, godkendelse, formelle bekræftelse eller tiltrædelse af  

 denne konvention at fremsætte erklæringer eller udtalelser, uanset hvilken  

 benævnelse, man måtte give dem, med henblik på blandt andet at harmonisere  

 sine love og bestemmelser med denne konventions bestemmelser under  

 forudsætning af at sådanne erklæringer eller udtalelser ikke ophæver eller  

 ændrer konventionens retlige virkninger for den pågældende stat.
Artikel 27 Udtræden 1. Når som helst efter udløbet af en frist på tre år  

 fra datoen for denne konventions ikrafttræden for en part kan denne part  

 udtræde af konventionen ved skriftlig meddelelse til depositaren.
 2. Udtrædelsen får virkning et år efter, at  

 depositaren har modtaget meddelelsen, eller fra en senere dato, som måtte  

 være angivet i meddelelsen.
Artikel 28 Depositaren De Forenede Nationers Generalsekretær er depositar for denne konvention og  

 for alle eventuelle dertil knyttede protokoller.
Artikel 29 Tekstens gyldighed Denne konventions originaleksemplarer på arabisk, kinesisk, engelsk,  

 fransk, russisk og spansk har samme gyldighed.
 TIL BEKRÆFTELSE HERAF har undertegnede, der er behørigt bemyndiget hertil,  

 underskrevet denne konvention.
Udfærdiget i Basel, den 22. marts 1989 Bilag I Affaldskategorier, som skal kontrolleres Affaldsstrømme Bilag II Affaldskategorier, som kræver en særlig undersøgelse Y46 Indsamlet husholdningsaffald Y47 Rester fra forbrænding af husholdningsaffald Bilag III * Svarer til det fareklassificeringssystem, som er indeholdt i FN's  

 anbefaling angående transport af farligt gods (ST/SG/AC.10/1/rev.5, FN, New  

 York, 1988).
Undersøgelsesmetoder De mulige farer ved visse typer affald er endnu ikke fuldt ud  

 dokumenteret; der foreligger ikke undersøgelser, hvormed disse farer kan  

 bestemmes kvantitativt.
Der er behov for yderligere forskning med henblik på  

 at udvikle metoder til at fastslå mulige farer affaldet kan frembyde for  

 mennesker og/eller for miljøet.
Der er udviklet standardiserede  

 undersøgelsesmetoder med rene stoffer og materialer.
Mange lande har udviklet  

 nationale undersøgelsesmetoder, som kan anvendes på materialer, som er opført  

 i bilag I med henblik på at afgøre, om de er i besiddelse af nogen af de i  

 dette bilag anførte egenskaber.
Bilag IV Bortskaffelsesformer A.
Bortskaffelsesformer, der ikke indebærer mulighed for  

 ressourcegenanvendelse, genvinding, videreudnyttelse, direkte genbrug eller  

 alternative anvendelser I afsnit A angives de bortskaffelsesformer, som benyttes i praksis.
B.
Bortskaffelsesformer, der kan indebære mulighed for  

 ressourcegenanvendelse, genvinding, videreudnyttelse, direkte genbrug eller  

 alternative anvendelser I Afsnit B angives de former for nyttiggørelse af stoffer, som anses for  

 eller efter loven defineres som farligt affald, og som ellers skulle have  

 været bestemt for bortskaffelsesformer i henhold til Afsnit A.
Bilag V A Oplysninger, som skal gives ved anmeldelsen Noter Bilag V B Oplysninger, som skal gives i transportdokumentet Noter De oplysninger, som skal angives på transportdokumentet, bør så vidt  

 muligt samles i et enkelt dokument sammen med de oplysninger, som kræves i  

 henhold til reglerne om transport.
Hvis dette ikke er muligt, skal disse  

 oplysninger supplere og ikke være en gengivelse af de oplysninger, som  

 reglerne om transport kræver.
Transportdokumentet skal indeholde instrukser  

 med hensyn til den person, som er bemyndiget til at give oplysningerne og  

 udfylde formularerne.
Bilag VI Voldgift Artikel 1 Med mindre andet er bestemt i denne konventions artikel 20, foretages  

 voldgift som fastlagt i efterfølgende artikel 2 til 10.
Artikel 2 Den part, der anmoder om voldgift, meddeler sekretariatet, at parterne er  

 enige om at lade deres tvist afgøre ved voldgift jfr. denne konventions  

 artikel 20, stk. 2 eller 3 med angivelse af de af denne konventions artikler,  

 hvis fortolkning eller anvendelse, der er genstand for tvisten.
Sekretariatet  

 videregiver de således modtagne oplysninger til alle denne konventions  

 parter.
Artikel 3 Voldgiftsretten har 3 medlemmer.
Hver af stridens parter udnævner en  

 voldgiftsmand, og de to således udnævnte voldgiftsmænd udpeger i enighed en  

 opmand, som skal føre forsædet.
Denne sidstnævnte må hverken være af en af de  

 stridende parters nationalitet eller være fastboende på en af de stridende  

 parters territorium eller være ansat i en af disses tjeneste eller på nogen  

 måde tidligere have beskæftiget sig med sagen.
Artikel 4 1. Hvis voldgiftsrettens opmand ikke er udnævnt inden  

 2 måneder efter udnævnelsen af den anden voldgiftsmand, skal han udpeges af  

 FNs Generalsekretær efter anmodning af en parterne inden for en ny frist på 2  

 måneder.
2. Hvis en af stridens parter ikke har udnævnt en  

 voldgiftsmand inden 2 måneder efter at have modtaget begæring herom, kan den  

 anden part henvende sig til FNs Generalsekretær, som udpeger en opmand inden  

 for en ny frist på 2 måneder.
Straks efter udnævnelsen beder opmanden den  

 part, som ikke har udnævnt en voldgiftsmand, om at gøre dette inden for en  

 frist på 2 måneder.
Efter fristens udløb henvender han sig til FNs  

 Generalsekretær, som foretager denne udnævnelse inden for en ny frist på 2  

 måneder.
Artikel 5 1. Voldgiftsretten afsiger sin kendelse i henhold til  

 international ret og denne konventions bestemmelser.
 2. En voldgiftsret nedsat i henhold til dette bilag  

 udarbejder sine egne procedureregler.
Artikel 6 1. Voldgiftsrettens afgørelser, såvel med hensyn til  

 proceduren som til sagens realitet, træffes ved stemmeflertal.
2. Voldgiftsretten kan tage alle passende  

 forholdsregler for at fastslå sagens faktiske forhold.
Den kan efter  

 anmodning fra en af parterne henstille, at der træffes de nødvendige  

 retssikrende forholdsregler.
 3. Stridens parter skal stille de nødvendige midler  

 til rådighed, således at sagen kan behandles tilfredsstillende.
 4. Fravær eller forfald fra en af stridens parter kan  

 ikke hindre sagens behandling.
Artikel 7 Voldgifsretten kan påkende modkrav, der har direkte tilknytning til  

 stridens genstand.
Artikel 8 Med mindre voldgiftsretten træffer anden beslutning på grund af sagens  

 særlige omstændigheder betales sagens omkostninger, herunder betalingen til  

 rettens medlemmer ligeligt af stridens parter.
Retten skal føre regnskab over  

 alle udgifter og aflevere en slutopgørelse til parterne.
Artikel 9 Enhver part, som har en juridisk interesse i sagens genstand, som kan  

 tænkes at blive berørt af voldgiftsrettens afgørelse, kan med rettens  

 billigelse intervenere i sagen.
Artikel 10 1. Voldgiftsretten afsiger sin kendelse inden for 5  

 måneder efter den dag, hvor den er nedsat, med mindre den finder det  

 nødvendigt at forlænge denne frist yderligere med en periode, som ikke bør  

 overstige 5 måneder.
2. Voldgiftsrettens kendelse skal være begrundet.
Den  

 er endelig og bindende for stridens parter.
 3. Enhver tvist, som måtte opstå mellem parterne med  

 hensyn til kendelsens fortolkning eller gennemførelse, kan forelægges af en  

 af stridens parter for den voldgiftsret, som har afsagt den, eller hvis sagen  

 ikke kan forelægges for denne, for en anden voldgiftsret, som konstitueres  

 hertil på samme måde som den første.
 Danmarks godkendelsesinstrument deponeredes den 6. februar 1994 hos De  

 Forenede Nationers Generalsekretær, og konventionen trådte i medfør af  

 artikel 25, stk. 1 i kraft for Danmark den 7. maj 1994.
 Pr. 7. maj 1994, datoen for konventionens ikrafttrædelse for Danmark, var  

 konventionen endvidere trådt i kraft for følgende lande:
 Antigua/Barbuda, Argentina, Australien, Bahama-øerne, Bahrain, Bangladesh,  

 Belgien, Brasilien, Canada, Chile, Cypern, Ecuador, Egypten, El Salvador,  

 Estland, Filippinerne, Finland, Forenede Arabiske Emirater, Frankrig, Indien,  

 Indonesien, Iran, Japan, Jordan, Kina, Kuwait, Letland, Liechtenstein,  

 Malaysia, Maldiverne, Mauritius, Mexico, Monaco, Nederlandene, Nigeria,  

 Norge, Panama, Portugal, Polen, Rumænien, Saudi Arabien, Schweiz, Senegal,  

 Seychellerne, Den Slovakiske Republik, Slovenien, Sri Lanka, Sverige, Syrien,  

 Tanzania, Den Tjekkiske Republik, Ungarn, Uruguay og Østrig.
 Efterfølgende har følgende lande med virkning fra de vedføjede datoer  

 tiltrådt konventionen:
