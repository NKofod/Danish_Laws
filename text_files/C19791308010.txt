 Fra de italienske myndigheder har man modtaget underretning om, at fersk  

 og frosset kaninkød samt andet vildt ved import i Italien skal opfylde  

 følgende bestemmelser.
 1. Det skal være produceret på et autoriseret  

 slagteri.
 2. Kødet skal være forsynet med et sundhedsmærke,  

 hvorpå er anført oplysninger om oprindelsesland, virksomhedens  

 autorisationsnummer og påtegningen CEE.
 3. Kroppene skal være flåede og organerne udtagne.
 4. Partierne skal være ledsaget af oprindelses- og  

 sundhedscertifikat med angivelse af bl.a. oprindelsesvirksomhedens navn og  

 autorisationsnummer samt attestation om, at dyrene, hvorfra kødet hidrører,  

 kommer fra myxomatose-fri områder.
Import af dele af kaninkød er underkastet særlige aftaler, hvorfor  

 kaninkød indtil videre kun kan eksporteres som hele kroppe.
Såfremt kroppene  

 emballeres enkeltvis, skal emballagen være af gennemsigtigt materiale.
Efter bemyndigelse fra landbrugsministeriet meddeles herved tilladelse til  

 ved eksport af slagtekaniner til Italien, at anvende sundhedsmærket: DA OOO  

 CEE med slagteriets autorisationsnummer i stedet for OOO.
 Herudover skal der foretages mærkning i overensstemmelse med  

 bestemmelserne i § 21, stk. 2, i landbrugsministeriets bekendtgørelse af 15.  

 oktober 1965 om indsamling, slagtning, forhandling og udførsel af kaniner  

 m.v.
Oprindelses- og sundhedscertifikat, form.
KK 1700-1973, kan anvendes med  

 følgende tilføjelser.
 På forsiden skal ved de enkelte sprog tilføjes:
 eller kaniner/or rabbits/oder Kaninchen/ou lapins/y conigli.
 Endvidere skal oprindelsesvirksomhedens navn og autorisationsnummer også  

 anføres.
 På bagsiden skal tilføjes:
 »Il sottoscritto veterinario ufficiale certifica:
 che le carni da animali origine da localita libero da myxomatose.
Undertegnede autoriserede dyrlæge attesterer, at kødet hidrører fra dyr fra området fri for myxomatose«.
 Attestationen skal - ligesom attestens forside - forsynes med  

 embedsstempel, dato og den kontrollerende dyrlæges underskrift.
 P.V.V.
