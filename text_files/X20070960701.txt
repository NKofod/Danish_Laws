Afståelse af ubebygget areal i  

 ekspropriationssituation Spørgsmål Vil spørgers  

 overdragelse af en ubebygget landbrugslod til kommunen udløse beskatning for  

 spørger? Svar Nej.
Beskrivelse af de faktiske forhold Spørger  

 erhvervede i 1975 en landbrugsejendom og etablerede sig som landmand.
I 1985  

 erhvervede spørger yderligere en ejendom.
Ejendommen ligger i landzone og er  

 en  

 ubebygget landbrugslod, der indgår i spørgers landbrug.
Spørger har i en  

 årrække bortforpagtet landbrugslodden, men forpagtningsforholdet er nu  

 ophørt.
Der er i  

 Regionplan 2005 udpeget områder til fremtidigt byudviklingsområde.
Byrådet  

 vedtager den 7. november 2005 Kommuneplan 2005-2017. Byrådet har i forhold  

 til  

 hovedstrukturen i Kommuneplan 1997 udpeget nye arealer til bolig- og  

 erhvervsformål.  

 Det fremgår, at særligt to områder skal sikre, at kommunen har attraktive og  

 velegnede arealer til bolig og erhverv samt, at disse findes i tilstrækkelig  

 omfang til at sikre gode boliger til alle i kommunen og en god udvikling af  

 erhvervslivet.
Fremtidige initiativer i områderne omfatter primært udpegning  

 af  

 nye arealer til bolig og erhvervsformål på kort sigt (2005-2010) og på lang  

 sigt (2018 og fremefter).
Der er i  

 kommuneplanen ikke fastsat rammebestemmelser for det område, hvor  

 landbrugslodden  

 ligger.
Landbrugslodden er derfor fortsat beliggende i landzone.
Byrådet  

 tiltrådte på møde den 19. september 2006 en indstilling fra Økonomiudvalget  

 om  

 at købe landbrugslodden.
Ligeledes tiltrædes på Byrådsmøde den 24. oktober  

 2006  

 en indstilling om godkendelse af en frivillig aftale indgået med spørger om  

 afståelse af landbrugslodden.
Det fremgår endvidere af beslutningsreferatet  

 fra  

 Byrådsmødet, at Byrådet tiltræder en indstilling om at foretage  

 ekspropriation,  

 ligesom en indstilling om at søge at opnå en frivillig aftale om køb af  

 arealet  

 tiltrædes.
 Spørger har  

 underskrevet et betinget skøde den 27. oktober 2006.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter reglerne i  

 ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  

 Ligningsvejledningen 2007-1, afsnit  


  

 E.J.2.8  


  

 og  


  

 SKM2006.438.SKAT  


.
 Følgende  

 betingelser skal være opfyldt på aftaletidspunktet, for at overdragelsen af  

 en  

 fast ejendom kan anses for sket i en ekspropriationssituation:
 a.
 Der  

  

 skal  

 på aftaletidspunktet  

  

 være  

 ekspropriationshjemmel i  

 lovgivningen til det pågældende formål.
 b.
På aftaletidspunktet må det kunne påregnes, at ekspropriation  

  

 vil ske  

 i mangel af frivillig aftale, dvs. at den eksproprierende myndighed skal  

 udvise  

 vilje til at ekspropriere.
Der skal foreligge ekspropriationsrealitet.
 Betingelserne om  

 ekspropriationshjemmel og ekspropriationsrealitet findes at være opfyldte.
Der foreligger  

 en Kommuneplan for området, og på et Byrådsmøde er det besluttet at opkøbe  

 den  

 pågældende landbrugslod.
På et efterfølgende Byrådsmøde er en frivillig  

 aftale  

 om afståelse af landbrugslodden godkendt, og det fremgår af Byrådets  

 beslutning, at Byrådet vil foretage ekspropriation, i det tilfælde der ikke  

 kan  

 opnås enighed om en frivillig aftale.
 SKAT indstiller  

 herefter, at spørgsmålet om der skal ske beskatning ved afståelse af den  

 ubebyggede landbrugslod til kommunen besvares med et nej.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år fra afgørelsens dato.
