Bekendtgørelse om reklame og  

 sponsorering i radio og fjernsyn I medfør af § 70, § 73, stk. 8, og 76,  

 stk. 2 i lov om radio- og fjernsynsvirksomhed, jf. lovbekendtgørelse nr.  

 551 af 20. juni 2000, som ændret ved lov nr. 1272 af 20. december 2000,  

 fastsættes:
Kapitel 1 Anvendelsesområde § 1.  

  

 Bekendtgørelsen omfatter reklamer og sponsorering af programmer i alle former  

 for radio og fjernsyn, jf. § 1 i lov om radio- og fjernsynsvirksomhed.
 Stk. 2.  

  

 For  

 tekst-tv gælder de samme regler som for fjernsyn i øvrigt, hvor ikke andet er  

 anført.
 § 2.  

  

 I  

 DRs programvirksomhed samt i radio- og fjernsynsvirksomhed ved hjælp af  

 fællesantenneanlæg, der går ud over ét lokalt radio- eller fjernsynsnævns  

 område (kabelradio og tv), må reklamer ikke indgå.
Kapitel 2 Reklamers identifikation, placering og omfang Identifikation § 3.  

  

 Reklamer skal klart kunne identificeres som sådanne, således at de i indhold  

 og  

 præsentation adskiller sig fra de ordinære udsendelser.
 Stk. 2.  

  

 I radio  

 skal et reklameindslags eller en reklamebloks begyndelse og afslutning  

 angives  

 tydeligt ved hjælp af lydsignal eller speakertekst, eventuelt begge dele.
 Stk. 3.  

  

 I fjernsyn  

 skal en reklamebloks begyndelse og afslutning angives tydeligt ved hjælp af  

 lydsignal eller speakertekst, eventuelt begge dele, samt ved en billedmæssig  

 angivelse.
 Stk. 4.  

  

 I tekst-tv  

 skal der alene foretages en tydelig billedmæssig angivelse.
Placering § 4.  

  

 I  

 fjernsyn må reklamer kun udsendes i blokke, der skal placeres mellem  

 udsendelserne.
 Stk. 2.  

  

 Stk. 1  

 gælder ikke for tekst-tv.
 § 5.  

  

 I  

 radio må reklamer placeres overalt i sendefladen.
Omfang § 6.  

  

 Reklamer må højst udgøre 15 pct. af den daglige sendetid og højst 12 minutter  

 pr. time.
 Stk. 2.  

  

 Hvis  

 enkelte dele af den samlede daglige sendetid, der tilkommer indehaveren af en  

 tilladelse til radio- eller fjernsynsvirksomhed, er kortere end 1 time,  

 nedsættes de 12 minutter pr. time inden for disse tidsrum forholdsmæssigt.
 Stk. 3.  

  

 Reklamer i  

 fjernsyn i form af direkte tilbud til seerne med henblik på salg, køb eller  

 leje af produkter eller tjenesteydelser må sammenlagt ikke overstige 1 time  

 pr.  

 dag, og skal være indeholdt i den i stk. 1 anførte reklametid.
 Stk. 4.  

  

 Stk. 1  

  3 gælder ikke for tekst-tv.
Kapitel 3 Reklamers indhold Almindelige regler § 7.  

  

 Reklame i radio og fjernsyn skal, som al anden reklame, være lovlig,  

 sømmelig,  

 hæderlig og sandfærdig og være udformet med behørig social ansvarsfølelse.
 Stk. 2.  

  

 Reklamer  

 skal være i overensstemmelse med markedsføringsloven og i øvrigt respektere  

 alment accepterede reklameetiske normsæt.
 Stk. 3.  

  

 Det skal  

 fremgå af reklamen, hvem der er annoncør, eventuelt ved varemærker eller  

 andre  

 forretningskendetegn.
 Stk. 4.  

  

 Der skal  

 ved iagttagelsen af de i stk. 1 og 2 nævnte hensyn lægges vægt på de  

 omstændigheder, hvorunder radio- og fjernsynsmodtagning i almindelighed  

 finder  

 sted.
§ 8.  

  

 I  

 fjernsyn må programmedarbejdere ved det pågældende programforetagende ikke  

 medvirke i reklamer udsendt af dette.
De udsendte reklamer må heller ikke  

 indeholde symboler eller standardelementer fra foretagendets udsendelser.
§ 9.  

  

 Reklamer må ikke tilskynde til voldshandlinger.
De må ikke indeholde indslag  

 med drab, vold eller mishandling, og de må ikke på utilbørlig vis spille på  

 overtro eller frygt.
 Stk. 2.  

  

 Reklamer må  

 ikke være diskriminerende med hensyn til race, køn, alder, religion eller  

 nationalitet, eller krænke personers religiøse eller politiske overbevisning.
Stk. 3.  

  

 Reklamer må  

 ikke tilskynde til adfærd i strid med hensynet til sikkerheden i hjemmet, på  

 arbejdspladsen eller i trafikken, eller til farlig, uansvarlig,  

 sundhedsskadelig eller miljøskadelig adfærd i øvrigt.
Såfremt anvendelsen af  

 et  

 produkt kræver, at der skal tages særlige sikkerhedshensyn, skal reklamen  

 gøre  

 opmærksom herpå.
 § 10.  

  

 Reklamer må ikke afbilde eller referere til personer, det være sig i disses  

 private  

 eller offentlige egenskaber, medmindre forudgående tilladelse er opnået.  

 Reklamer må heller ikke uden forudgående tilladelse afbilde eller referere  

 til  

 noget, der tilhører en person, på en måde, der er egnet til at fremkalde  

 indtrykket af en personlig anbefaling.
 § 11.  

  

 Reklamer, hvori der anvendes sublimale teknikker, må ikke udsendes.
 Særlige regler om bestemte produkter og  

 tjenesteydelser m.v.
 § 12.  

  

 Der  

 er ikke tilladt at reklamere for drikkevarer med et alkoholindhold på 2,8  

 pct.  

 vol. eller derover.
 Stk. 2.  

  

 Reklamer  

 for alkoholholdige drikkevarer med et alkoholindhold på under 2,8 pct. vol.  

 skal overholde følgende regler:
 1)  

 	  

 De må ikke specielt  

 henvende sig til mindreårige og må især ikke vise mindreårige, der indtager  

 sådanne drikkevarer.
 2)  

 	  

 De må ikke forbinde  

 indtagelse af alkohol med øgede fysiske præstationer eller bilkørsel.
 3)  

 	  

 De må ikke skabe det  

 indtryk, at indtagelsen af alkohol bidrager til succes på det sociale eller  

 det  

 seksuelle område.
 4)  

 	  

 De må ikke antyde, at  

 alkohol har terapeutiske egenskaber, at den virker stimulerende eller  

 beroligende eller, at den kan bruges til at løse personlige konflikter med.
 5)  

 	  

 De må ikke tilskynde  

 til umådeholden indtagelse af alkohol eller fremstille afholdenhed eller  

 mådehold i et negativt lys.
 § 13.  

  

 Det er ikke tilladt at reklamere for tobaksprodukter eller for varer, der  

 fortrinsvis benyttes i forbindelse med tobaksrygning.
 § 14.  

  

 I  

 fjernsyn er det ikke tilladt at reklamere for lægemidler og sundhedsydelser.  

 Lægemiddelstyrelsen kan dog fastsætte regler om, at det i særlige tilfælde er  

 tilladt at reklamere for lægemidler, jf. lov om lægemidler § 27 a,  

 stk. 2.
 Stk. 2.  

  

 I lokal  

 radio og satellitradio må der ikke reklameres for lægemidler, jf. lov om  

 lægemidler, § 27, stk. 1, som:
1)  

 	  

 er receptpligtige, 2)  

 	  

 er uegnede til  

 anvendelse, uden at patienten forinden har søgt læge med henblik på  

 diagnosticering eller overvågning af behandlingen, eller 3)  

 	  

 er omfattet af lov om  

 euforiserende stoffer.
 Stk. 3.  

  

 Reklame for  

 et lægemiddel i lokal radio og satellitradio skal udformes efter reglerne i  

 lov  

 om lægemidler og bekendtgørelse om reklame for lægemidler.
 § 15.  

  

 I  

 fjernsyn må der ikke reklameres for økonomiske interessegrupper, såsom  

 erhvervsorganisationer og fagforeninger, eller for religiøse eller politiske  

 anskuelser.
Særlige regler om beskyttelse af børn og unge under 18  

 år § 16.  

  

 Reklamer, der henvender sig til børn og unge, må ikke udformes på en sådan  

 måde, at de vil kunne skade dem psykisk eller moralsk.
De må ikke udformes på  

 en sådan måde, at de udnytter børns og unges naturlige godtroenhed og  

 loyalitet  

 samt deres særlige tillid til forældre, lærere eller andre.
De må ikke  

 underminere disses autoritet og ansvar.
 § 17.  

  

 Reklamer må ikke uden grund vise mindreårige i farlige situationer, eller  

 opfordre eller tilskynde børn og unge til at opholde sig eller bevæge sig ind  

 på farlige steder, bruge farlige produkter eller i det hele taget bringe sig  

 i  

 farlige situationer.
§ 18.  

  

 Reklamer må ikke indeholde nogen direkte appel til børn og unge om at  

 overtale  

 andre til at købe det reklamerede produkt.
Der må ikke reklameres med præmier  

 til børn og unge som belønning for at skaffe nye købere.
§ 19.  

  

 Reklamer må ikke underminere sociale værdier, f.eks. ved at bibringe den  

 opfattelse, at besiddelse, brug eller indtagelse af et produkt i sig selv vil  

 give børn eller unge fysiske, sociale eller andre psykologiske fordele frem  

 for  

 andre børn eller andre unge, eller at det ikke at eje, bruge eller indtage et  

 sådant produkt kan have den modsatte virkning.
Det er ligeledes ikke tilladt  

 at  

 reklamere således, at børn og unge får den opfattelse, at de på nogen måde  

 bliver ringere stillet end andre børn og unge, eller at de vil blive udsat  

 for  

 foragt eller latterliggørelse, hvis de ikke ejer, bruger eller indtager det  

 pågældende produkt.
§ 20.  

  

 Særlig forsigtighed må udvises for at sikre, at reklamer ikke vildleder børn  

 og  

 unge med hensyn til det reklamerede produkts størrelse, værdi, art,  

 holdbarhed  

 eller præstation.
Reklamer for legetøj må give en klar indikation af den  

 rigtige størrelse.
Hvis ekstra ting behøves, for at produktet skal kunne  

 bruges  

 (f.eks. batterier) eller for at opnå det viste eller beskrevne resultat, skal  

 dette klart fremgå.
Hvis et produkt udgør en del af en serie, skal dette  

 klart  

 tilkendegives.
Det skal endvidere tilkendegives, hvorledes serien kan  

 erhverves.
 Stk. 2.  

  

 Tilkendegivelser om pris må ikke kunne bibringe børn og unge en urealistisk  

 opfattelse af produktets værdi, f.eks. ved at bruge ordet kun.  

 Ingen reklame  

 må antyde, at det reklamerede produkt umiddelbart kan indpasses i ethvert  

 familiebudget.
 Stk. 3.  

  

 Reklamer  

 skal angive den grad af færdighed, der behøves for at kunne bruge produktet.  

 I  

 tilfælde, hvor resultatet af produktets brug vises eller beskrives, skal  

 reklamen udformes således, at resultatet skal være rimeligt opnåeligt for et  

 gennemsnitsbarn på det alderstrin, som produktet er tiltænkt.
§ 21.  

  

 Figurer, dukker og lignende, som er væsentlige og gennemgående elementer i  

 børneprogrammer, må ikke anvendes i reklamer for produkter af særlig  

 interesse  

 for børn.
Personer, der har tilknytning til børneprogrammer, må ikke  

 reklamere  

 for produkter af særlig interesse for børn.
 § 22.  

  

 Reklamer for chokolade, slik, læskedrikke, snacks og lignende må ikke angive,  

 at produktet kan træde i stedet for almindelige måltider.
 § 23.  

  

 Børn under 14 år må kun medvirke i fjernsynsreklamer, når en sådan medvirken  

 enten fremtræder som en naturlig bestanddel af det afbildede miljø eller er  

 nødvendig for at forklare eller demonstrere anvendelsen af produkter, der har  

 med børn at gøre.
 Stk. 2.  

  

 Børn under  

 14 år må ikke afgive anbefalinger eller bevidnelser for produkter eller  

 tjenesteydelser af nogen art.
Kapitel 4 Sponsorering af programmer § 24.  

  

 Ved sponsorering forstås i denne bekendtgørelse enhver ydelse af direkte  

 eller  

 indirekte tilskud til finansieringen af radio- eller fjernsynsprogrammer,  

 herunder tekst-tv-sider, fra en fysisk eller juridisk person, der ikke selv  

 udøver virksomhed ved udsendelse eller produktion af radio- eller  

 fjernsynsprogrammer, film, fonogrammer m.v., med henblik på at fremme den  

 pågældendes navn, mærke (logo), image, aktiviteter eller produkter.
§ 25.  

  

 Et  

 sponsoreret program skal klart kunne identificeres ved, at sponsors navn  

 eller  

 mærke (logo), eventuelt begge dele, er angivet ved programmets begyndelse  

 eller  

 slutning, eller begge steder.
Sådanne angivelser må derimod ikke forekomme i  

 programmet.
I tekst-tv angives sponsors navn eller mærke (logo) dog på de  

 enkelte tekst-tv-sider, som sponsoreres.
Stk. 2.  

  

 Såfremt  

 programmet har en eller to sponsorer må den samlede varighed af angivelsen af  

 sponsors navne ikke overstige 10 sekunder.
Har et program tre eller flere  

 sponsorer må den samlede varighed af angivelsen af sponsors navne ikke  

 overstige 30 sekunder.
Stk. 3.  

  

 I radio  

 skal angivelsen af sponsors navn finde sted i neutral form.
Angivelsen må  

 ikke  

 ledsages af en særlig lydbaggrund, der har tilknytning til sponsor eller  

 dennes  

 produkter m.v.
Stk. 4.  

  

 I  

 fjernsynet kan angivelsen af sponsors navne finde sted i form af bevægelige  

 billeder indeholdende sponsors navn eller mærke (logo). Henvender programmet  

 sig i særlig grad til børn, skal angivelsen dog finde sted i form af  

 ikke-bevægelige billeder.
Angivelsen må ikke ledsages af en særlig  

 lydbaggrund,  

 der har tilknytning til sponsor eller dennes produkter m.v.
 § 26.  

  

 Indholdet og programsætningen af et sponsoreret program må ikke påvirkes af  

 sponsor på en sådan måde, at det indvirker på radio- eller  

 fjernsynsforetagendets ansvar og redaktionelle selvstændighed med hensyn til  

 programmerne.
 § 27.  

  

 Et  

 sponsoreret program må ikke tilskynde til køb eller leje af sponsors eller  

 andres produkter eller tjenesteydelser, navnlig må disse ikke fremhæves på  

 særlig måde med henblik på at fremme afsætningen af dem.
Stk. 2.  

  

 I  

 konkurrencer m.v., hvor sponsors eller andres produkter eller tjenesteydelser  

 indgår som præmier, må præmierne kun vises og omtales på en kort og neutral  

 måde, der ikke går ud over den information, som er påkrævet for at gennemføre  

 konkurrencen m.v.
Henvender programmet sig i særlig grad til børn, må  

 sponsorerede præmier ikke vises, men alene gives en neutral oplysning om  

 deres  

 art og beskaffenhed.
 § 28.  

  

 Programmer må ikke sponsoreres af fysiske eller juridiske personer, hvis  

 hovedvirksomhed er at producere eller sælge drikkevarer med et alkoholindhold  

 på 2,8 pct. vol. eller derover, tobaksprodukter eller varer, der fortrinsvis  

 benyttes i forbindelse med rygning, eller lægemidler.
Stk. 2.  

  

 Der må ikke  

 udsendes programmer hvortil der er ydet tilskud af politiske partier.
Bortset  

 fra programvirksomhed på den fjerde og den femte radiokanal, gælder dette dog  

 ikke for foretagender, der har tilladelse til radiovirksomhed i henhold til  

 lovens kapitel 5, kapitel 5 a eller kapitel 6.
 § 29.  

  

 Nyheds- og aktualitetsprogrammer må ikke sponsoreres.
 Stk. 2.  

  

 Bortset fra  

 på den fjerde og den femte radiokanal kan aktualitetsprogrammer sponsoreres i  

 radiovirksomhed i henhold til lovens kapitel 5, kapitel 5 a eller kapitel 6.
 Stk. 3.  

  

 Ved  

 aktualitetsprogrammer forstås i denne bekendtgørelse alene programmer, der  

 direkte vedrører nyheder af politisk eller samfundsmæssig betydning, såsom  

 programmer der består af kommentarer til nyheder, gennemgange af udviklingen  

 i  

 nyheder eller politiske holdninger til nyheder, aktuelle begivenheder m.v.
 § 30.  

  

 I  

 lokalradio og tv kan der ske salg af sendetid til ikke-kommercielle  

 foretagender.
 Stk. 2.  

  

 I lokal-tv  

 kan der dog ikke ske salg af sendetid til formidling af oplysning og  

 synspunkter om arbejdsgiverorganisationer og fagforeninger, eller til  

 formidling af religiøse eller politiske anskuelser.
 Stk. 3.  

  

 Bekendtgørelsens  

 regler om sponsorering finder i øvrigt anvendelse på salg af sendetid.
Kapitel 5 Overtrædelse § 31.  

  

 Radio og tv-nævnet træffer afgørelse i sager om overtrædelse af kapitel 3,  

 jf.  

 lovens § 33 e, nr. 1. I sager om overholdelse af lov om lægemidler  

 indhenter nævnet forinden en udtalelse hos Lægemiddelstyrelsen.
 Stk. 2.  

  

 Nævnet kan  

 påtale overtrædelser af reglerne og kan pålægge TV 2 eller indehaveren af en  

 tilladelse til radio- eller fjernsynsvirksomhed at offentliggøre afgørelsen.  

 Nævnet kan bestemme, på hvilken måde og i hvilken form dette skal ske.
 § 32.  

  

 Radio og tv-nævnet kan efter anmodning eller på eget initiativ fremkomme med  

 udtalelser i sager om overtrædelse af § 3 og § 27.
 § 33.  

  

 For satellitradio og -fjernsynsvirksomhed, som finder sted efter lovens  

 kapitel  

 5, træffer Radio og tv-nævnet afgørelse i sager om overtrædelse af kapitel 2  

 og  

 4, jf. lovens § 33 c, stk. 2. Tilsvarende gælder DRs og TV  

 2s anden  

 programvirksomhed ved hjælp af det jorbaserede sendernet.
 Stk. 2.  

  

 For  

 kabelradio og -fjernsynsvirksomhed, som finder sted efter lovens kapitel 5,  

 træffer Radio og tv-nævnet afgørelse i sager om overtrædelse af forbudet mod  

 reklamering, jf. § 2, samt kapitel 4, jf. lovens § 33 c,  

 stk. 2.
 § 34.  

  

 For indehavere af en særlig tilladelse til landsdækkende og regional  

 jordbaseret programvirksomhed, som finder sted efter lovens kapitel 5 a,  

 træffer Radio og tv-nævnet afgørelse i sager om overtrædelse af kapitel 2 og  

 4,  

 jf. lovens § 33 c, stk. 2.
 § 35.  

  

 For lokalradio og fjernsyn, som finder sted efter lovens kapitel 5,  

 træffes  

 afgørelse i sager om overtrædelse af kapitel 2 og 4 af det lokale radio- og  

 fjernsynsnævn, jf. lovens § 57, stk. 2, eller eventuelt af Radio og  

 tv-nævnet, jf. § 33 d, stk. 1, nr. 1, litra b, nr. 7, litra c og  

 § 33  

 b, stk. 2. I sager om overtrædelse af § 3 og § 27 kan det  

 lokale  

 nævn indhente en udtalelse hos Radio og tv-nævnet, jf. § 32.
§ 36.  

  

 For DR og TV 2 træffes afgørelse i sager om overtrædelse af kapitel 2 og 4 af  

 henholdsvis DR og TV 2, jf. dog § 33, stk. 1, 2. pkt.
I sager om  

 overtrædelse af § 3 og § 27 kan DR og TV 2 indhente en udtalelse  

 hos  

 Radio og tv-nævnet jf. § 32.
 § 37.  

  

 Overtrædelse af bestemmelserne i kapitel 2 og 4 samt tilsidesættelse af Radio  

 og tv-nævnets pålæg efter § 31, stk. 2, begået af DR, TV 2,  

 indehaveren af en tilladelse til satellit-radio, satellit-tv, lokalradio  

 eller  

 lokal-tv eller indehaveren af en særlig tilladelse efter lovens kapitel 5 a,  

 straffes med bøde.
 Stk. 2.  

  

 Overtrædelse af forbudet mod reklamering, jf. § 2, samt bestemmelserne i  

 kapitel 4 begået af indehaveren af en tilladelse til kabel-radio eller  

 kabel-tv, straffes med bøde.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne  

 straffelovens i 5. kapitel.
Kapitel 6 Ikrafttrædelse § 38.  

  

 Bekendtgørelsen træder i kraft den 1. januar 2000.
 Stk. 2.  

  

 Samtidig  

 ophæves bekendtgørelse nr. 489 af 11. juni 1997 om reklame og sponsorering i  

 radio og fjernsyn.
