Klage over manglende diagnosticering af  

 hjernesvulst Ca. 8 måneder senere begyndte patienten at lide af  

 hovedpine, og en undersøgelse foretaget af egen læge viste  

 påvirkede reflekser og balanceproblemer.
Patienten blev indlagt  

 på børneafdelingen, hvor man ved en scanning fandt en  

 hjernetumor i lillehjernen.
Der blev foretaget operation og derefter  

 strålebehandling.
 Der blev klaget over, at overlæge A, audiologisk  

 afdeling, havde undladt at foranledige en nærmere undersøgelse  

 af patienten til trods for hendes symptomer.
Patientklagenævnet fandt, at overlæge A ikke  

 havde udvist manglende omhu og samvittighedsfuldhed, idet overlæge A  

 havde foretaget en relevant undersøgelse af patienten, hvorved han  

 konstaterede, at der alene var énsidig døvhed som symptom.  

 Nævnet lagde herunder vægt på, at der fandtes relevante  

 oplysninger om patientens tidligere sygdomme, vaccinationer og arvelige  

 forhold m.m. i form af spørgeskema.
Der var i spørgeskemaet  

 angivet massiv arvelighed med hensyn til énsidig døvhed  

 på mødrene side.
Patientklagenævnet kunne oplyse, at der i Danmark  

 hvert år diagnostiseres mange tilfælde af énsidig  

 døvhed hos børn.
Det er yderst sjældent, at en  

 sådan døvhed er forårsaget af en svulst i hjernen, og det  

 er endnu sjældnere, at døvheden er eneste symptom i lang tid.  

 Kun hvis der er andre neurologiske symptomer end den énsidige  

 døvhed, vil det være en normal og nødvendig procedure at  

 foretage scanning før eller efter henvisning til neurolog.
