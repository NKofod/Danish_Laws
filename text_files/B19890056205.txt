I medfør af § 14 i lov nr. 150 af 13. april 1983 om udenrigstjenesten fastsættes følgende:
 § 1.  For pas udstedt på danske repræsentationer i  

 udlandet erlægges gebyr i overensstemmelse med reglerne i Justitsministeriets  

 bekendtgørelse nr. 114 af 30. marts 1963 om pas m.v. med senere ændringer med  

 tillæg af 50 pct.
 Stk. 2.  For navneændring i pas eller indførelse af barn  

 i pas erlægges et gebyr på 100 kr.
 Stk. 3.  For kørekort erlægges de i Justitsministeriets  

 bekendtgørelse nr. 187 af 4. april 1986 om kørekort fastsatte gebyrer med  

 tillæg af 50 pct.
 § 2.  For visering af visumpligtige udlændinges pas,  

 foretaget på danske repræsentationer i udlandet, erlægges et gebyr på 150 kr.
 Stk. 2.  For udstedelse af visum til maksimalt 24 timers  

 ophold i Danmark (transitvisum) erlægges et gebyr på 75 kr.
Stk. 3.  Det i stk. 1 og 2 fastsatte gebyr opkræves ikke  

 af statsborgere fra lande, med hvilke Danmark har indgået en særlig aftale om  

 fritagelse for viseringsgebyr.
Viseringsgebyrpligten kan endvidere ophæves  

 over for statsborgere fra lande, der ikke opkræver viseringsgebyr af danske  

 statsborgere, selv om der ikke er indgået en særlig aftale herom.
Gebyret  

 bortfalder for EF-statsborgeres ægtefæller og for personer, som er beslægtede  

 i op- eller nedstigende linje med disse statsborgere og deres ægtefæller uden  

 hensyn til nationalitet.
 § 3.  For legaliseringer erlægges et gebyr på 100 kr.  

 Det samme gælder for verifikationspåtegninger på kopier.
 § 4.  For indløsning af personlige checks erlægges et  

 gebyr på 100 kr.
 § 5.  For udfærdigelse af attester, erklæringer og  

 ansøgninger på fremmede sprog erlægges et gebyr på 200 kr. pr. påbegyndt  

 side.
§ 6.  For bistand, der ydes på vegne af et  

 forsikringsselskab eller den offentlige sygesikring, opkræves hos  

 forsikringsselskabet eller sygesikringen et gebyr på 600 kr.
Gebyret  

 bortfalder i tilfælde, hvor bistanden alene består i at formidle kontakt til  

 forsikringsselskabet, sygesikringen eller den, der handler på  

 forsikringsselskabets eller sygesikringens vegne.
 Stk. 2.  Foruden det i stk. 1 fastsatte gebyr opkræves  

 hos forsikringsselskabet eller sygesikringen alle udlæg i sagen.
 § 7.  For udenrigstjenestens bistand til inddrivelse  

 af en fordring i udlandet erlægges et gebyr på 300 kr.
 Stk. 2.  For udenrigstjenestens bistand i sager om arv  

 og skifte, kapitaloverførsel, konkurs, adoption, retshjælp og anden  

 retsbistand erlægges et gebyr på 300 kr.
 Stk. 3.  For personbistand erlægges et gebyr på 300 kr.  

 Gebyret omfatter eventuelle telekommunikationsudgifter.
 Stk. 4.  Foruden det i stk. 1 og 2 omhandlede gebyr skal  

 rekvirenten godtgøre udenrigstjenestens udlæg i sagen, f.eks. til  

 advokatbistand.
 § 8.  For udenrigstjenestens varetagelse af danske  

 arvingers interesser under skifte i udlandet samt for kapitaloverførsel  

 gennem udenrigstjenesten erlægges følgende vederlag:
§ 9.  For øvrige serviceydelser opkræves 250 kr. pr.  

 påbegyndt arbejdstime.
Serviceydelser omfatter bistand i eksportfremmesager  

 samt indhentning af oplysninger fra databaser, banker eller  

 oplysningsbureauer, fremskaffelse af håndbøger, statistisk materiale,  

 markedsundersøgelser, licitationsdokumenter, brochurer, vareprøver, bindende  

 toldoplysninger og lignende.
 Stk. 2.  Foruden den i stk. 1 fastsatte timebetaling  

 opkræves hos rekvirenten alle udlæg i sagen.
 § 10.  For bistand, der medfører telekommunikation,  

 skal rekvirenten godtgøre udenrigstjenestens faktiske  

 telekommunikationsudgifter.
 Stk. 2.  For telekommunikation, der ikke er led i en af  

 §§ 1-9 omfattet betalingspligtig ydelse, erlægges tillige et gebyr på 300 kr.
 § 11.  I tilfælde, hvor en betalingspligtig ydelse  

 rekvireres udført af en repræsentation uden for dennes kontortid, forhøjes  

 betalingen med 50 pct.
 § 12.  Betaling, der afregnes i udenlandsk mønt, kan  

 afrundes til hele eller med 10 delelige beløb.
 § 13.  Betaling kan kræves erlagt forud for udførelsen  

 af den betalingspligtige ydelse.
 Stk. 2.  Krav på betaling efter denne bekendtgørelse er  

 tillagt udpantningsret, jf. § 1, stk. 1, nr. 4 i lovbekendtgørelse nr. 774 af  

 18. november 1986 om udpantning og om udlæg uden grundlag af dom eller  

 forlig.
 § 14.  Bekendtgørelsen træder i kraft den 1. september  

 1989.
 Stk. 2.  Samtidig ophæves Udenrigsministeriets  

 bekendtgørelser nr. 922 af 18. december 1986 og nr. 43 af 26. januar 1988.
