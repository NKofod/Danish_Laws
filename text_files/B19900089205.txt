 I medfør af § 22 a, stk. 4, og § 55 c i ophavsretsloven, jf.  

 lovbekendtgørelse nr. 453 af 23. juni 1989, og § 11 a, stk. 4, og § 17, stk.  

 3 i fotografiloven, jf. lovbekendtgørelse nr. 454 af 23. juni 1989,  

 fastsættes:
 § 1.  For viderespredning over et radio- eller  

 kabelanlæg af værker og fotografiske billeder, som udsendes i radio eller  

 fjernsyn, er ejeren af anlægget forpligtet til at betale vederlag til den af  

 kulturministeren godkendte fællesorganisation (Copy-Dan, Kabel-TV) i  

 overensstemmelse med bestemmelserne i ophavsretslovens § 22 a og  

 fotografilovens § 11 a.
 § 2.  Er det vederlag, som ejeren af anlægget skal  

 betale, fastsat som et beløb pr. tilslutning, er brugeren af den enkelte  

 tilslutning pligtig at betale ejeren et beløb, som svarer dertil, jf.  

 ophavsretslovens § 22 a, stk. 4, og fotografilovens § 11 a, stk. 4.
Stk. 2.  Vederlagsforpligtelsen bortfalder, såfremt Stk. 3.  Vederlagsforpligtelsens bortfald som følge af,  

 at husstanden m.v. hverken råder over en radiomodtager eller en  

 fjernsynsmodtager, jf. stk. 2, nr. 2, er betinget af, at anlægsejeren  

 underrettes skriftligt herom af den pågældende husstand m.v.
Underretningen  

 skal være anlægsejeren i hænde senest den 1. februar for at kunne medføre  

 bortfald af forpligtelsen til at betale vederlag for det pågældende år samt  

 de følgende år.
Såfremt der i et følgende år anskaffes radio- eller  

 fjernsynsmodtager, er husstanden m.v. pligtig til at underrette anlægsejeren  

 herom.
 Stk. 4.  I tilfælde af fraflytning fra det pågældende  

 tilslutningssted bortfalder virkningen af den i stk. 3 nævnte underretning.
§ 3.  Ejeren af et radio- eller kabelanlæg er  

 forpligtet til at meddele Copy-Dan, Kabel-TV, oplysninger om Stk. 2.  Copy-Dan, Kabel-TV, kan i særlige tilfælde  

 kræve oplysninger om navne og adresser på de i stk. 1, nr. 3, nævnte  

 husstande m.v.
Oplysningerne skal indsendes senest 4 uger efter, at Copy-Dan,  

 Kabel-TV, har fremsendt krav herom.
 Stk. 3.  Oplysningerne i stk. 1 om forholdene pr. 31.  

 december skal hvert år indsendes til Copy-Dan, Kabel-TV, senest den 1. marts.
 § 4.  Med bøde straffes den, der overtræder § 3.
Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges kommunen eller det kommunale fællesskab som sådant bødeansvar.
 § 5.  Bekendtgørelsen træder i kraft den 1. januar  

 1991.
