Bekendtgørelse om teleberedskab I medfør af § 86, stk. 1 og § 87, stk. 2 og 3 og §  

 112, stk. 2 og 3 i lov nr. 418 af 31. maj 2000 om konkurrence- og  

 forbrugerforhold på telemarkedet, fastsættes:
Formål og anvendelsesområde § 1. Bekendtgørelsen har til formål  

 at sikre planlægning og gennemførelse af beredskabet på  

 telekommunikationsområdet.
Bekendtgørelsen finder anvendelse med  

 henblik på under krise eller krig samt katastrofer og andre  

 ekstraordinære situationer i fredstid at videreføre samfundets  

 funktioner samt at yde støtte til beredskabsmyndighederne.
Definitioner § 2. Ved beredskabssituation forstås en  

 situation, hvor det er nødvendigt at indføre særlige  

 foranstaltninger med henblik på under krise eller krig samt katastrofer  

 og andre ekstraordinære situationer i fredstid at videreføre  

 samfundets funktioner samt at yde støtte til  

 beredskabsmyndighederne.
 Stk. 2. Ved samfundsvigtig telekommunikation forstås  

 telekommunikation, der foregår via telenet og teletjenester, og som er  

 nødvendig med henblik på gennemførelse af opgaver under  

 forhold som anført i stk. 1.
 Stk. 3. Ved teleberedskabet forstås planlægning og  

 udførelse af de foranstaltninger, der er nødvendige for at  

 opretholde samfundsvigtig telekommunikation i beredskabssituationer.
 Stk. 4. Ved beredskabsmyndighederne forstås det  

 militære forsvar, redningsberedskabet, politiet og øvrige civile  

 myndigheder.
Vilkår for udbud af offentlige telenet og  

 teletjenester § 3. Telestyrelsen fastsætter nærmere  

 regler om de forpligtelser af udførelsesmæssig,  

 driftsmæssig og vedligeholdelsesmæssig art, der påhviler  

 udbydere af offentlige telenet og teletjenester med henblik på  

 teleberedskabets gennemførelse, herunder regler om:
 1)	Tilvejebringelse af mulighed for at give særligt udpegede  

 abonnenter en fortrinsstilling ved benyttelsen af offentlige telenet og  

 teletjenester - om fornødent ved begrænsning af den almindelige  

 adgang til telenet og teletjenester.
 2)	Fysisk beskyttelse af offentlige telenet og teletjenester, herunder  

 senderstationer jf. nr. 4.
 3)	Retningslinier for tilvejebringelse og opretholdelse af  

 samfundsvigtig telekommunikation til brug for beredskabsmyndighederne.
 4)	Opretholdelse af senderstationer der anvendes til spredning af  

 Danmarks Radio s og TV2 s lyd- og billedprogrammer med henblik på, at  

 Danmarks Radio og TV 2 kan opfylde den forpligtelse til at udsende  

 meddelelser af beredskabsmæssig betydning, som påhviler dem efter  

 lov om radio- og fjernsynsvirksomhed.
 Stk. 2. Telestyrelsen kan, i det omfang det er  

 nødvendigt for at sikre opretholdelsen af samfundsvigtig  

 telekommunikation, pålægge udbydere af telenet og teletjenester,  

 der ikke er offentligt tilgængelige, at overholde dele af de regler,  

 der fastsættes af Telestyrelsen efter stk. 1.
Telestyrelsen § 4. Telestyrelsen foretager under katastrofer og  

 andre ekstraordinære situationer i fredstid samt under krise eller  

 krig, indtil NALLA er aktiveret, jf. § 10, koordinering og prioritering  

 af beredskabsmyndighedernes skiftende behov for samfundsvigtig  

 telekommunikation.
 § 5. Telestyrelsen løser sin opgave iht.  

 § 4 gennem følgende:
 1)	Modtager og ekspederer ønsker fra beredskabsmyndighederne om  

 faste kredsløb.
 2)	Afgør hvilke forbindelser hos udbyderne af telenet og  

 teletjenester der, også under hensyn til det ønskelige i at  

 opretholde telenet og teletjenester i muligt omfang, skal dækkes af  

 telenettenes fremføringsmuligheder, når disse ikke kan tilgodese  

 alle behov.
 3)	Giver fornødne direktiver til udbyderne af telenet og  

 teletjenester vedrørende prioritering af retablering af  

 ødelagte teleanlæg.
 4)	Pålægger udbyderne af telenet og teletjenester generel  

 begrænsning af trafikken i telenet og teletjenester ved  

 iværksættelse af de til enhver tid af udbyderne trufne  

 foranstaltninger til gennemførelse af forholdsregler herom.
 5)	Samarbejder med tilsvarende organer i andre lande om løsning  

 af tilsvarende opgaver, for så vidt angår internationale  

 kredsløb.
NALLA § 6. Ved NALLA (National Long Lines Agency)  

 forstås det forvaltningsorgan, der er oprettet til at varetage  

 totalforsvars- og beredskabsmyndighedernes behov for udnyttelse af  

 telekommunikationsnet under kriser eller krig.
 § 7. NALLA består af en komité og et  

 sekretariat.
Stk. 2. NALLA etableres som to ensartet opbyggede organer,  

 NALLA og alternativt NALLA (ALTNALLA), et på hver side af  

 Storebælt.
ALTNALLA forberedes til at kunne overtage NALLA s opgaver  

 helt eller delvist efter NALLA-komiteens nærmere bestemmelse.
 § 8. NALLA-komiteen består af  

 følgende medlemmer:
 1)	En formand udpeget af ministeren for videnskab, teknologi og  

 udvikling.
 2)	En repræsentant for udbyderne udpeget af ministeren for  

 videnskab, teknologi og udvikling.
 3)	En repræsentant for forsvarschefen.
 4)	En repræsentant for NATO.
 5)	En repræsentant for Beredskabsstyrelsen, der  

 repræsenterer redningsberedskabet og øvrige civile  

 myndigheder.
 Stk. 2. Komiteens medlemmer udpeges af de myndigheder, de  

 repræsenterer, medmindre andet er anført i stk. 1.
 Stk. 3. ALTNALLA sammensættes på samme måde  

 som NALLA og er underlagt NALLA, så længe dette fungerer.  

 ALTNALLA aktiveres samtidig med NALLA.
 § 9. NALLA foretager under krise eller krig  

 koordinering og prioritering af totalforsvars- og beredskabsmyndighedernes  

 skiftende behov for samfundsvigtig telekommunikation.
 Stk. 2. NALLA er underlagt ministeren for videnskab, teknologi  

 og udvikling.
 Stk. 3. NALLA løser sin opgave iht. stk. 1 gennem  

 følgende:
 1)	Modtager og ekspederer ønsker fra beredskabsmyndighederne om  

 faste kredsløb.
 2)	Afgør hvilke forbindelser hos udbyderne af telenet og  

 teletjenester der, også under hensyn til det ønskelige i at  

 opretholde telenet og teletjenester i muligt omfang, skal dækkes af  

 telenettenes fremføringsmuligheder, når disse ikke kan tilgodese  

 alle behov.
 3)	Giver fornødne direktiver til udbyderne af telenet og  

 teletjenester vedrørende prioritering af retablering af  

 ødelagte teleanlæg.
 4)	Pålægger udbyderne af telenet og teletjenester generel  

 begrænsning af trafikken i telenet og teletjenester ved  

 iværksættelse af de til enhver tid af udbyderne trufne  

 foranstaltninger til gennemførelse af forholdsregler herom.
 5)	Samarbejder med tilsvarende organer i andre lande om løsning  

 af tilsvarende opgaver, for så vidt angår internationale  

 kredsløb.
 § 10. Det samlede NALLA aktiveres på  

 regeringens eller ministeren for videnskab, teknologi og udviklings ordre,  

 eller hvis en situation opstår, der udløser foranstaltninger i  

 henhold til forholdsordre for det militære forsvar ved angreb på  

 landet og under krig givet ved kgl. anordning af 6. marts 1952 som  

 ændret ved kgl. anordning af 26. april 1961.
 § 11. I fredstid oprettes et NALLA-sekretariat i  

 Telestyrelsen med henblik på udførelse af  

 planlægningsvirksomhed m.v.
 Stk. 2. Retningslinier for NALLA-sekretariatets virke  

 fastsættes af Telestyrelsen.
 § 12. Telestyrelsen fastsætter nærmere  

 regler om delegering af Telestyrelsens og NALLA s kompetence til  

 civilregionerne under krise eller krig.
Oplysningspligt § 13. Telestyrelsen kan pålægge  

 udbydere af telenet og teletjenester at meddele Telestyrelsen alle  

 oplysninger, der skønnes nødvendige med henblik på  

 administrationen af reglerne i denne bekendtgørelse og regler udstedt  

 i medfør heraf, jf. dog NALLA s administration af reglerne i §9.
 § 14. NALLA kan pålægge udbydere af  

 telenet og teletjenester at meddele NALLA alle oplysninger, der  

 skønnes nødvendige for administrationen af reglerne i § 9  

 i denne bekendtgørelse og regler udstedt i medfør heraf.
Tilsyn, påbud og dagbøder § 15. Telestyrelsen fører tilsyn med  

 udbydere af telenet og teletjenesters overholdelse af regler i denne  

 bekendtgørelse og regler fastsat i medfør heraf, jf. § 87,  

 stk. 1 i lov om konkurrence- og forbrugerforhold på  

 telemarkedet.Telestyrelsen kan meddele udbydere af telenet og teletjenester  

 påbud vedrørende overholdelse af regler i denne  

 bekendtgørelse og regler fastsat i medfør heraf, og anvende  

 tvangsbøder med henblik på gennemtvingelse heraf, jf. § 87,  

 stk. 5 i lov om konkurrence- og forbrugerforhold på telemarkedet,  

 dog med undtagelse af forhold omfattet af NALLA s kompetence.
Der er  

 udpantningsret for beløbene.
§ 16. NALLA kan meddele udbydere af telenet og  

 teletjenester påbud vedrørende regler i denne  

 bekendtgørelse og regler fastsat i medfør heraf, og som  

 henhører under NALLA s kompetence og anvende tvangsbøder med  

 henblik på gennemtvingelse heraf, jf. § 87, stk. 5 i lov om  

 konkurrence- og forbrugerforhold på telemarkedet.
Der er udpantningsret  

 for beløbene.
Beredskabspligt § 17. Udbydere af telenet og teletjenester skal  

 gennem planlægning sikre, at det nødvendige personale er til  

 rådighed ved gennemførelse af teleberedskabet.
 Stk. 2. Telestyrelsen indsender ansøgninger til  

 Beredskabsstyrelsen om fritagelse for mødepligt for de ansatte  

 på telekommunikationsområdet, der under krise eller krig skal  

 varetage funktioner som nævnt i § 1, stk. 1 og 2, i  

 indenrigsministerens bekendtgørelse nr. 934 af 6. december 1993,  

 Bekendtgørelse om fritagelse for mødepligt ved  

 redningsberedskabet og forsvaret under krise eller krig (designering).
Økonomiske forhold § 18. Udbydere af telenet og teletjenesters  

 overholdelse af regler i denne bekendtgørelse samt regler fastsat i  

 medfør heraf sker uden omkostninger for staten.
Straffebestemmelser § 19. Med bøde straffes den, der 1)	nægter at afgive oplysninger i medfør § 13 og  

 §14, 2)	overtræder regler, som er fastsat i medfør  

 § 3.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Ikrafttræden m.v.
 § 20. Bekendtgørelsen træder i kraft  

 den 1. januar 2002.
 Stk. 2. Bekendtgørelse nr. 135 af 12. marts 1999 om  

 teleberedskab ophæves.
