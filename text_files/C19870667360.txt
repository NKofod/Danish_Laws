Hvad er »Sådan fremstilles publikationer«? Dette hæfte indeholder gode råd og retningslinier om hvordan statslige  

 myndigheder kan udgive publikationer.
Statslige institutioner udgiver et stort antal meget forskellige  

 tryksager.
Både som en integreret del af deres arbejde og for at stille  

 statens store viden til rådighed for offentligheden.
Uanset anledningen, så skal en publikation være velopbygget og den skal nå  

 frem til sin målgruppe.
Samtidig skal udgivelsen ske så økonomisk  

 fordelagtigt og hensigtsmæssigt som muligt for den udgivende institution.
»Sådan fremstilles publikationer« retter sig især mod  

 medarbejdere i staten, som står for den praktiske produktion og ekspedition  

 af publikationer - herunder specielt indkøber-funktionen i forhold til  

 trykkerier.
Det er en af hæftets anbefalinger, at alle statslige  

 indtitutioner bør have medarbejdere med indsigt i disse forhold.
Den »tekniske« indsigt er dog normalt ikke nødvendig for den  

 enkelte sagsbehandler, som har ansvaret for indholdet i en publikation.
De  

 første 6 kapitler i »Sådan fremstilles publikationer« handler især  

 om planlægningen af indholdet og distributionen.
Der er udgivet et separat  

 hæfte, der med titlen »Sådan redigeres publikationer« retter sig mod forfattere og redaktører.
Kapitel 7 til  

 10 handler om kontakt med trykkerier og om den tekniske produktionsproces.
Der er indgået en særlig kontrakt om fremstillingen af tryksager for  

 Regeringen og Folketinget.
Denne kontrakt omfatter alle tryksager til  

 Folketinget samt visse tryksager der fremstilles for Regeringen.
Det drejer  

 sig om lovforslag, bekendtgørelser, lovbekendtgørelser, Lovtidende,  

 Ministerialtidende, Bevillingslovens publikationer, statsregnskaber, samt  

 cirkulærer, cirkulæreskrivelser, øvrige forordninger, anordninger og  

 vejledninger som ministerier, direktorater, styrelser m.v. ønsker skal  

 fremstilles i samme format og opsætning som Lovtidende A eller lovforslag.  

 Nærmere oplysninger om kontrakten om fremstillingen af tryksager for  

 Regeringen og Folketinget, der ofte omtales som  

 »regerings-kontrakten« kan fås hos Direktoratet for Statens Indkøb.
 »Sådan fremstilles publikationer« udgør sammen med »Sådan  

 redigeres publikationer« en serie, som tilsammen afløser de tidligere  

 vejledninger »Færdigt arbejde« (1982) og »Statens  

 Tryksagsvejledning« (1983).
»Sådan fremstilles publikationer« er udgivet i fællesskab af  

 Administrationsdepartementet, Det administrative Bibliotek, Statens  

 Informationstjeneste og Direktoratet for Statens Indkøb.
Hæftet skal ses som  

 et naturligt led i de fire institutioners tilbud om at bistå statens  

 medarbejdere, og der er bagest i hæftet en beskrivelse af de områder, hvor  

 institutionerne tilbyder konkret assistance i forbindelse med statslige  

 udgivelser.
Planlægning på institutionsniveau Ansvar for udgivelsesvirksomhed I de fleste statslige forvaltninger ligger ansvaret for mangfoldiggørelse  

 og distribution af en publikation hos den medarbejder, der har udarbejdet  

 manuskriptet.
Det er ofte sekretæren for et udvalg eller en arbejdsgruppe.  

 For en medarbejder, der ikke har erfaringer med tryknings- og  

 distributionsforhold, kan denne sidste fase i udvalgsarbejdet give anledning  

 til en lang række praktiske problemer, der tager mere tid end rimeligt er.
 For de enkelte statsinstitutioner vil det derfor være en fordel at udpege  

 en eller flere medarbejdere, der har ansvaret for at følge  

 publikationsprocessen i institutionen, og som kan yde den fornødne  

 vejledning.
Valg af organisationsmåde afhænger af antallet og arten af de  

 publikationer, der udgives.
Hvis institutionen udsender mange og  

 forskelligartede publikationer, vil der formentlig være behov for flere  

 medarbejdere (f.eks. en fra hvert kontor), som tilsammen danner et  

 publikationsudvalg.
Udsendes få og ensartede publikationer kan man klare sig  

 med en enkelt medarbejder, en »redaktør«, som følger  

 publikationsopgaverne.
Hvis institutionen har en særlig  

 informationsmedarbejder eller - afdeling, vil opgaven naturligt høre  

 herunder.
Det er en fordel at have en formuleret publikationspolitik, som beskriver  

 institutionens principper for nogle af de spørgsmål, der rejses i dette  

 hæfte.
F.eks. interne procedurer, systematik, prissætning, distribution m.v.  

 Det må afklares på forhånd, hvem der har det endelige ansvar for processen  

 eller for de enkelte led.
Videnskabelige publikationer kan få støtte til  

 publicering fra et af statens seks forskningsråd.
Oplysning herom kan fås i:  

 »Vejledning om fremstilling af videnskabelige publikationer«, som  

 er udgivet afForskningssekretariatet.
Systematisering Når institutionen skal tilrettelægge sin udgivelsespolitik, er det  

 hensigtsmæssigt at tage udgangspunkt i den forventede sammenhæng og  

 udgivelsesrytme.
Hvis antallet af udgivelser er lille, vil det være en fordel at samle  

 udgivelserne i en enkelt serie med en fælles titel, der enten indeholder  

 institutionens navn eller gengiver publikationernes indhold så tydeligt som  

 muligt.
Publikationerne i sådanne serier bør altid være nummererede, og  

 nummereringen kan med fordel følge kalenderåret (f.eks.
X-ministeriets  

 meddelelser 1987 nr. 7). Hvis de enkelte kontorer i institutionen har særlige  

 arbejdsopgaver og jævnligt udsender publikationer, kan det være  

 hensigtsmæssigt at udgive flere serier med hver sin titel og nummerering.
Det  

 er lettere at identificere en publikation i en serie, fordi man kan henvise  

 til serienummeret.
Det er entydigt i modsætning til unummererede rapporter om  

 et emne, hvor titlerne kan forveksles.
Det er naturligt, at publikationerne i  

 en serie har fællestræk i udseendet.
Ministerier og institutioner, som regelmæssigt udgiver betænkninger, kan  

 med fordel oprette deres egne nummererede betænkningsserier.
Man bør undgå en  

 nummerering, der kan forveksles med den fælles, statslige betænkningsserie,  

 som administreres af Statens Informationstjeneste.
Det kan gøres ved at  

 begynde med nummer 1 eller ved at lade årstallet indgå i nummereringen.
Den  

 fælles statslige betænkningserie er nået op på 4-cifrede numre.
Der findes ingen regler for, hvilke publikationer der skal udsendes i den  

 statslige betænkningsserie.
Traditionelt har den især omfattet  

 lovforberedende arbejde.
Men det er den enkelte myndighed, der skal træffe  

 beslutning herom.
Er der tale om hyppigere udgivelser eller et bredere emnespektrum, kan man  

 udgive et tidsskrift.
Det forpligter til regelmæssig udgivelse, men det  

 behøver ikke ske mere end et par gange om året.
Det er også blevet  

 almindeligt at offentlige myndigheder udgiver korte nyhedsbreve, hvori de  

 orienterer om aktuelle sager af almen interesse.
 Systematiseringen indebærer, at der træffes beslutning om institutionens  

 praksis for udgivelse og udformning, så disse spørgsmål er løst, når den  

 enkelte publikation skal udsendes.
Systematiseringen betyder også, at det umiddelbart vil være lettere at  

 definere den kreds af institutioner og personer, der kan være interesserede i  

 en bestemt publikationsserie.
I stedet for en eller flere uspecificerede  

 udsendelseslister kan man have en abonnentkreds til hver enkelt serie.
Det  

 kan medvirke til, at de interesserede hver gang modtager de relevante  

 informationer.
 Planlægning af en publikation.
Der findes ingen regler om, hvordan trykt materiale skal udsendes eller i  

 hvilken form.
Det er den enkelte myndighed, der skal træffe beslutning om  

 dette.
Men når man vil sende en publikation ud til en bredere kreds, så er  

 der en række afgørelser, som skal træffes forinden:
Målgruppen Det er vigtigt på et tidligt tidspunkt at gøre sig klart, hvem man skriver  

 til, d.v.s. hvem der skal læse publikationen.
Det har betydning for både den  

 sproglige udformning, dispositionen, valget af illustrationer og layout,  

 fastsættelsen af oplaget og distributionsmåden.
Sproget Uanset hvem man skriver til, skal sproget være enkelt, klart og naturligt.
 Der er især tre ting, man skal undgå:
- ord, der er vanskelige for læseren, - sætninger, der er længere og mere komplicerede, end man er vant til fra  

 aviser og skønlitteratur, - den traditionelle rækkefølge af en længere teksts afsnit, hvor  

 konklusionen (hovedbudskabet) først kommer henne i slutningen af teksten.
 Af farlige ord kan nævnes tomme fraser og klicheer, juridiske fagudtryk  

 som approbere, subsidiært, in casu, tuto, in situ, modeord som feed back,  

 workshop, starte op, og abstrakte ord, hvor konkrete er lige så dækkende.
Sætningerne bør være korte og klare.
Som hovedregel kan man sige, at hver  

 ny information bør tildeles et punktum.
Konstruktioner som »et af  

 ministeren nedsat udvalg« og »de i kommunen bosiddende  

 personer«, bør undgås.
De kan f.eks. erstattes af typen »et udvalg,  

 der er nedsat af m:n:steren, og »de personer, der bor i kommunen«.
 Dispositionen af en tekst bør være rationel set fra læserens synspunkt.  

 Selv om der måske er tradition for det modsatte, bør en vigtig konklusion stå  

 først i teksten - derefter kan der så følge afsnit med f.eks. sagsreferat,  

 præmisser og overvejelser.
 Alle henvisninger til love, cirkulærer o.s.v. bør samles efter teksten.  

 Når de står inde i teksten, bremser de læsningen.
 Disse retningslinier er behandlet mere udførligt i hæftet' - og uden  

 omsvøb tak!», der er udsendt af Statens Informationstjeneste 1981.
Oplaget Oplagets størrelse er afgørende for en række af de beslutninger, som skal  

 træffes ved mangfoldiggørelse og udsendelse afenhver publikation.
Derfor er  

 det nødvendigt at fastsætte oplaget på et tidligt tidspunkt under  

 udarbejdelsen.
Oplaget varierer med publikationens art.
Almindeligvis vil et oplag på  

 omkring 1.000 eksemplarer være tilstrækkeligt for en typisk statslig  

 betænkning.
I enkelte tilfælde er der behov for betydeligt flere eksemplarer  

 (f.eks.
Finansministeries Budgetredegørelse i 5.000 eksemplarer). Er der tale  

 om informative pjecer og debatoplæg til offentligheden, er oplagstallene  

 anderledes store.
Statens Informationstjeneste rådgiver gerne i sådanne  

 tilfælde.
 Ved fastsættelsen af oplaget er det nødvendigt at vide, hvor mange  

 eksemplarer, der skal udsendes som pligtaflevering og frieksemplarer. (se  

 side 18). Som eksempler på grupper, som man bør tilsende statslige  

 publikationer, kan nævnes:
 Folketinget: altid 75 eksemplarer.
 Centraladministrationen (departementer): ca. 25 modtagere.
Centraladministrationen (direktorater): ca. 75 modtagere Kommuner og amtskommuner: ca. 300 modtagere.
 Folkebiblioteker (hovedbiblioteker): ca. 300 modtagere.
 Folkebiblioteker (centralbiblioteker): ca. 20 modtagere.
Dagspressen: ca. 55 modtagere Pressebureauer, tv og radio: ca. 25 modtagere.
Det er vanskeligt at forudsige, hvor mange eksemplarer der vil blive brug  

 for at sende ud til offentligheden.
Efterspørgslen afhænger bl.a. af  

 presseomtalen.
Dispositionen En publikation vil normalt bestå af:
 engelsk.
Omslaget bør ikke indeholde for mange informationer.
På forsiden bør dog i  

 det mindste oplyses - Titel og eventuel undertitel - Den udgivende institutions navn - Evt. seriebetegnelse og nummer.
Hvis publikationen er tilstrækkelig tyk, bør ryggen forsynes med titel.  

 Ryg- og omslagstitel må ikke afvige fra, hvad der står på titelbladet På omslagets inderside eller bagside bør man oplyse, hvor publikationen  

 kan fås (for eksempel udgivende institution, Statens Informationstjeneste  

 og/eller boghandelen) og en eventuel pris.
Her kan man også bringe en liste  

 over andre publikationer i samme serie, f.eks. tidligere eller kommende  

 delrapporter, eller over institutionens øvrige publikationsserier.
 Titelbladet bør indeholde følgende oplysninger.
- Publikationens titel - Publikationens udgiver (institutionens navn/evt. personlig forfatter) - Evt. seriebetegnelse og -nummer - Udgivelsessted og -år (evt. måned).
Titlen er præsentationen af en publikation.
Derfor skal den være kort,  

 beskrivende og konkret.
Man bør undgå titler som f.eks. »Redegørelse fra  

 en af X-ministeriet nedsat arbejdsgruppe vedrørende«, og begyndelsesord  

 som betænkning, redegørelse, rapport, undersøgelse og lignende bør undgås.  

 Der er ingen regler for, hvordan disse betegnelser skal anvendes, og de  

 fortæller derfor ikke læseren noget om publikationens indhold.
Hvis man  

 ønsker at kalde en publikation for »betænkning«, kan man give denne  

 oplysning i en undertitel.
Hvis en rapport er udarbejdet af en kommission eller arbejdsgruppe, der  

 har antaget et prægnant navn (f.eks.
Landsbykommissionen), bør dette benyttes  

 som forfatterangivelse.
Det bør dog alligevel anføres, hvilken institution  

 der står for udgivelsen.
På bagsiden af titelbladet skal der oplyses om - bogtrykkerens/kopicentralens navn og by - ISBN-nr. og/eller ISSN-nr. (se side 12) - evt. tekniske oplysninger om sats, oplagsstørrelse, ophavsret, grafisk  

 tilrettelæggelse og lignende.
I indholdsfortegnelsen skal man kunne finde alle vigtige afsnit i  

 publikationen med sideangivelse.
Overskrifterne inde i hovedteksten skal  

 svare nøje til indholdsfortegnelsen.
Eventuelle bilag skal nævnes i  

 indholdsfortegnelsen.
Hvis man ønsker at redegøre for anledningen til, at publikationen udgives,  

 og hvilke personer der har medvirket til at udarbejde teksten, kan det ske i  

 forordet.
Her kan også gives en vejledning i brugen afpublikationen.
Afhængig  

 af publikationens art kan forordet også fungere som en slags  

 fremsendelsesskrivelse underskrevet af institutionens chef.
Sammenfatningen skal være så kort som mulig, og den skal give læseren  

 mulighed for at danne sig et indtryk af indholdet, uden at han/hun behøver at  

 læse hele publikationen.
Sammenfatningen skal kunne forstås, uden at man har  

 læst hovedteksten, men den må ikke indeholde oplysninger, som ikke fremgår af  

 hovedteksten.
Vigtige resultater, forslag og lignende må ikke udelades.
Tekstens kapitelinddelinger og overskrifter skal være konsekvente, og  

 underinddelinger med tal og bogstaver skal anvendes ensartet.
Risikoen for  

 manglende konsekvens er stor, hvis flere forfattere bidrager til  

 manuskriptet.
Ved afsnitsinddeling med decimaltal bør der højst anvendes tre  

 cifre.
De fleste mennesker kan ikke opfatte fire eller flere cifre med et  

 enkelt blik.
Afhængig af publikationens udformning kan det være vanskeligt at placere  

 tabeller og illustrationer i umiddelbar tilknytning til omtalen i teksten.  

 Derfor bør de nummereres, så der kan henvises til dem i teksten Hvis publikationen skal læses af udenlandske læsere, bør tabeller og  

 illustrationer forsynes med kortfattede beskrivelser af indholdet på engelsk.
Listen skal gøre det muligt for læseren at identificere alle  

 publikationer, som hovedteksten henviser til.
Desuden kan man medtage  

 bibliografiske oplysninger om andre publikationer, som behandler emnet.
For  

 hver publikation oplyses forfatter/udgiver, titel, udgivelsessted og -år samt  

 eventuelt seriebetegnelse og -nummer.
 Listen bør kun indeholde publikationer, der er offentligt tilgængelige.
Materiale, som dokumenterer eller belyser publikationens problemstilling i  

 detaljer, kan medtages som bilag.
Undgå unødvendige materialesamlinger.  

 Bilagene nummereres i den rækkefølge, de omtales i hovedteksten.
Bilagene  

 sidenummereres i fortsættelse af tekstens sidetal, og indholdsfortegnelsen  

 bør indeholde en oversigt over bilagene.
Hvis publikationen skal læses af  

 udenlandske læsere, bør bilagene forsynes med en kort sammenfatning af  

 indholdet på engelsk.
 Hvis publikationen forventes at have interesse i udlandet, bør den  

 indeholde en sammenfatning på engelsk.
Da sammenfatningen skrives for udenlandske læsere, kan det være nødvendigt  

 at forklare særlige danske forhold mere udførligt end i den danske tekst.
Som  

 nævnt ovenfor bør tabeller og bilag hver for sig have en særskilt  

 sammenfatning på engelsk.
Illustrationer Hvor meget man skal gøre ud af illustrationer afhænger af målgruppen og  

 stoffet.
Visse ting kan forklares enklere ved hjælp afillustrationer end ved  

 hjælp af ord.
 Omkostningerne ved at benytte illustrationer varierer meget.  

 Ekstraudgifterne til trykkeriet går fra nogle få kroner for en simpel  

 streg-illustration til tusind kroner eller mere for gengivelse af et  

 farvefotografi.
Det er ikke tilladt at bruge illustrationer fra andre publikationer, med  

 mindre de er over 50 år gamle.
Man skal først spørge udgiveren om lov og  

 eventuelt betale for det (se side 14). Der findes grafiske firmaer, som med  

 brug af computerteknik leverer professionelle grafer og andre illustrationer,  

 f.eks. udfra en bestemt statistik.
Identifikation Trykkested Ifølge presseloven skal alle trykkearbejder med undtagelse af blanketter  

 til udfyldning samt kort, brevpapir og andet småtryk være påtrykt  

 bogtrykkerens navn eller firma samt trykkested. (Lov nr. 147 af 13. april  

 1938 med senere ændringer). Institutionerne bør påse, at trykkeriet opfylder  

 denne pligt.
ISBN-nummer Til lettelse for identifikation og distribution findes en standard  

 bognummerering kaldet ISBN (International Standard Book Number), som  

 administreres af Dansk Bogfortegnelse Tempovej 7-1 1 2750 Ballerup Tlf. 02 97 40 00.
Ved henvendelse dertil kan institutionen få tildelt et forlagsnummer og en  

 liste over de numre, der står til institutionens disposition.
En vejledning i  

 brugen af ISBN kan fås samme sted.
Statens Informationstjeneste er registreret som forlag og kan tildele  

 ISBN-numre til andre statslige institutioner.
Denne løsning er den mest  

 praktiske, hvis en publikation skal distribueres gennem Statens  

 Informationstjeneste (se side 19).
ISSN-nummer Betegnelsen er en forkortelse af »International Standard Serial  

 Number« og benyttes ved periodisk udgivne publikationer og tidsskrifter.  

 Et en gang tildelt nummer vil forblive uændret for alle publikationer udgivet  

 inden for samme række.
ISSN-numre administreres af ISDS Det kongelige Bibliotek Danske afdeling Christians Brygge 8 1219 København K Tlf. 01 93 01 11.
 En vejledning i brugen af ISSN kan fås samme sted.
 De enkelte publikationer i en serie bør således forsynes både med ISBN- og  

 ISSN-nummer.
Rettigheder Ophavsret Den, som frembringer et litterært eller kunstnerisk værk, har ophavsret  

 til værket.
Det betyder, at ophavsmanden som hovedregel har eneret til at  

 råde over enhver tekst eller illustration.'»Råde over«»  

 betyder at fremstille eksemplarer af det og at offentliggøre det.
Reglerne  

 herom findes i ophavsretsloven (lovbekendtgørelse nr. 130 af 15. april 1975).
Når en publikation skal offentliggøres, må man derfor være opmærksom på,  

 om den indeholder materiale, som er ophavsretligt beskyttet, og som kræver  

 ophavsmandens samtykke.
Det er tilladt at citere i det omfang, som betinges  

 af formålet, og i overensstemmelse med god skik, men man skal altid anføre  

 kilden til citatet.
 Ophavsretten ophører, når der er gået 50 år efter ophavsmandens dødsår.
Grafikere, layout-folk og reklamebureauer har normalt ophavsretlig  

 beskyttelse af deres arbejde, når de har hjulpet med at fremstille en  

 publikation.
De har derfor krav på vederlag, når arbejdet offentliggøres.  

 Hvis publikationen skal genoptrykkes, kan der blive tale om fornyet betaling,  

 medmindre andet er aftalt.
 Retten til et fotografi, der er udført efter bestilling, tilkommer derimod  

 bestilleren, medmindre andet er aftalt (jf. fotografiloven, lovbekendtøgelse  

 nr. 129 af 15. april 1975).
Ophavsretten til de fleste topografiske kort over Danmark tilhører  

 Geodætisk Institut.
Ved henvendelse til instituttet kan man mod vederlag få  

 lov til at optrykke kort.
Instituttet sælger alle slags danske landkort -  

 også på reprofilm klar til tryk.
 Hvis statslige myndigheders brug af kort er lovfastsat, så gælder der en  

 særlig tilladelse til gratis optryk af kort, som meddelt i Statstidende 24.  

 juni 1986.
Love, administrative forskrifter og lignende er normalt ikke omfattet af  

 ophavsretslovens beskyttelse.
Det betyder, at man i de fleste tilfælde frit  

 kan genoptrykke dette materiale.
 Der er dog nogle undtagelser:
De håndbøger, programmer, brochurer og lignende, som offentlige  

 myndigheder udgiver, er normalt ophavsretligt beskyttede.
I publikationer,  

 som udgives af det offentlige, kan være optaget indlæg, som ikke er  

 udarbejdet af udgiveren, og som kan være beskyttede.
Det kan f.eks. gælde  

 bidrag fra sagkyndige eller oversættelser til dansk af materiale fra  

 udenlandske offentlige myndigheder.
En samling af stof, f.eks. love, domme og  

 administrative afgørelser, kan ligeledes være ophavsretligt beskyttet.
Ejendomsret over for trykkerier Når en publikation fremstilles på et eksternt trykkeri, bør udgiveren  

 sikre sig ejendomsretten til alt originalmateriale, film, inddaterede data  

 m.m.
Hvis trykkeriet har ejendomsretten til materialet, så vil det ikke  

 umiddelbart være muligt at bruge det til andet formål eller at flytte til en  

 anden leverandør, hvis prisen for en ny udgave eller et optryk skønnes for  

 høj hos den første leverandør.
 Udgiverens ejendomsret er sikret i de standardbetingelser for indkøb af  

 tryksager, som kan fås i Direktoratet for Statens Indkøb, og det anbefales  

 institutionerne at anvende disse betingelser ved bestilling af tryksager.
Offentliggørelse Metoden til offentliggørelse afhænger af publikationens målgruppe.
De mest  

 berørte grupper tilsendes frieksemplarer direkte.
Fagfolk og  

 organisationsmedlemmer kan nås via omtale i fagblade.
Den brede offentlighed  

 kan orienteres via dagblade, radio og TV.
En publikation bør aldrig sendes ud  

 uden at der er vedlagt et kort sammendrag eller en pressemeddelelse.
I forbindelse med publikationer med stor udbredelse, f.eks. håndbøger, kan  

 udgiveren også få trykt en præsentationsfolder.
Den kan omfatte en  

 indholdsoversigt og en bestillingskupon.
Folderen kan vedlægges  

 frieksemplarerne, udsendes til en bredere kreds og den kan også distribueres  

 som salgsmateriale til landets boghandlere.
 Udgiveren kan også præsentere en publikation ved selv at skrive kronikker  

 eller artikler til fagblade.
Ved udsendelsen af en publikation til pressen, de politiske partier m.v.,  

 bør den sendes samtidig til alle modtagerne.
Fra det tidspunkt, man sender  

 eksemplarer til modtagere uden for institutionen, må man regne med at  

 publikationen i princippet er tilgængelig for offentligheden.
Så skal andre  

 også kunne få fat i den, og den er omfattet af reglerne om pligtaflevering.
Hvis man undtagelsesvis ikke ønsker at gøre en publikation offentlig, skal  

 det besluttes på et tidligt tidspunkt.
I så fald bør betegnelsen  

 »intern« e.l. anføres på selve rapporten.
Også en intern  

 publikation er omfattet af trykkeriets pligtaflevering.
Hvis man ikke ønsker,  

 at den skal blive offentlig tilgængelig på Det Kongelige Bibliotek og  

 Statsbiblioteket, skal man i en følgeskrivelse ved pligtaflevering  

 udtrykkeligt anmode om, at publikationen henlægges i en bestemt periode.
Når  

 dette tidsrum er gået, vil den blive tilgængelig for offentligheden.
Overfor  

 Dansk Bogfortegnelse kan man også bede om at få anført, at en publikation  

 ikke er offentlig tilgængelig.
Materiale, der er omfattet af  

 offentlighedsloven, bør ikke betegnes som internt.
Pressemeddelelsen Pressemeddelelsen bør være så kort som mulig.
 Overskriften skal indeholde konklusionen eller kort fortælle, hvad det  

 drejer sig om.
Afsnittene skal være korte og afsluttede.
Når en journalist forkorter,  

 sker det som regel bagfra.
Det betyder, at det væsentlige skal stå først.
 Skriv pressemeddelelsen med bred margin og dobbelt linieafstand.
Pressemeddelelsen bør være forsynet med oplysninger om, hvem der kan give  

 yderligere oplysninger.
Det kan ske under en linie, der markerer, at  

 pressemeddelelsen er slut.
Under linien skrives: Til redaktionen: Yderligere  

 oplysninger fås hos titel, navn. arbejdssted, tlf.
 Institutioner skal på forhånd have besluttet, hvem der skal og må udtale  

 sig nærmere om publikationens indhold.
Pressemøder Der bør kun indkaldes til pressemøde ved helt ekstraordinære lejligheder.
Skal der indkaldes til pressemøde, kan først på eftermiddagen ofte være et  

 gunstigt tidspunkt.
Så er travlheden på morgenbladene endnu ikke sat ind, og  

 det er stadig muligt at nå radio og tv.
Indbydelsen bør sendes ud nogle dage  

 forinden.
Det er vigtigt at holde kontakt med journalister og fagblade, der  

 arbejder med samme stofområde som en selv.
Personlig kontakt og  

 tillidsforhold til journalisten er mindst lige så vigtigt for at opnå en  

 korrekt og relevant omtale, som udsendelse af pressemeddelelser m.v I tvivlstilfælde kan Statens Informationstjeneste være behjælpelig.
Distribution Inden en publikation bliver trykt, skal der tages stilling til, hvordan  

 distributionen skal ske og hvem der skal stå for den.
Ofte deles  

 distributionen imellem flere instanser.
Det kan derfor være praktisk at få en  

 eventuel leverandør (trykkeri eller bogbinder) til at fordele det samlede  

 oplag direkte til de forskellige distributørers adresser.
 Distributionen af publikationer vil normalt omfatte:
- pligtaflevering - distribution af frieksemplarer, d.v.s. eksemplarer, der er gratis for  

 modtageren - salg efter bestilling Pligtaflevering For alle statslige publikationer gælder, at der skal sendes frieksemplarer  

 til visse institutioner med særlige forpligtelse, til registrering og udlån.  

 Det gælder:
- Det Administrative Bibliotek (3 eksemplarer) - Det Kongelige Bibliotek, Danske Afdeling (1 eksemplar) - Statsbiblioteket i Århus (1 eksemplar) Selv om det ikke er en formel  

 pligt, bør man desuden sende til:
- Folketingets bibliotek (2 eksemplarer) - Dansk Bogfortegnelse (1  

 eksemplar), som hver uge udgiver en oversigt over samtlige udgivelser i Danmark.
 - Bladet »Status« (1 eksemplar), der udgives af Statens  

 Informationstjeneste og bringer journalistisk omtale af nye statslige regler,  

 publikationer m.v.
Alle cirkulærer, vejledninger, publikationer samt oplysninger om statslige  

 myndigheders kommissioner og udvalg m.v. skal sendes til Status, således at  

 de er redaktionen i hænde senest samtidig med offentliggørelsen.
Det samme  

 gælder tidsmæssigt for aflevering af publikationer til Det Administrative  

 Bibliotek. (Finansministeriets cirkulære af 25. marts 1983).
Pligtafleveringen til Det Kongelige Bibliotek og Statsbiblioteket skal  

 foretages af trykkeriet.
De øvrige modtagere skal udgiveren selv sende til.
En gang om året vil man desuden få en henvendelse fra Danmarks Institut  

 for International Udveksling af Videnskabelige Publikationer (I.D.E.).  

 Instituttet skal have tilsendt et eksemplar af samtlige udgivelser.
De  

 registreres i Bibliografi over Danmarks Offentlige Publikationer (Impressa  

 Publica Regni Danici), og anvendes i forbindelse med international  

 udveksling.
 Der findes herudover normalt interne regler om aflevering til  

 institutionens eget bibliotek/håndbogssamling.
Frieksemplarer Det er normalt at udsende et antal frieksemplarer.
Frieksemplarer bliver  

 som regel sendt til den modtagerkreds - blandt offentlige institutioner  

 (f.eks. kommuner) og evt. private erhvervsgrupper (f.eks. revisorer), som  

 udgiveren især ønsker at få i tale.
Det normale vil være, at der sendes et  

 eksemplar til hver modtager (yderligere eksemplarer mod betaling).
For at fremme offentlighedens adgang til publikationen bør man sende  

 frieksemplarer til folkebibliotekerne.
Meget efterspurgte publikationer  

 sendes til hovedbiblioteker. Øvrige publikationer sendes til  

 centralbibliotekerne.
Udsendelsen foretages efter udgiverinstitutionens egne adresselister.  

 Pakning og forsendelse sker som regel i institutionens betjentstue.
I visse  

 situationer kan udsendelse ske hos Statens Informationstjeneste mod betaling  

 af omkostningerne ved udsendelsen.
Salg af publikationer For de fleste publikationers vedkommende vil en del af oplaget være  

 reserveret til almindeligt salg.
Den praktiske ekspedition kan foregå på tre måder.
Institutionen kan selv  

 ekspedere eller publikationerne kan sælges i kommission hos enten Statens  

 Informationstjeneste eller hos et privat forlag.
 Hvis institutionen selv varetager salget og indtægten herved er mere end  

 10.000 kroner (1987) om året, så skal institutionen være momsregistreret.  

 Henvendelse om momsregistrering skal rettes til det lokale  

 distriktstoldkammer.
Ved brug af Statens Informationstjeneste vil en del af oplaget blive  

 overladt til Danske Boghandleres Kommissionsanstalt (DBK). Derfra vil  

 publikationen kunne rekvireres af alle landets boghandlere.
Den vil også  

 kunne købes i Statens Informationstjenestes boghandel i Bredgade 20,  

 København K.
Ofte vil sådanne publikationer på titelbladet have påskriften  

 »I kommission hos Statens Informationstjeneste« og med tilføjelsen  

 »Kan købes i boghandelen«».
 Der kan gennem DBK udsendes informationsmateriale om publikationer til  

 alle landets boghandlere.
Selv om en publikation sælges gennem boghandlere vil der alligevel komme  

 henvendelser til den udgivende institution.
Som en serviceordning kan man  

 tilbyde at formidle sådanne bestillinger videre til Statens  

 Informationstjeneste eller distributøren.
Kunden undgår derved at skulle  

 ringe eller skrive to gange.
Salgsprisen på publikation er fastsættes af den udgivende institution -  

 eventuelt med assistance fra Statens Informationstjeneste.
På det danske  

 bogmarked gælder et system med faste bogpriser.
Det betyder, at den enkelte  

 boghandler ikke må tage en højere eller lavere pris end den, som udgiveren  

 har bestemt.
Omvendt må udgiveren ikke ændre sin pris i de første to år efter  

 udgivelsen.
For at kunne sælge gennem boghandlerne, bør statslige  

 institutioner normalt overholde denne aftale, som er indgået mellem  

 boghandlerne og de private forlag.
Som udgangspunkt skal der normalt tilstræbes dækning af de samlede  

 udgifter i forbindelse med salget (jf.
Budgetvejledning, 1985, pkt. 51.2 og  

 52.12). Det betyder, at der skal foretages en opgørelse af alle direkte og  

 indirekte fremstillingsomkostninger (udgifter til tilrettelægning, sats,  

 trykning, bogbinderarbejde m.v.). Det samlede beløb divideres med  

 oplagsantallet eller det forventede salg.
Hos Statens Informationstjeneste og private distributører beregnes  

 udgifterne til distribution normalt som et procenttillæg, der skal lægges  

 oven i den pris, som den udgivende institution får for den enkelte  

 publikation.
Hvis institutionen selv ekspederer salget, må omkostningerne  

 hertil indregnes fra starten.
Udgiveren kan i visse tilfælde sætte prisen lavere hvis det er nødvendigt  

 udfra et ønske om at udbrede budskabet.
I andre tilfælde kan markedet bære en  

 højere pris end omkostningsdækningen, uden at det begrænser salget.
Statens Informationstjeneste afregner indtægterne til den udgivende  

 institution en gang årligt.
Indtægterne skal optages på finanslovens  

 standardkonto 47 - interne statslige overførsler.
Adresselister Pligtafleveringen og udsendelsen af frieksemplarer sker efter  

 adresselister, som hver institution opbygger og holder ajour.
Der findes  

 ingen generel udsendelsesliste.
Hver institution må derfor opbygge sin egen  

 liste.
Det kan anbefales at oprette en adresseliste, som er fælles for hele  

 institutionen, og som kan være vejledende for de enkelte kontorer.  

 Adresselister opdeles i relevante kategorier, f.eks. pligtaflevering,  

 centraladministrationen, amtskommuner og kommuner, pressen,  

 interesseorganisationer, folkebiblioteker, enkeltpersoner.
 Der udkommer årligt en fortegnelse over danske biblioteker med titlen  

 »Biblioteksvejviser«.
Det skal fremgå klart af adresselisten, hvilke modtagere der skal have  

 samtlige udgivelser (bl.a. pligtafleveringen), og hvem der kun skal have de  

 publikationer, som man skønner har interesse for dem.
Ved henvendelse til  

 Statens Informationstjeneste kan man få fuldstændige adresselister over  

 kommunerne, pressen og folkebibliotekerne.
Indhentning af tilbud Generelt Ved indhentning af tilbud på trykningsarbejder anbefales det statens  

 institutioner at anvende udbudsformen »direkte forespørgsel«».  

 Det vil sige, at der rettes direkte henvendelse til et antal trykkerier, som  

 anmodes om at afgive tilbud.
Fremgangsmåden er beskrevet i Statens  

 Indkøbsvejledning (1982).
Når manuskriptet og eventuelle illustrationer og andet materiale er klar  

 til trykning udarbejdes en forespørgsel til de trykkerier, man ønsker tilbud  

 fra.
Forespørgslen bør indeholde alle de oplysninger, der er nødvendige for,  

 at trykkerierne kan udarbejde tilbud, og den bør også indeholde de  

 kommercielle vilkår, som skal indgå i aftalen med den tilbudsgiver, der  

 vælges til at udføre arbejdet.
Direktoratet for Statens Indkøb har udarbejdet  

 sådanne generelle indkøbsbetingelser vedrørende indkøb af tryksager, som kan  

 anvendes ved indhentning af tilbud og i forbindelse med bestilling af  

 tryksager.
Ved indhentning af tilbud og bestilling af tryksager skal man være  

 opmærksom på, at ikke alle trykkerier er lige godt egnet til at fremstille  

 alle typer tryksager.
Man skal derfor vælge de trykkerier, hvis udstyr og  

 produktionsmetode er bedst egnet til den pågældende type tryksag.
Nogle trykkerier har specialiseret sig i bestemte typer tryksager.
Som  

 eksempel herpå kan nævnes etikettrykkerier, avistrykkerier og trykkerier der  

 fremstiller kædeblanketter.
Andre trykkerier er indstillet på bogproduktion,  

 hvilket man bør være opmærksom på ved produktion af bøger og hæfter i oplag  

 på mere end 5.000 eksemplarer.
De fleste trykkerier er imidlertid egnet til at fremstille den overvejende  

 del af de publikationer, blanketter, brochurer, pjecer m.v. som statens  

 institutioner får fremstillet.
Det vil dog ofte være mest fordelagtigt at  

 anvende nogle bestemte og gerne mindre trykkerier til småtryksager, d.v.s.  

 mindre bøger og hæfter i oplag på indtil 5.000 eksemplarer og blanketter,  

 enkle brochurer m.v. i op til 20.000-30.000 eksemplarer.
Et stigende antal trykkerier har i de seneste år anskaffet flerfarve-  

 maskiner, d.v.s., trykmaskiner der kan trykke mere end en farve (normalt 2  

 eller 4 farver) i samme trykgang, og disse trykkerier er velegnet til at  

 fremstille brochurer, pjecer, kataloger m.v. i flere farver.  

 Startomkostningerne for de større af disse maskiner, det vil sige  

 trykformater svarende til 8 A4 sider eller mere, er ret store, og oplagene  

 bør derfor som regel ikke være under 5.000  10.000 eksemplarer.  

 Startomkostningerne falder mere end proportionalt ved mindre maskiner, og for  

 eksempel kan en flerfarve-maskine med et trykformat svarende til 2 A4 sider  

 være konkurrencedygtig selv ved oplag på omkring 2.000 eksemplarer.
Enkelte  

 trykkerier har meget store flerfarve-rotationer, beregnet på fremstilling af  

 farvetryksager i store oplag.
Disse trykkerier er sjældent  

 konkurrencedygtige, når det drejer sig om oplag under 100.000 stk.
For at få  

 så fordelagtige tilbud som muligt, skal man indhente tilbud fra de  

 trykkerier, der er mest konkurrencedygtige, på netop den type tryksager man  

 skal have fremstillet.
Der findes ingen regler for, hvor mange tilbud man i  

 hvert enkelt tilfælde skal indhente.
 Statens Informationstjeneste kan bistå statens institutioner med at pege  

 på leverandører, som råder over egnet teknik til en bestemt opgave, og ved  

 tilbudsindhentning og vurdering af indkomne tilbud.
 Ved større eller komplicerede opgaver bør Informationstjenesten inddrages  

 så tidligt som muligt.
Tilbud på publikationer Ved indhentning af tilbud på en publikation bør forespørgslen ledsages af  

 manuskriptet og eventuelt billedmateriale og andet, der skal anvendes ved  

 fremstillingen.
Endvidere skal der som tidligere nævnt gives alle  

 oplysninger, der er nødvendige for at udarbejde tilbud - for eksempel:
 Oplag: 2000 ekspl. plus følgende 100 ekspl. i fortsat tryk.
 Format: A5.
 Linielængde: 26 cicero.
 Satshøjde: 40 cicero plus pagina.
Sats: Times 10/12 Disponering: Ny side ved nyt kapitel.
 Papir: Miljøpapir 90 g.
 Omslag: Tivoli karton 190 g.
 Hæftning: Garnhæftning.
 Jo flere nøjagtige oplysninger en forespørgsel om tilbud indeholder, des  

 større mulighed har man for at modtage sammenlignelige tilbud.
Særlige forhold ved sagsbehandlingen Hvis det kan forudses, at en publikation senere skal optrykkes med  

 rettelser, f.eks. prislister, telefonlister eller emnekataloger, bør  

 trykkeriet også afgive tilbud på efterfølgende optryk med en anslået mængde  

 rettelser angivet i procent.
I sådanne tilfælde er det vigtigt at aftale,  

 hvordan prisen skal reguleres, og at institutionen har ejendomsret til  

 edb-lagrede informationer (data), originalmateriale, film m.v.
Der henvises  

 til indkøbsbetingelserne.
Ved udarbejdelse af forespørgslen bør institutionen træffe afgørelse om,  

 hvorvidt man vil opfordre tilbudsgiverne til at indsende alternative tilbud,  

 som ikke nøjagtigt følger de stillede krav.
En sådan opfordring kan være  

 fulgt af en bestemmelse om, at alternative tilbud kun vil blive overvejet,  

 hvis tilbudsgiveren også har indsendt et tilbud, der nøje følger de krav, der  

 er indeholdt i forespørgslen.
Fordelen ved at anmode om alternative tilbud  

 er, at man derved får tilbudsgiverne til at vurdere de stillede krav, og at  

 de har mulighed for at stille forslag om en mere hensigtsmæssig fremstilling  

 af tryksagen, som kan gøre den både billigere og bedre.
Ulempen er, at man  

 for at stille tilbudsgiverne lige ofte vil være nødt til at anmode samtlige  

 tilbudsgivere om at sende et nyt tilbud på baggrund af den foreslåede  

 alternative fremstillingsmetode.
 Hvis det i forespørgslen ikke er nævnt, at tilbudsgiverne kan afgive  

 alternative tilbud, og en tilbudsgiver alligevel afgiver et alternativt  

 tilbud, kan institutionen vælge enten at antage et af de tilbud, der følger  

 de stillede krav, eller give de andre tilbudsgivere mulighed for at afgive et  

 nyt tilbud på det ændrede grundlag.
 Hvis man ikke har den fornødne grafiske indsigt, kan det ofte være svært  

 at give en fyldelstgørende beskrivelse af den tryksag, der skal fremstilles.  

 Institutionen kan da vedlægge andre lignende tryksager som eksempel.
Forespørgslen til tilbudsgiverne bør indeholde oplysning om, i hvor lang  

 tid tilbudet skal være gældende.
Hvor der ikke i et tilbud er angivet en  

 sådan frist for tilbudets gyldighed, kan den tilbudte pris kun betragtes som  

 en dagspris, som tilbudsgiveren på et senere tidspunkt kan ændre.
Endvidere  

 bør man være opmærksom på, at tilbudspriser næsten altid er eksklusive moms.
 Hvis en institution, til brug ved budgetlægning, anmoder en virksomhed om  

 at afgive en pris på et tidspunkt, hvor publikationen endnu ikke er klar til  

 at blive sat i arbejde, må den tilbudte pris kun betragtes som et overslag.  

 Inden publikationen sættes i arbejde, bør den virksomhed, som har udarbejdet  

 overslaget, anmodes om at afgive et bindende tilbud på linje med andre  

 tilbudsgivere.
Offentliggørelse af udbud i EF-Tidende Offentlige indkøb, herunder også indkøb af tryksager, skal offentliggøres  

 i EF-Tidende, hvis den skønnede værdi eksklusive moms overstiger kr.  

 1.400.000 (I987). De nærmere retningslinjer for, hvordan man gennemfører  

 sådanne indkøb findes i Administrationsdepartementets cirkulære af 18.  

 december 1980 om fremgangsmåderne ved statslige indkøb.
Statens indkøbsordninger Alle statsinstitutioner samt en række selvejende institutioner, hvis drift  

 overvejende finansieres ved statstilskud, er omfattet af statens centrale  

 indkøbsordninger.
Der skelnes mellem generelle aftaler (G-aftaler) og tilbudsaftaler  

 (T-aftaler). G-aftaler er aftaler, som institutionerne har pligt til at  

 benytte ved alle indkøb af de omhandlende varer.
T-aftalerne skal ligeledes  

 benyttes, medmindre institutionen har et mere fordelagtigt tilbud fra anden  

 side.
Af speciel interesse for tryksagsområdet kan nævnes aftalerne inden for  

 kontormaskiner, papir, tryksager og undervisningsmidler.
Der henvises til den  

 vareoversigt, som er udsendt af Direktoratet for Statens Indkøb, og hvori  

 samtlige de varer, der er omfattet af indkøbsaftalerne, er nævnt.
 De nærmere retningslinjer for benyttelse af statens indkøbsaftaler fremgår  

 af »Statens Centrale Indkøbsordninger«, som kan rekvireres hos  

 Direktoratet for Statens Indkøb.
Trykning af publikationer Manuskriptet Manuskriptet bør være renskrevet og skal så vidt muligt være fri for  

 rettelser og tilføjelser.
Der må kun være skrevet på den ene side af  

 manuskriptet, idet brug af begge sider af arket kan medføre fejltagelser og  

 forringet læselighed.
Man bør ikke aflevere et dårligt eller halvfærdigt manuskript i håb om  

 derved at få tryksagen hurtigt frem.
Resultatet vil ofte være misforståelser  

 og mange korrekturrettelser, så denne metode koster oftest både tid og penge.
Manuskriptet bør være gennemarbejdet, så senere rettelser undgås.
Selv en  

 lille rettelse, som f. eks. indsætning af et ord, kan medføre, at et helt  

 afsnit må sættes om.
Teknisk tilrettelægning af publikationer Inden den tekniske fremstilling af en publikation kan begynde, skal der  

 foretages en såkaldt tilrettelægning af publikationen, d.v.s. udarbejde  

 retningslinjer for den typografiske udformning, blandt andet vedrørende  

 placeringen af eventuelle illustrationer.
Endvidere skal der som led i  

 tilrettelægningen tages bestemmelser om publikationens format, papirkvalitet,  

 indbindingsform m.v.
Med hensyn til placering af titler og  

 identifikationsmærker på publikationen henvises til Dansk Standard, DS 2165.
I forbindelse med den typografiske udformning er det desuden vigtigt at få  

 klarlagt omfanget og karakteren af den tekst, publikationen skal indeholde,  

 herunder spørgsmålet om der skal indgå særlige opstillinger, skemaer eller  

 tabeller.
Der skal også tages stilling til, hvilken skrift man vil anvende,  

 samt skriftens størrelse og satsformat.
Ligeledes må det anføres, om teksten  

 skal sættes i en eller flere spalter.
 For at få hold på alle de nævnte elementer vil det være en fordel at  

 udarbejde en indholdsfortegnelse på et tidligt tidspunkt, uanset at  

 sidetallene først kan sættes på efter endt ombrydning.
 Størrelse og placering af overskrifter, tabeller, illustrationer m.v.
Overskrifterne skal være særskilt markeret.
Hvis der er flere grader af  

 overskrifter og disse ønskes sat med forskellige skrifter, angives dette for  

 eksempel ved understregning med forskellig farve, så overskrifter med samme  

 vægt bliver sat med samme skrift.
Det skal ligeledes ved flerspaltet sats  

 angives, hvilke overskrifter der skal stå over hele formatet, og hvilke der  

 skal være i spalteformat.
Tabeller kan ofte sættes en grad mindre end teksten, uden at det går ud  

 over læseligheden.
Det kan være vanskeligt at bedømme på forhånd, hvor meget  

 en tabel vil fylde, og det må ofte overlades til trykkeriet at afgøre, om en  

 tabel skal indpasses over en eller flere spalter.
Derimod bør det altid angives, hvilken størrelse en illustration skal have  

 i publikationen.
Det gøres normalt blot ved at angive bredden.
 Tabeller og illustrationer bør nummereres, så der kan henvises til dem i  

 teksten.
Format Til statslige publikationer benyttes normalt formater i henhold til Dansk  

 Standard, A5=148 gange 210 mm, A4=210 gange 297 mm og det statslige  

 specialformat AS5=168 gange 237 mm.
Både af hensyn til den senere opbevaring  

 og af økonomiske grunde bør disse formater benyttes.
Layout Hvad angår satsen kan enkelhed anbefales.
Ikke for mange bogstaver i hver  

 linie, 55 - 60 bogstaver er ideelt.
Ved format AS5 kan 2-spaltet sats  

 benyttes, ved format A4 bør siden opdeles i 2 eller 3 spalter.  

 Skriftstørrelse og linjemellemrum må afhænge af linjelængde, og hvilken  

 målgruppe publikationen retter sig imod.
 Man kan gøre publikationen mere indbydende ved at anvende en afvigende  

 farve til overskrifter, tabeller og lignende, men det koster naturligvis  

 flere penge.
Nogle institutioner bruger et bestemt kendetegn - et logo - på alle  

 publikationer.
Hvis man ønsker at benytte statskendetegnene »Lille  

 rigsvåben« eller »Krone«, kan man henvende sig til Statens  

 Informationstjenestes grafiske konsulenter, som kan rådgive, når man skal  

 vælge mellem forskellige udformninger af disse kendetegn.
Det vil ofte være hensigtsmæssigt og mest økonomisk at lade det trykkeri,  

 der skal fremstille publikationen, bistå ved udformningen og  

 tilrettelægningen.
Hvis der i forbindelse hermed inddrages grafikere,  

 tekstforfattere, fotografer, tegnere, reklamebureauer eller andre, bør man,  

 inden der indledes et samarbejde, sikre sig retten til den videre udnyttelse,  

 så der ikke - f.eks. i forbindelse med tryksagens produktion eller eventuelle  

 genoptryk - pålægges ekstraomkostninger.
Retten til videre udnyttelse bør  

 naturligvis også sikres, hvis det er et trykkeri, der har forestået en  

 idemæssig udformning af tryksagen.
Se i øvrigt afsnittet om ophavsret og  

 ejendomsret til materialet.
Omfangsberegning Ønsker man, ud fra et færdigt maskinskrevet manuskript, at få et skøn  

 over, hvor mange sider publikationen vil fylde, kan følgende beregningsmåde  

 anvendes:
Tæl hvor mange anslag og ordmellemrum en gennemsnitslinje rummer.
Gang  

 dette med antal linjer pr. side, og gang resultatet herafmed antal  

 manuskriptsider.
Find en skriftprøve eller publikation med en passende skriftstørrelse.  

 Bestem linjelængden og tæl antal bogstaver og ordmellemrum.
Gang resultatet  

 med det ønskede antal linjer på siden og divider resultatet op i resultatet  

 fra manuskriptsiderne.
Det fremkomne tal er lig antallet af publikations  

 sider.
 Eksempel:
 Manuskriptet er på 120 sider a 35 linjer a 55 bogstaver og ordmellemrum.  

 Publikationen skal have 42 linjer a 60 bogstaver og ordmellemrum pr. side.
Manus 120 gange 35gange 55 92 sider Publ. 42 gange 60 Til slutresultatet skal lægges et antal sider til titel,  

 indholdsfortegnelse m.v., hvor 8 sider er ret almindeligt.
Regn desuden med  

 ekstra plads, hvis der skal være ny side ved hvert kapitel - en halv side i  

 gennemsnit pr. kapitel.
Husk også at regne med plads til eventuelle  

 illustrationer.
Sats Satsfremstilling Den overvejende del af sats fremstilles i dag som fotosats ved hjælp af  

 edb-teknik.
Dette foregår ved, at teksten indtastes som data og overføres til  

 et maskinlæsbart medium (diskette, magnetbånd eller lignende), som i  

 fotosætteren anvendes til fremstillingen af sats.
Satsen kan fremtræde på  

 enten papir eller film.
Hvis der er mulighed for, at data, der benyttes i forbindelse med  

 fotosats, skal genanvendes, eller de skal viderebearbejdes, bør institutionen  

 på forhånd sikre sig retten til disse.
Det bør derfor pålægges leverandøren i  

 givet fald at udlevere disse data på et maskinelt læsbart medium (magnetbånd,  

 diskette eller lignende), sammen med de oplysninger og tekniske  

 specifikationer, der er nødvendige for, at de registrerede data kan  

 genbruges.
Der må ligeledes træffes aftale om, hvilket medium der skal  

 anvendes, og om at udleveringen sker vederlagsfrit.
Direktoratet for Statens  

 Indkøb har udarbejdet generelle indkøbsbetingelser for tryksager, hvor blandt  

 andet sådanne bestemmelser indgår.
Edb-anlæg Fra visse edb-anlæg kan data viderebehandles til typografisk sats.
Hvis  

 man før anskaffelsen af et sådant anlæg kan forudse behov for at fremstille  

 typografisk sats, f.eks. til publikationer, bør man sikre sig, at  

 leverandøren af edb-anlægget vil udlevere de specifikationer og andre  

 oplysninger, der er nødvendige for, at trykkeriet efter indtastning af  

 typografiske koder kan anvende de registrerede data til fremstilling af  

 typografisk sats.
 For at kunne udnytte de konkurrencemæssige muligheder, bør man endvidere  

 sikre sig, at edb-anlægget kan arbejde sammen med de mest anvendte  

 fotosatsanlæg.
Der kan ofte opnås besparelser ved indtastning af nogle få og enkle  

 styrekoder allerede ved edb-indtastningen.
En sådan procedure må ske i  

 samarbejde med det valgte trykkeri.
Statens Informationstjeneste kan yde  

 bistand i forbindelse med aftaler med trykkerierne om viderebearbejdning af  

 data til fotosats.
Laserprinter Mange institutioner råder allerede i dag over laserprintere.
Denne printer  

 fungerer som en skriver, men den er hurtigere, og den kan derfor anvendes som  

 alternativ til trykning, når der er tale om små oplag.
Laserprinteren kan dog  

 ikke trykke i farve, og kvaliteten er ikke helt så god som offsettryk.
I modsætning til det traditionelle udskrivningsudstyr kan laserprinteren,  

 ved anvendelse af særligt programmel, udskrive typografisk sats.
Som  

 alternativ til fotosats anvender man derfor også udskrift fra laserprintere  

 som trykkegrundlag, i tilfælde hvor kravene til skriftbilledet ikke er så  

 høje.
Typografiske grundbegreber Skrifttyper og skriftgrader Det er tryksagens funktion, der er afgørende for valg af skrift.
Skriften  

 må have størst mulig læselighed under hensyn til, hvem tryksagen henvender  

 sig til.
Næsten alle grafiske virksomheder råder over en skriftprøvebog til støtte  

 for valget, men mange skriftprøver viser kun alfabetet og talrækken.
Det er  

 derfor hensigtsmæssigt at kende visse grundregler vedrørende skrift til  

 almindelige bogsider.
Versalier/majuskler og minuskler (STORE og små bogstaver) Læseligheden synker mærkbart, hvis man i en tekst kun bruger versalier.
De  

 kan benyttes i titel og eventuelt i overskrifter, men i sammenhængende tekst  

 (brødtekst) bør de kun benyttes til enkeltord, og kun når der ikke er andre  

 muligheder for variation.
ordinær og kursiv skrift Ordinær skrift vil sige lige skrift i almindelig styrke (som anvendt her)  

 til forskel fra kursiv, som er skrå.
Kursiv skrift er ikke så let læselig som  

 ordinær skrift og bør derfor kun benyttes til fremhævelser eller korte  

 tekstgrupper, f.eks. billedunderskrifter.
Mager og fed skrift De forskellige skrifter findes i flere styrker, spændende fra en spinkel  

 eller mager til en meget fed skrift.
Betegnelserne er ikke standardiserede,  

 og man møder udtryk som: lys, mager, halvfed, fed, bold m.fl.
Den styrke som  

 bruges i altovervejende grad, betegnes undertiden »mager«, eller  

 den er helt uden betegnelse.
De halvfede og fede typer bør kun bruges til  

 korte overskrifter.
Skriftgrader (bogstavstørrelser) Skriftgrader måles i punkter.
De hyppigst anvendte størrelser er 10-11  

 punkt.
Til særlige formål, f.eks. tryksager beregnet for ældre personer, kan  

 man benytte 12 punkt.
Størrelser mindre end 9 punkt og større end 12 punkt  

 vil forringe læseligheden.
 En passende linjeafstand er af næsten lige så stor betydning for  

 læseligheden som skriftens størrelse.
Linjelængde Den ideelle linje rummer 50-60 bogstaver og ordmellemrum.
Kortere linjer  

 giver flere ordbrydninger, længere linjer gør det vanskeligt at finde næste  

 linje.
Begge dele virker trættende for læseren.
Skriftarter Skriften kan vælges i et stort udvalg af skriftarter, men hvor den skal  

 anvendes til tekst, der skal være tydelig og letlæselig, kan den med fordel  

 vælges i grupperne med antikvaskrifter.
Disse er karakteristiske ved den  

 vekslende styrke imellem skriftbilledets grundstreger og hårstreger og de  

 afsluttende seriffer, der giver en god sammenhæng i ordbillederne.
 En særlig gruppe har kraftige pladeformede seriffer, det er de såkaldte  

 Egyptienne- og Clarendonskrifter, som med deres næsten ensartede stregstyrke  

 i bogstavbillederne kan have en markant effekt i kortere tekststykker i  

 brochurer og annoncer.
Groteskskrifterne har ingen seriffer og har bortset fra de optiske  

 tilpasninger en ensartet stregstyrke i bogstavbillederne.
I de kraftige  

 udgaver er de velegnede til skilte, plakater og til overskrifter.
De magre  

 groteskskrifter er anvendelige til tekst, men kræver særlige typografiske  

 hensyn, f.eks. kortere linjer, kortere afsnit eller opsætning med løs  

 bagkant.
Grotesk er velegnet til blanketter, og i de nye udgaver med åbne og  

 tydelige bogstavformer også til kataloger, adresselister og telefonbøger, der  

 skal sættes med små grader.
Ud for eksemplerne siderne 30 og 31 står nogle  

 størrelsesangivelser, 9/10 punkt, 10/12 punkt etc.
Det første tal angiver  

 selve skriftens størrelse, det andet skriftens størrelse plus et ekstra  

 mellemrum, som kan varieres efter ønske - eller udelades, i så fald står  

 skriften kompres, 9/9 punkt, 10/10 punkt etc.
Korrektur Alt for ofte skæmmes en ellers veludført tryksag af fejl.
I bedste fald er  

 de kun til irritation, i værste fald er de direkte meningsforstyrrende.
Ved en omhyggelig korrekturlæsning og anvendelse af letlæselige, entydige  

 rettelser kan sådanne fejl undgås Trykkeriet vil normalt sende et korrekturaftryk, inden trykningen sættes i  

 gang.
Derved frigør trykkeriet sig for ansvaret for eventuelle fejl.
Både  

 institutionen og leverandøren kan kræve, at der læses korrektur, og  

 institutionen har derefter ansvaret for, at alle rettelser er påført  

 korrekturtrykket.
Eventulle korrekturrettelser skal være tydelige, og de skal helst  

 foretages med en farve, der afviger fra trykfarven.
Rød farve vil normalt  

 være at foretrække.
Hvis flere læser korrektur på samme sag, skal rettelserne  

 samles på et eksemplar.
Hvis der er foretaget mange rettelser i korrekturen, kan man forlange en  

 ny korrektur fremsendt.
Gentagne fremsendelser af korrekturtryk forsinker og  

 fordyrer imidlertid leveringen af tryksagen.
Ved mindre rettelser uden  

 væsentlig betydning vil det derfor ofte være hensigtsmæssigt ikke at kræve ny  

 korrektur.
 Institutionen skal ikke betale for fejl, der skyldes leverandøren, men kun  

 for de fejl, den selv er skyld i, det vil sige rettelser mod manuskriptet.  

 Omkostninger til korrekturrettelser bør derfor anføres særskilt på fakturaen.
Korrekturlæsning Manuskriptet bør være i orden, inden det går til sætning, så man ved  

 korrekturlæsningen kun skal bringe korrekturen i overensstemmelse med  

 manuskriptet.
Kan man abstrahere fra tekstens mening og i stedet læse den ord  

 for ord, er man mindre tilbøjelig til at overse fejl.
Denne påstand  

 underbygges af, at der almindeligvis er meget få fejl i tekster, på hvilke  

 der er læst korrektur af en person, som ikke har kendskab til det pågældende  

 stof.
 Ved korrekturlæsning af stof, hvori der indgår mange tal, f.eks. tabeller,  

 er det en fordel at lade en person læse op og en anden kontrollere  

 korrekturen.
Korrekturtegn Det anbefales at anvende korrekturtegn, som angivet i Dansk Standard, DS  

 114. Anvendelse af entydige korrekturtegn forebygger misforståelser mellem  

 korrekturlæser og trykkeri.
På næste side er vist de mest almindelige  

 korrekturtegn.
De fleste er logiske og umiddelbart forståelige.
En undtagelse  

 er tegnet , der benyttes, når noget skal fjernes. (Det hedder  

 »»deleatur«», hvilket betyder  

 »»fjernes«»).
Illustrationer Illustrationer kan opdeles i 2 hovedgrupper, som kaldes  

 »stregbilleder« og »raster- eller autobilleder«.
Stregbilleder er alle former for tegnede illustrationer, geometriske  

 tegninger, diagrammer og vignetter.
Omkostningerne ved benyttelse af  

 stregbilleder er relativt små.
Autobilleder er typisk gengivelse af fotografier.
Ved den reprografiske  

 proces opdeles et billede i mange små punkter, som kaldes rasterpunkter.
De  

 forskellige tonværdier i et fotografi - lyse og mørke partier - gengives ved  

 rasterpunkternes større eller mindre udstrækning.
Autobilleder er dyrere end  

 stregbilleder, men omkostningerne ved sort/hvide billeder er dog meget  

 beskedne.
En særlig form for autobilleder er gengivelse af farvefotografier.
Både  

 engangsomkostningerne ved fremstilling af reprofilm af sådanne billeder og de  

 løbende omkostninger ved trykningen er meget store, sammenlignet med  

 omkostningerne ved kun at anvende een farve.
Der må derfor være tungtvejende  

 grunde for at benytte denne metode, eksempelvis hvor farverne er nødvendige  

 for forståelsen af stoffet, eller hvor de kan give en information den ønskede  

 gennemslagskraft.
Omvendt bør der ikke anvendes farvetryk i publikationer,  

 hvor informationsbehovet dækkes ved tryk med een farve.
For alle illustrationer gælder, at trykkeriet ikke har interesse i  

 negativer, men skal have tegninger og/eller fotografiske aftryk.
Til  

 farveillustrationer benyttes dias.
Illustrationerne behøver ikke at være i den størrelse, der skal benyttes i  

 publikationen.
Skal illustrationerne fremstilles fra grunden, vil det være en  

 økonomisk fordel, at de fremstilles i ensartet størrelsesforhold, så  

 reproduktionsfotografen kan fotografere flere ad gangen.
Trykkemetode Opsætning efter manuskript i fotosats og offsettrykning anvendes, hvor man  

 ønsker en egentlig grafisk fremstilling.
Metoden har i vidt omfang afløst det  

 tidligere anvendte bogtryk med blytyper, og det færdige resultat adskiller  

 sig ikke væsentligt fra bogtryk.
 Til meget store oplag, 100.000 eksemplarer eller derover, kan dybtryk  

 komme på tale, se afsnit 9 om faglige udtryk.
 Der findes desuden en række andre trykkemetoder, som alle har specielle  

 formål, f.eks. tryk på plast eller tryk i meget store formater, men i små  

 oplag.
Publikationsfremstilling fra maskinskrevne sider Skal et manuskript bruges til affotografering, d.v.s. fungere som original  

 for en fotografisk optagelse, skal skriften stå ren og sort, og sidens bredde  

 og højde skal have korrekt forhold til det bogformat, man vil benytte.
Til  

 renskrivning af sådanne manuskripter vil det være en fordel at anvende nogle  

 særlige manuskriptark.
Disse ark har en lys blå indstregning, som afgrænser  

 skrivefeltet.
Indstregningen kommer ikke med ved den senere  

 mangfoldiggørelse.
Der findes 3 slags manuskriptark med forskellig  

 indstregninger.
De passer både til sider, der skal gengives i hel størrelse  

 og til sider, der skal nedfotograferes til AS5 eller A5. Manuskriptarkene  

 vælges ud fra tryksagens færdige format og den nedfotograferingsgrad man  

 ønsker.
Manuskriptarkene med tilhørende vejledning forhandles af Statens  

 Informationstjeneste.
Det kan ofte være vanskeligt at få tabeller ind på det format, man  

 benytter til tekstsiderne.
Desuden kan det være ønskeligt at medtage stof,  

 f.eks. bilag, som foreligger i for stor størrelse.
I sådanne tilfælde er det  

 muligt at fotografere disse sider ekstra ned, dog under hensyntagen til  

 læseligheden.
I tvivlstilfælde kan en prøvefotografering foretages.
Nummereringen af siderne begynder helt forfra, og blanke sider tælles med,  

 men sidetal trykkes som regel først fra tekstsiderne og fortsættes alle  

 siderne igennem.
Manuskriptet skal være gjort fuldstændig færdigt med titel  

 og overskrifter på plads.
En maskinskreven publikation kan få et mere professionelt præg samtidig  

 med at brugsværdien øges, hvis der til større overskrifter, titelsider og  

 omslag anvendes typografisk sats.
Dette kan ske ved overklæbning af de  

 maskinskrevne linjer med aftryk af typografisk sats.
 Som trykgrundlag kan også anvendes originalmateriale, der er fremstillet  

 ved hjælp af elektroniske skrivemaskiner, som kan skrive med forskellige  

 skrifttyper, og som kan justere linjerne således, at siderne fremtræder med  

 lige højremargen.
 Ved disse metoder spares opsætning med efterfølgende korrekturlæsning, og  

 det kan medføre såvel økonomiske som tidsmæssige besparelser specielt ved  

 opstillinger, tabeller og fremmede sprog.
Trykning af publikationer, hvor trykgrundlaget er fremstillet på den måde,  

 der er beskrevet her, sker ofte ved mindre oplag som offsetduplikering i  

 kontortekniske maskiner.
Hovedparten af de maskiner, statens hustrykkerier  

 råder over, tilhører denne kategori.
Publikationer af stort omfang eller i  

 store oplag bør fremstilles professionelt, da man som regel kan få et bedre  

 produkt for de samme eller færre penge.
Dette skyldes forskellen i læselighed  

 mellem sats fremstillet på en skrivemaskine eller edb-anlæg og på en  

 fotosættemaskine.
Fotosatstyper er mere karakterfulde og kan derfor benyttes  

 i mindre størrelse og med tættere linjeafstand end skrivemaskinetyperne.
En  

 given mængde stof vil derfor med samme læselighed kunne stå på mindre plads.
Den umiddelbare besparelse ved selv at fremstille satsen på en  

 skrivemaskine, i stedet for at lade den fotosætte, vil mindskes i takt med  

 omfangsforøgelsen og stigende oplag, idet omkostningerne til trykning, papir,  

 bogbinder og porto vil stige og ofte overstige besparelsen.
Dette forhold har  

 særlig betydning for de statslige hustrykkerier, der som oftest kun råder  

 over mindre trykmaskiner.
For at opnå et godt og økonomisk fornuftigt resultat er der mange forhold  

 at tage i betragtning.
Det kan derfor ofte være hensigtsmæssigt at kontakte  

 Statens Informationstjeneste, før renskrivning påbegyndes.
Småtryksager af intern karakter Ved betegnelsen »»småtryksager« forstås her tryksager, hvis  

 grundlag er maskinskrevne sider, og hvis oplag og omfang er stærkt begrænset.  

 Mangfoldiggørelsen kan i hovedtræk opdeles i to metoder:
 1. Fotokopiering, som er den billigste  

 fremstillingsmetode ved oplag op til ca. 25 eksemplarer.
2. Offsetduplikering, også kaldet lyntryk, der som  

 regel er fordelagtig ved trykning af enkeltark i oplag på mindre end 2.000  

 ekspl. med 1- eller 2-sidet tryk i en farve, eller trykning af mindre  

 publikationer i oplag op til 500 eksemplarer.
Institutionerne bør være  

 opmærksom på statens rammeaftale nr.
T-STA 42/1 om offsetduplikering.
For de institutioner der har eget hustrykkeri, vil det være naturligt selv  

 at fremstille disse typer af tryksager.
Større oplag bør fremstilles i  

 trykkerier, der har større maskiner og mere professionel grafisk teknik.
Det  

 samme gælder tryksager i større formater eller tryksager, hvor der stilles  

 store krav til trykkvaliteten, for eksempel ved gengivelse af billeder og  

 eventuelt farvetryk.
Direktoratet for Statens Indkøb har udgivet en vejledning for statens  

 hustrykkerier, som omhandler emner vedrørende etablering og drift af  

 hustrykkerier.
I vejledningen omtales det udstyr der typisk anvendes i et  

 hustrykkeri samt arten af de tryksager der fremstilles.
I vejledningen  

 behandles også emner om driftsøkonomi og lønsomhed, og der gives anvisning på  

 beregning af lønsomhed.
 Vejledning for statens hustrykkerier kan rekvireres ved henvendelse til  

 Direktoratet for Statens Indkøb, som også kan vejlede vedrørende drift og  

 etablering af hustrykkerier.
Papir Generelt Valg af papirkvalitet skal ske under hensyntagen til økonomi og  

 anvendelse.
 Udvalget af papirkvaliteter er meget stort, og de fleste kvaliteter findes  

 i forskellige formater, tykkelser (gramvægte) og - for nogle kvaliteters  

 vedkommende også i forskellige farver.
 Til administrative formål, hvortil der ikke er knyttet særlige  

 arkivinteresser, anvendes markedets almindelige papirkvaliteter.
 Til vigtigere sagsbehandling og til papirer eller tryksager, der skal  

 håndteres ofte, (protokoller og lign.) eller skal opbevares gennem lang tid,  

 anvendes arkivpapir.
Almindeligt papir Genbrugspapir Institutionen bør ved valg af almindeligt papir være opmærksom på de  

 valutamæssige, miljømæssige og beskæftigelsesmæssige fordele, der opnås ved  

 anvendelse af genbrugspapir.
Man bør derfor anvende genbrugspapir, hvor det  

 er muligt.
 Genbrugspapir er papir, som er produceret helt eller delvis af returpapir.  

 Oplysninger om de papirkvaliteter, der kan anvendes, vil blive meddelt fra  

 Direktoratet for Statens Indkøb.
 Genbrugspapir bør især anvendes til følgende formål:
- Kontor-offset - Offsettrykning af publikationer o.lign. - Brevpapir - Stilehæfter, arbejdshæfter o.lign.
 - Følgesedler, blanketter, mavebælter m.v.
- Koncept- og notatark - Xerografisk kopiering - Kædeblanketter (edb-lister).
Papir til publikationer Til statens publikationer bør man fortrinsvis anvende almindeligt papir og  

 i videst muligt omfang genbrugspapir.
Hvis der i en publikation indgår  

 illustrationer, hvor der stilles særlige kvalitetskrav eller hvis en særlig  

 effekt ønskes opnået, kan bestrøgne eller kriderede kvaliteter anvendes.
Arkivpapir Hvor statens interesser, borgernes rettigheder eller historiske hensyn  

 kræver holdbart og slidstærkt papir, skal der anvendes arkivpapir.
Der  

 skelnes mellem to typer, henholdsvis »Arkiv I« og »Arkiv  

 II«.
De to typer arkivpapir overholder særlige normer, som Direktoratet  

 for Statens Indkøb kan oplyse om.
 De Forenede Papirfabrikker fremstiller papir som overholder disse normer  

 under betegnelsen:
Monarch arkiv I 352 og Monarch arkiv II 358 Arkivpapir anvendes til følgende formål:
Arkiv I - Kort og tegninger af særlig historisk betydning, for eksempel  

 matrikelkort, bygnings- og konstruktionstegninger.
 - Grundlæggende registrering af personer, jord og fast ejendom, for  

 eksempel kirkebøger, personregistre og tingbogsblade.
 - Institutionernes registrering af deres korrespondance og  

 regnskabsføring, for eksempel journaler, registre til journaler og kopibøger,  

 journalkort og »»visdomsbøger«».
Arkiv II - Referater af blivende betydning fra forhandlinger i råd, nævn og udvalg.
 - Beviser for statens forpligtelser og rettigheder over for private,  

 offentlige institutioner og udlandet.
 - Særlige breve, beviser og attester til private, f.ek s. dåbs attester,  

 navnebeviser og indfødsretsbeviser.
 - Sagsbehandling af vigtigere art og brevkopier som skal opbevares i lang  

 tid.
Leverandører Indkøb af almindeligt papir uden påtryk er, i lighed med en række andre  

 områder inden for papir og tryksager, omfattet af statens centrale  

 indkøbsordninger.
Institutionerne bør derfor være opmærksom på disse aftaler.
Der er indgået en særlig aftale om levering af arkivpapir uden påtryk.
Ved  

 henvendelse til Direktoratet for Statens Indkøb kan institutionerne få  

 nærmere oplysning om, hvilken leverandør denne aftale er indgået med.
Trykfarve Til statens tryksager bruges almindeligvis sort trykfarve, som giver den  

 bedste læselighed.
En anden farve end sort kan dog anvendes, hvis tryksagens funktion derved  

 forbedres.
For eksempel kan opmærksomhedværdien af tryksager, som henvender  

 sig direkte til offentligheden, f.eks. pjecer og brochurer forøges, hvis der  

 på omslaget eller i indholdet anvendes flere farver.
Effekten må sættes i forhold til den fordyrelse, som trykning i flere  

 farver medfører.
Tryksagens fordyrelse er afhængig afantallet af anvendte  

 farver og oplagets størrelse.
Som en hovedregel gælder, at merudgifterne ved  

 trykning i flere farver er forholdsvis store ved små oplag, og at fordyrelsen  

 vil være aftagende i takt med stigningen i oplagets størrelse.
 Spørgsmålet om merpris for tryk med flere farver bør derfor undersøges,  

 inden der træffes en endelig beslutning.
Rasterindlægning (screening) Dele af en publikationsside kan fremhæves eller afgrænses ved indlægning  

 af raster.
Man kan uden anvendelse af en ekstra trykfarve opnå en virkning,  

 som forbedrer udseendet eller bidrager til tydeliggørelse og forståelse af  

 stoffet.
 Raster kan indlægges i forskellig styrke, som angives i procent.  

 Procenttallet angiver, hvor stor en andel af papirfladen rasteret dækker.  

 Således betyder anvendelse af 10 pct. raster på hvidt papir, at 90 pct.  

 afbunden er hvid.
 Ved anvendelse af raster, hvori der skal stå tekst, skal man være  

 opmærksom på, om det benyttede skriftsnit og størrelsen er tilpasset  

 rasterets styrke, så teksten ikke bliver ulæselig.
Rasteret angives i antal punktlinjer pr. cm.
Antallet af linjer pr. cm.  

 skal tilpasses den anvendte trykketeknik og papirets overflade.
Almindeligvis  

 kan 40 linjer eller 48 linjer benyttes.
I tvivlstilfælde må linjeantallet  

 vælges i samarbejde med leverandøren.
Hæftning, indbinding Samling af en publikations blade kan ske efter 4 forskellige metoder, som  

 hver især kan varieres:
1. Klammehæftning 2. Garnhæftning 3. Limning 4. Spiralhæftning Klammehæftning benyttes bl.a. til hæfter, der er trykt som enkeltblade.  

 Disse samles med 2-3 metalklammer i venstre margen lodret ned gennem  

 bladenene.
Hæftningen bliver solid, men giver et dårligt oplukke.
Er bladene sammenhængende, således at der er mindst 4 sider pr. ark,  

 falses disse og lægges ind i hinanden, hvorefter klammehæftningen sker  

 igennem ryggen.
Metoden er solid og giver et godt oplukke.
Jo flere sider,  

 hæftet rummer, des mere vil det »gabe«, og metoden bør derfor ikke  

 bruges til hæfter på mere end 64 sider.
Garnhæftning er den klassiske måde at  

 samle bøger på.
Arkene er normalt falset til 16 sider, som lægges efter  

 hinanden.
Hæftetråden går igennem ryggen og fra ark til ark.
Hæftningen er  

 solid og giver et godt oplukke.
Limningen benyttes enten når publikationens blade ligger trykt som  

 enkeltblade, eller når ryggen skæres af falsede ark, hvorefter bladene ligger  

 adskilt.
Ryggen fræses ujævn og påføres lim.
Ved tykke bøger er metoden  

 økonomisk, og den er rimelig solid til papir, som ikke er for svært og stift.  

 Desuden indebærer metoden, at papir af forskellig farve kan anbringes  

 nøjagtigt, hvor man ønsker det.
Det gælder f.eks. skilleblade i afvigende  

 farve.
Oplukket er godt, men for hård behandling kan forårsage, at blade  

 løsner sig.
En metode, som bedst kan betegnes som en kombination af garnhæftning og  

 limning, kaldes »fadensiegeln«».
I samme arbejdsgang som  

 falsningen føres en plasttråd fra midten af det falsede ark ud gennem ryggen  

 og fastsvejses på denne.
Hvert falset ark, der som regel er på 16 sider,  

 danner således en enhed.
Når disse er lagt i rigtig rækkefølge, fastlimes de  

 til omslaget og danner dermed en samlet bogblok.
Metoden er ikke så udbredt,  

 og forholdsvis få virksomheder råder over det fornødne udstyr.
Prismæssigt  

 ligger metoden mellem garnhæftning og limning.
Spiralhæftning eller en af de talrige plastikkam-løsninger kan benyttes,  

 hvis papiret er af tilstrækkelig stærk kvalitet.
Det giver en solid hæftning  

 med helt plant oplukke, og merprisen i forhold til limning er ikke væsentlig.
Plastmaterialer Brugen af plastmaterialer til grafiske produkter er stærkt stigende.
Det  

 skyldes først og fremmest materialernes smuds- og vandafvisende egenskaber og  

 deres store styrke.
Den bløde, seje polyethylen (PE) benyttes fortrinsvis inden for  

 emballageindustrien, mens polyvinylclorid (PVC) og polypropylen (PP) er de  

 mest anvendte materialer inden for kontorområdet.
Bedst kendt er PVC og PP i  

 form af glasklare etuier og chartekker.
PP har de miljømæssige fordele, at  

 det kan nedbrydes og ikke udvikler giftige gasser ved brand.
Som  

 indbindingsmateriale finder et kraftigt uigennemsigtigt PVC-materiale stadig  

 større anvendelse.
Der findes en mængde forskellige plastfolier, som kan dække de fleste  

 forekommende behov.
Hvis plasten vil blive udsat for særlige påvirkninger,  

 der stiller specielle krav til materialet, må leverandøren orienteres herom.
 Det gælder f.eks. bøger, der bruges udendørs, hvor man ved at benytte et  

 uegnet produkt risikerer krympning eller skørning af folien.
Skal en publikation fremstilles som løsblade i ringbind, opdelt ved hjælp  

 af faneblade, vil det ofte være en fordel at benytte »hard-folie«  

 til fanebladene.
Ved hyppig brug vil »hard-folie« være betydelig  

 mere slidstærk end karton, og på trods afen væsentlig prisforskel kan  

 anvendelse af »hard-folie« i det lange løb være god økonomi.
 Glasklart plastmateriale anvendes bl.a. til laminering, d.v.s. en  

 »indbagning« af et ark papir mellem to lag plast, som danner en  

 kraftig plade, der ikke kan adskilles igen.
 Metoden finder især anvendelse til to formål:
1. Legitimationskort, hvor rettelser ikke må kunne foretages 2. Skilte, der udsættes for fugt, smuds eller  

 lignende.
 Ved brug af denne metode må man være opmærksom på, at sammensvejsning  

 kræver en papirfri kant på ca. 3 mm rundt om tryksagen.
Sikkerhedstryksager og værdipapirer Et særligt område inden for tryksager er sikkerhedstryksager og  

 værdipapirer.
Til denne gruppe hører legitimationskort, pas, kørekort,  

 banderoler, lotterisedler, checks, viseringsblanketter, indfødsretsbeviser,  

 og andre dokumenter, hvor det er vigtigt at undgå misbrug ved forfalskning.
For at vanskeliggøre forfalskninger af dokumenter, der fremstilles på  

 papir, kan man anvende særlige papirkvaliteter, og man kan trykke med et  

 flerfarvet bundmønster, hvor udformningen af mønstret i kombination med  

 farvesammensætningen vil være meget vanskelig at eftergøre.
Endvidere kan der  

 i både papir og tryk indbygges en række andre sikkerhedselementer, som  

 yderligere vanskeliggør forfalskning.
Som led i sikkerheden kan man ved visse dokumenter, f.eks.  

 legitimationskort og kørekort, foretage en laminering med plastmateriale  

 omkring papirkernen.
Sådanne kort kan i nogle tilfælde også fremstilles  

 direkte på et plastmateriale.
 Ved fremstilling af sikkerhedsdokumenter og værdipapirer skal der  

 udarbejdes sikkerhedsbestemmelser for produktion, opbevaring og transport,  

 samt for de administrative rutiner.
 Da der i Direktoratet for Statens Indkøb er oparbejdet en særlig viden  

 inden for sikkerhedstryksager og værdipapirer, er institutionerne forpligtet  

 til at rådføre sig med Direktoratet for Statens Indkøb vedrørende udformning,  

 fremstilling og indkøb af disse dokumenter (jfr. finansministeriets cirkulære  

 af 10. februar 1986).
Almindeligt anvendte grafiske fagudtryk Accidenser Småtryksager, brevpapir, regninger m.v.
Afmaskning Tilskæring af uigennemsigtigt materiale, for eksempel rød folie, som  

 påføres en originalside således, at der i en negativ film opstår et rudefelt  

 til afgrænsning af et billede.
Afvaskning Rengøring af trykmaskinens farvevalser og farveværk, f.eks. til en anden  

 farve.
Anilintryk Tryk, som foretages fra trykelementer, som står i relief, med farver hvori  

 opløsningsmidlet er meget flygtigt.
Farven tørrer øjeblikkeligt.
Benyttes  

 mest til emballage trykning.
Antikva Skriftfamilie med seriffer (fødder). Se side 28 og 30.
Arabertal De tal vi almindeligvis bruger (1, 2, 3, 4 o.s.v.) til forskel for  

 romertal.
Ark Teknisk betegnelse for trykark falset ned til bog- eller tidskriftformat.
Et ark indeholder almindeligvis 16 sider, men andre sideantal kan forekomme.
Arkivpapir Til visse formål er det bestemt, at der skal anvendes papir, som  

 overholder bestemte normer for stofsammensætning og styrke.
Oplysning om  

 hovedforhandler af arkivpapir, fås ved henvendelse til Direktoratet for  

 Statens Indkøb.
Arksignatur En bog består af et antal sammenfalsede trykark.
I nederste venstre hjørne  

 pa første side af hvert ark er anført en arksignatur, d.v.s. et tal til  

 kontrol af rækkefølgen.
Autobillede Billede opdelt i rasterpunkter.
Baskerville En Antikvaskrift.
Bestrøget Papir, som efter fabrikation er blevet påført et tyndt kridtlag, er  

 bestrøget.
Bodoni En Antikvaskrift.
Bogtryk Betegnelsen for højtrykmetoden.
Det vil sige, at de farvemodtagende og  

 farveafgivende punkter og flader er ophøjede i formen.
Trykningen sker ved,  

 at disse presses mod papiret.
Brødskrift Den skrift og skriftstørrelse som er mest fremherskende i en publikation.
Cicero Typografisk mål. 1 cicero = 12 punkt = 4,51 mm.
Bruges ofte til at angive  

 skriftstørrelse Dagspris Tilbud er ofte angivet som dagspriser.
D.v.s. at tilbudsprisen kan blive  

 ændret i henhold til de officielle prisændringer, der sker under  

 produktionsforløbet.
Dybtryk Tryk, hvor trykelementerne er kobbercylindre, hvori tekst og billede er  

 nedætsede. Ætsningen sker i forskellige dybder, som bestemmer farvestyrken.  

 Metoden bruges ved trykning af meget store oplag, for eksempel ugeblade, og  

 ved trykning af frimærker.
Farveseparation- Farvefotografi gengives i tryk ved brug af fire  

 grundfarver: gul, rød, blå og sort.
Fotografiet opdeles ved hjælp af  

 farvefiltre i fire film, en for hver farve.
De fire film kaldes et  

 farveseparationssæt.
Fiberretning Papir fabrikeres i baner.
Papirfibrene, der er lange og tynde, er  

 tilbøjelige til at lægge sig parallelt med fabrikationsretningen.  

 Fiberretning er lig med fabrikationsretning.
Papirets falseevne er bedst  

 langs med fiberretningen.
Firefarvetryk For at kunne gengive et farvefotografi i tryk, benyttes fire grundfarver:  

 gul, rød, blå og sort, som overføres til tryksagen i 4 arbejdsoperationer, en  

 for hver farve.
De fire tryk kaldes under et: Firefarvetryk Flexografi Trykning med anilinfarver.
Se Anilintryk.
Formering Når omslag eller bogbind er lidt større end bogblokken, kaldes det  

 »formering«» Forsats Et stærkt, ofte kulørt, dobbeltblad hvis ene halvdel er klæbet til  

 bogbindets inderside.
Er som regel anbragt såvel foran som bag i bogen.
Det  

 sidste kaldes også bagsats.
Fotosats Sats fremstillet på film eller fotografisk papir, på en fotosættemaskine.
Fraktur Gotiske (»»krøllede«») bogstaver Fritmalet Fjernelse af baggrund i et autobillede (fotografi).
Garamond En mediævalskrift, som hører til Antikvafamilien.
Garn- Et bogbinderudtryk, kaldes hæftning også trådhæftning og primahæftning.
Glittet Ved friktion under tryk gøres papir glittet d.v.s. det får en glat  

 overflade.
Gramvægt Gramvægten er et udtryk for, hvor mange gram 1 kvadratmeter afen bestemt  

 type papir vejer.
Grotesk Skriftfamilie uden seriffer (»»fødder«»).
Helvetica En groteskskrift.
Horeunge Udgangslinje (sidste linje i et afsnit) som er placeret øverst på en side.
Huskorrektur Korrektur læst og rettet af leverandøren før første korrektur fremsendes  

 til kunden.
Håndsats Sætning med løse blytyper.
Metoden benyttes nu meget lidt, og kun til små  

 opgaver.
Indretning Klargøring og indstilling af en trykmaskine før trykningen kan påbegyndes.
Iristryk Tryk i een arbejdsgang af flere farver med glidende overgange som i en  

 regnbue.
Kachering Påførelse af en tynd plastfolie på papir eller karton.
Er smuds- og  

 vandafvisende.
Kapitæler Store bogstaver som ikke er højere end de små bogstaver i samme  

 skriftgrad.
Kegle Udtrykket stammer fra blytyper.
På en skrift, hvis størrelse er angivet  

 til 10 punkt, vil typens bruttohøjde være 10 punkt mens selve bogstavet vil  

 være noget mindre.
Bruttohøjde = Keglen.
Klammehæftning Samling af en publikation med metalklammer.
Kliche En tynd metalplade, sædvanligvis Zink, hvor de ikke-trykkende dele ætses  

 væk, således at billedfladen står i relief.
Hører til bogtrykprocessen.
Knibning Formindskelse af afstanden mellem bogstaver og ord i en linje.
Kollationering Kontrol af at trykte blades eller falsede arks rækkefølge er korrekt.
Kolofon Kort oplysning, der som regel er anbragt bag på en publikations titel.  

 Giver oplysninger om navne på teknisk medvirkende, anvendte materialer,  

 copyright m.v.
Kolumne Oprindelig en satsside fremstillet af blytyper.
Bruges nu også om en trykt  

 side uden de omgivende margener. (Udtales klumme).
Kompres Sats med tæt linjeafstand.
Korpus Typografisk mål.
I korpus = 10 punkt = 3,76 mm.
Bruges ofte til at angive  

 skriftsstørrelse.
Krideret Papir, som efter fabrikationen er blevet påført et ret tykt kridtlag, er  

 krideret.
Laminering Sammensvejsning af flere lag materialer, f.eks. en plakat trykt på papir  

 og lamineret med to lag plast.
Layout Arbejdsskitse for den senere udformning af en tryksag.
Ledetekst Fortrykt tekst på en blanket, som vejleder ved udfyldning og aflæsning af  

 en udfyldningsrubrik.
Levende kolumnetitel Se side 29.
Litografi Kaldes også stentryk, da trykgrundlaget er litografiske kalksten.
Bruges i  

 dag udelukkende af kunstnere.
Lumbecklimning Indbinding af en publikation ved limning på kanten af bladene som ved  

 limning af en blok Majuskler Store bogstaver (kaldes også Versalier) Marginal Stikord i margenen.
Materie Et bogbinderudtryk for de falsede ark som indgår i en bog (til forskel fra  

 bindet).
Mediævalskrift Hører til Antikvafamilien.
Jævn overgang fra serifferne  

 (»»fødderne«») til stammen.
Mediavaltal Er karakteristiske ved at cifrene 6 og 8 er opragende og 3, 4, 5, 7 og 9  

 nedragende i forhold til I, 2 og 0.
Miljøpapir Betegnelse for genbrugspapir.
Bør af ressource- og valutamæssige grunde  

 benyttes i videst muligt omfang inden for staten.
Minuskler Små bogstaver.
Montering Udskæring og fastlimning afdelelementer - tekst, billeder m.v. - til  

 færdige sider.
Kan ske både ved papir- og filmmaterialer.
Negativ Tekst, streger m.m. fremstår lyst på mørk bund.
Bruges også om film, hvor  

 teksten står glasklar på sort bund Nonpareille Typografisk mål. 1 nonpareille = 6 punkt = 2,26 mm.
Bruges ofte til at  

 angive skriftstørrelse.
Offset Trykprincip, hvor trykpladens trykkende og ikketrykkende dele er i samme  

 niveau.
Pladen er præpareret således, at kun de trykkende dele modtager  

 farve. offset er i dag den mest anvendte trykkemetode.
Ombrydning Tekst, som oprindelig er sat som en lang ubrudt spalte, bliver ved  

 ombrydning til færdige bogsider.
Opacitet Papirs uigennemtrængelighed for lys.
Optagning De enkelte trykte blade eller falsede ark lægges sætvis i korrekt  

 rækkefølge.
Kaldes også sortering.
Ordinær Skrift hvis op- og nedstreger er lodrette, til forskel fra kursiv  

 (skråskrift).
Original Et hvilket som helst forlæg - tekst, billeder og lignende, som benyttes  

 til reproduktion.
Overskud I tryk- og bogbinderprocessen kan spild ikke undgås.
Der arbejdes derfor  

 med flere ark end det bestilte oplag.
Det overskydende antal kaldes overskud Petit Typografisk mål. 1 petit = 8 punkt = 3 mm.
Bruges ofte til at angive  

 skriftstørrelse.
Positiv Film, hvor tekst, streger, billeder m.m. fremstår sort på glasklar bund.
Primahæftning Et bogbinderudtryk.
Kaldes også garnhæftning og trådhæftning.
Program De instruktioner, der udarbejdes og indlæses i en computer, eksempelvis i  

 forbindelse med en fotosættemaskine, før produktionen kan begynde.
Prøvetryk Kan være et aftryk fra en trykmaskine, som sendes til godkendelse før  

 tryk, men betegnelsen bruges oftest om aftryk af 4-farve-billeder fremstillet  

 af reproduktionsanstalten.
Punkt Mindste typografiske måleenhed. 1 punkt = 0,376 mm Raster Opdeling af en flade i et net afsmå punkter.
Benyttes til at undergrunde,  

 hvor alle punkter har samme størrelse og punktstørrelsen bestemmer  

 farvestyrken.
Desuden i autobilleder, hvor punktstørrelsen varierer og dermed  

 bestemmer styrken i billedets forskellige partier.
Register Ud over ordets almindelige betydning vil »at holde register«  

 sige, at satsen på to sider af et blad står nøjagtigt bag på hinanden.
Rentegning Ordet har to betydninger 1. Rentegning af en skitse til en egentlig tegning.
 2. Klargøring af originaler til reproduktion.  

 Tekstgrupper, overskrifter, billeder m.m. klæbes på plads på de enkelte  

 sider.
Reproduktion Fotografisk overførsel af forlæg (originaler) til film.
Rubrik Overskrift eller afdeling i en systematisk opstilling Satsformat Linjelængde.
Seriffer »»Fødder« foroven og forneden på bogstaver.
Kaldes også  

 skraffering.
Serigrafi Kaldes også silketryk.
Trykproces beregnet for små oplag.
Bruges desuden  

 til tryk på ikke-sugende emner, og når farven skal være absolut dækkende  

 (hvidt tryk på sort papir).
Shirting Tyndt lærred, der bruges af bogbindere til overtræk eller til rygge på  

 bøger.
Signatur Se Arksignatur.
Silketryk Se Serigrafi.
Skrafferinger »Fødder« foroven og forneden på bogstaver.
Kaldes også seriffer Skydning Mellemrum mellem linjer.
Skøn- og videretryk Tryk på henholdsvis for- og bagside af papiret.
Spaltekorrektur Tekst som er sat fortløbende som en lang korrekturspalte.
Benyttes ofte  

 som 1. korrektur, når redaktionelle ændringer kan forventes.
Brydes senere om  

 i sider.
Spatiering Ekstra mellemrum mellem bogstaver.
Spids En ikke-udfyldt publikationsside i slutningen af en artikel eller et  

 kapitel kaldes spidskolumne (udtales »klumme«).
Spiralhæftning Samling af løsblade med en spiral.
Staffage Streger, overskrifter eller undergrunde, som trykkes i en afvigende farve  

 til teksten.
Standardformater Formater i henhold til Dansk Standard.
Stentryk Se litografi Stregbillede Reproteknisk betegnelse for en illustration, der ikke skal opdeles i  

 rasterpunkter (auto), men kan fotograferes sammen med teksten, for eksempel  

 tuschtegninger, diagrammer og lignende Stub Et blanketsæt med karbon er samlet med lim på en stub, som er en ca. 20 mm  

 bred strimmel, der kan afrives sammen med karbonen, når sættet skilles ad.
Teleskopæsker Æsker hvor bund og låg er adskilte.
Bunden og lågets sider er mindre end  

 højden af indholdet, således at låget hviler på indholdet.
Derved forhindres  

 det, at æskerne ødelægges ved stabling.
Times En Antikvaskrift som oprindeligt blev udviklet af dagbladet  

 »Times«».
Trådhæftning Et bogbinderudtryk.
Kaldes også garnhæftning og primahæftning.
Udligning Udligning til optisk ens afstand mellem store bogstaver.
Udskydning Placering af sider på et plant trykark, så de får korrekt rækkefølge efter  

 falsning af arket.
Undergrund En trykflade som fremstår i en let farve, enten ved trykning med en lys  

 farve, eller ved opdeling af fladen i raster, Se side 39. Undergrund kan også  

 dannes ved massegentagelser i lille størrelse af eksempelvis firmanavn eller  

 logo.
Univers En groteskskrift.
Vandmærke Ved hjælp af kobbertråde dannes tekst eller monogrammer, som sættes fast i  

 papirmaskinen og gør papiret tyndt på disse steder.
Resultatet ses ved  

 gennemlysning.
Versalier/Versaler Store bogstaver (kaldes også majuskler) Xerografi Kopieringsmetode som er meget anvendt inden for kontorområdet.
Kopieringen  

 sker på almindeligt upræpareret papir.
Xylografi Træsnit Zinktryk Svarer til stentryk, blot er trykelementet en zinkplade i stedet for en  

 litografisk sten.
Benyttes navnlig til store formater der skal fremstilles i  

 små oplag, for eksempel arkitekttegninger og lign.
Adresseliste Administrationsdepartementet Holmens Kanal 20, 3., 1060 København K, Tlf.  

 01 92 60 00 Det Administrative Bibliotek, Slotsholmsgade 12, 1216 København K, Tlf. 01  

 92 46 95 og 01 92 46 91 Danmarks Institut for International Udveksling (IDE) Amaliegade 38 1256 København K, Tlf. 01 15 65 21 Dansk Bogfortegnelse, Tempovej 7-11 2750 Ballerup Tlf. 02 97 40 00 Dansk Standardiseringsråd, Aurehøjvej 12 2900 Hellerup Tlf. 01 62 32 00 Direktoratet for Statens Indkøb, Suomisvej 2 1927 Frederiksberg C, Tlf.
O1 35 95 00 Folketinget og Folketingets Bibliotek, Christiansborg 1218 København K, Tlf. 01 11 66 00 Forskningssekretariatet, Holmens Kanal 7, 1060 København K, Tlf. 01 11 43  

 00 Geodætisk Institut, Rigsdagsgården 7, 1218 København K, Tlf.
O1 92 33 30 ISDS-Danmark Det Kongelige Bibliotek Danske Afdeling, Christians Brygge 8, 1219  

 København K, Tlf. 01 93 01 11 Statsbiblioteket i Arhus, Universitetsparken, 8000 Arhus C Tlf. 06 12 20 22 Statens Informationstjeneste og Status Bredgade 20 1260 København K, Tlf. 01 92 92 00 Litteratur Bøger på skrivemaskine.
En vejledning i at tænke i mediet.
Af Christian  

 Ejlers og Erik Ellegaard-Frederiksen.
Kbh., 1978.
Fra ide til tryk.
Hvordan man selv kan udforme sine tryksager, bøger,  

 plakater m.m., og gøre dem klar til trykning.
Af Eric Mourier. 3. udgave,  

 København, 1985.
Gi« besked! - go' besked.
En værktøj skasse for myndighedernes  

 kontakt med publikum.
Af Jean Grandjean.
København, 1980.
Håndbog i grafisk produktion.
Om fremstilling af forskellige former for  

 tryksager.
Af Ole Brinch, Den Grafiske Højskole.
København, maj 1986.
Kommittehandboken.
Udgivet af Statsrådsberedningen.
Stockholm, I978.
 (Ds SB 1978:1).
Korrekturtegn og deres anvendelse.
Udgivet af Dansk Standardiseringsråd.  

 2. udgave.
København, 1984.
Lathund for rapportskrivere.
Udgivet af Statskontoret, Stockholm, 1980.
- Og uden omsvøb tak! Eller: Hvordan man ved hjælp af lidt sund fornuft  

 kan forbedre sine sprogvaner, når man skriver til sine medborgere.
Udgivet af  

 Statens Informationstjeneste.
København, 1981.
Ophavsret.
Reglerne, baggrunden, fremtiden.
Af W.
Weincke.
København,  

 1976.
Planlegging og utførelse af utredningsarbeid.
En vejledning.
Udgivet av  

 Statens Rasjonaliseringsdirektorat.
Oslo, 1980.
Samhandelsregler gældende i forholdet mellem forlæggere og boghandlere  

 ifølge aftale mellem Den Danske Forlæggerforening og Den Danske  

 Boghandlerforening.
Udgivet af Den Danske Forlæggerforening.
København, 1982.
Svære ord - og lette.
En undersøgelse af hvordan folk forstår - og ikke  

 forstår - en række udvalgte ord, som bruges i skrivelser fra det offentlige  

 og andre steder.
Af Jens Martin Eriksen og Bent Møller.
København, 1984.
Statens Indkøbsvejledning.
Udgivet af Direktoratet for Statens Indkøb,  

 1982.
Vejledning for statens hustrykkerier Udgivet af Direktoratet for Statens  

 Indkøb.
København, juli 1986.
Vejledning om fremstilling og udgivelse af videnskabelige publikationer.  

 Udgivet af Forskningssekretariatet.
København, 1984.
Yderligere vejledning Statens Informationstjeneste Bredgade 20 Postboks 1103 1009 København K Tlf. 01 92 92 00 Statens Informationstjeneste vil kunne give råd og vejledning, når en  

 publikation skal udarbejdes.
Det kan være råd om den sproglige udformning, publikationens udseende,  

 teknisk tilrettelæggelse og produktion, herunder valg af tilbudsgivere.
Det  

 gælder således problemer omkring sætning, trykning, papir, bogbinding m.m.  

 Informationstjenesten kan også selv i et vist omfang udføre skitse- og  

 rentegningsarbejde.
Desuden kan informationstjenesten rådgive ved  

 fastsættelse af oplagsstørrelse, salgspris og distributionsmetode samt  

 varetage salg af publikationer.
Det Administrative Bibliotek Slotsholmsgade 12 1216 København K Tlf. 01 92 46 95 og 01 92 46 91 Biblioteket står til rådighed allerede ved begyndelsen af et  

 udvalgsarbejde.
Der ydes rådgivning vedr. informations- og litteratursøgning.  

 - Skal der anskaffes litteratur til udvalget kan det ske gennem biblioteket,  

 så bibliotekets leverandørrabatter kan udnyttes af udvalget.
 Biblioteket udarbejder litteraturlister til de enkelte publikationer og  

 yder vejledning omkring udformning af titelblad, sagregistre,  

 seriepublikationer, m.v.
Direktoratet for Statens Indkøb Suomisvej 2 1927 Frederiksberg C Telefon 01 35 95 00 Direktoratet for Statens Indkøb varetager de generelle interesser på  

 papir- og tryksagsområdet, herunder standardiseringsarbejde, autorisation af  

 skriftstoffer samt anvendelse af arkivpapir, genbrugspapir, selvkopierende  

 papir m.v.
 Desuden behandler direktoratet spørgsmål og rådgiver på følgende områder:
 - Udformning og indkøb af sikkerhedstryksager og værdipapirer pas,  

 kørekort, legitimationskort, lotterisedler, banderoler m.v.).
 - Etablering og drift af statens hustrykkerier.
 - Fremstillingen af tryksager til Regeringen og Folketinget.
 - Udarbejdelse af vejledninger og generelle indkøbsbetingelser.
 - Koordinering af tryksagsindkøb og etablering af fælles statslige  

 indkøbsordninger.
Administrationsdepartementet Holmens Kanal 20, 3.
1060 København K Tlf. 01 92 60 00 Administrationsdepartementet er den del af Finansministeriet, der fører  

 regeringens forvaltningspolitik, f.eks. moderniseringen af den offentlige  

 sektor.
Administrationsdepartementet kan analysere og rådgive om  

 organisatoriske spørgsmål for de enkelte statsinstitutioner.
Enkeltspørgsmål  

 om publikationer bør dog rettes til de ovenfor nævnte institutioner.
Indkøbsbetingelser for tryksager m.v. til statsinstitutioner 1. Tegninger, illustrationer, skitser, lay-out,  

 originalmateriale, film, klicheer og lign., som udleveres leverandøren i  

 forbindelse med en ordre, skal returneres til rekvirenten straks efter varens  

 levering.
 Når sådanne materialer fremstilles i forbindelse med en ordre og opbevares  

 af leverandøren, skal de udleveres vederlagsfrit, når rekvirenten anmoder om  

 det.
2. Elektronisk lagrede data, som udleveres  

 leverandøren eller som fremstilles af denne i forbindelse med en ordre, skal  

 efter anmodning fra rekvirenten udleveres til denne på et maskinelt læsbart  

 medium (magnetbånd, diskette el. lign.) sammen med de oplysninger og tekniske  

 specifikationer, der er nødvendige, for at de registrerede data kan  

 genbruges.
Udleveringen skal ske vederlagsfrit til rekvirenten, og der  

 træffes nærmere aftale om hvilken type medium, der skal udleveres.
 3. Hvor rekvirenten har ydet betaling for en ordre til  

 successiv levering, eller har leveret materialer til produktion, skal varerne  

 henholdsvis materialerne udleveres vederlagsfrit, når rekvirenten anmoder om  

 det.
4. Staten har samtlige rettigheder til de under punkt  

 1-3 nævnte materialer, varer og medier med tekniske specifikationer, herunder  

 ejendomsret, brugsret, ophavsret og andre rettigheder, dert er af betydning  

 for, at staten frit kan anvende dem.
Materialerne, varerne og medierne skal  

 hos leverandøren opbevares på betryggende måde og være mærket således, at de  

 klart og tydeligt fremstår som statens ejendom.
De skal opbevares adskilt fra  

 det øvrige lager henholdsvis den øvrige produktion.
Såfremt leverandøren ikke  

 straks er i stand til at individualisere et databærende medium, skal han  

 meddele dette til rekvirenten og på forlangende enten overføre data til et  

 individualiserbart medium eller afgive en erklæring om, at data vil kunne  

 individualiseres af ham.
Eventuel lagerleje m.v. skal forud være aftalt med  

 rekvirenten i hvert enkelt tilfælde.
Leverandøren er ansvarlig for  

 materialerne, varerne og medierne i hele den tid, de opbevares hos ham.  

 Leverandøren skal drage omsorg for, at materialerne, varerne og medierne er  

 omfattet af leverandørens forsikring.
Ansvaret ophører, når rekviretens  

 kvittering for modtagelsen foreligger.
5. Rekvirenten skal betale for rettelser i  

 korrekturen, som foretages mod manuskriptet.
Rettelse af alle andre fejl  

 betales af leverandøren, uanset om disse anføres i første eller eventuelle  

 efterfølgende korrekturer.
Leverandøren er ansvarlig for nye fejl, der opstår  

 i forbindelse med korrekturrettelser.
6. Leveringstiden skal overholdes.
Hvis forsinkelse  

 kan forudses, påhviler det leverandøren straks at orientere rekvirenten  

 herom.
Der skal samtidig gives meddelelse om årsagen til Forsinkelsen og om  

 dens forventede varighed.
Det påhviler i alle tilfælde leverandøren at  

 reducere forsinkelsen mest muligt.
 Ved forsinkelsen kan rekvirenten gøre misligholdelsesbeføjelser gældende i  

 det omfang, rekvirenten ikke selv er skyld i forsinkelsen.
7. Leverandøren bør tilstræbe nøje at levere det  

 bestilte oplag.
Under- eller overlevering kan kun finde sted i det omfang,  

 det accepteres af rekvirenten, Ved eventuel under- eller overlevering  

 afregnes fradraget/tillægget som fortsat tryk, medmindre andet er aftalt.
 8. En ordre må kun fraviges, såfremt rekvirentens  

 skriftlige godkendelse foreligger.
 9. I henhold til presseloven skal alle tryksager med  

 undtagelse af blanketter til udfyldning samt kort, brevpapir og andet  

 lignende småtryk være påført bogtrykkerens navn eller firma samt trykkested.
10. Hvor intet andet er aftalt, skal varerne leveres  

 frit på den adresse, rekvirenten har angivet.
Varerne skal være forsvarligt  

 emballeret, og emballagen skal være inkluderet i den aftalte pris.
 11. Alle fakturaer og følgesedler m.v. i forbindelse  

 med en ordres opfyldelse skal være mærket med rekvirentens ordrenummer  

 og/eller dato.
 12. Rekvirenten forbeholder sig ret til at påberåbe  

 sig mangler ved leverede tryksager m.m., indtil det gennem anvendelse af de  

 pågældende tryksager er konstateret, at de er fri for fejl.
 13. Hvis leverandøren kommer i  

 betalingsvanskeligheder, herunder hvis der foretages forgæves udlæg, eller  

 leverandøren standser sine betalinger, tages under konkursbehandling eller  

 træder i likvidation som insolvent selskab, er rekvirenten bereftiget til at  

 hæve ordren og er ikke forpligtet til at betale for indkøbte materialer  

 og/eller udført arbejde.
 14. Hvis leverandøren misligholder en aftale, kan  

 rekvirenten med øjeblikkelig virkning hæve ordren og gøre erstatningskrav  

 gældende over for leverandøren.
 15. En ordre eller deraf flydende fordringer kan ikke  

 under nogen form overdrages, sælges eller belånes uden forud indhentet  

 skriftlig tilladelse fra rekvirenten.
 16. Hvor intet andet er aftalt, anses aftalen for at  

 være omfattet af købelovens regler om handelskøb.
 17. Eventuelle retstvister i forbindelse med en  

 aftales opfyldelse afgøres efter dansk ret ved rekvirentens værneting.
