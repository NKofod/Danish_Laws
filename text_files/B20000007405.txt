Bekendtgørelse om ændring af  

 bekendtgørelse om markedsføringstilladelse til  

 lægemidler1) § 1 I bekendtgørelse nr. 165 af 13. marts 1995 om  

 markedsføringstilladelse til lægemidler, som ændret ved  

 bekendtgørelse nr. 1049 af 16. december 1999, foretages  

 følgende ændring:
 Bilag 2 affattes som bilaget til denne bekendtgørelse.
§ 2 Stk. 1. Bekendtgørelsen træder i kraft den 9.  

 februar 2000.
 Stk. 2. Afsnit C. a) i afsnit I, del 2, og afsnit II, del 6, i  

 bilaget finder anvendelse for ansøgninger indgivet den 1. oktober 2000  

 eller senere.
 Stk. 3. Senest den 1. juni 2001 skal alle  

 markedsføringstilladelser være bragt i overensstemmelse med  

 afsnit C. a) i afsnit I, del 2, og afsnit II, del 6, i bilaget.
Sundhedsministeriet, den 31. januar  

 2000 Carsten Koch /J.
Bartels Petersen »Bilag 2 Bilag 2 indeholder direktiv 81/852/EØF af 28.  

 september 1981 om indbyrdes tilnærmelse af medlemsstaternes lovgivning  

 om analytiske, toksiko-farmakologiske og kliniske normer og forskrifter for  

 afprøvning af veterinærlægemidler, senest som ændret  

 ved Kommissionens direktiv 1999/104/EF af 22 december 1999 om ændring  

 af bilaget til Rådets direktiv 81/852/EØF1).
RÅDETS DIREKTIV af 28. september 1981 om indbyrdes tilnærmelse af medlemsstaternes  

 lovgivning om analytiske, toksiko-farmakologiske og kliniske normer og  

 forskrifter for afprøvning af veterinærlægemidler (81/852/EØF) RÅDET FOR DE EUROPÆISKE FÆLLESSKABER HAR  

 - under henvisning til traktaten om oprettelse af Det europæiske  

 økonomiske Fællesskab, især artikel 100, under henvisning til forslag fra Kommissionen2), og ud fra følgende betragtninger:
det er af betydning dels at fortsætte den indbyrdes  

 tilnærmelse af medlemsstaternes lovgivning, der er indledt med  

 Rådets direktiv 81/851/EØF af 28. september 1981 om indbyrdes  

 tilnærmelse af medlemsstaternes lovgivning om  

 veterinærlægemidler3) dels at sikre anvendelsen af de  

 principper, der er opstillet i dette direktiv; dels er de forskelle, der er forbundet med kontrollen af  

 veterinærlægemidler, af største betydning, dels bestemmes  

 det i artikel 5, stk. 2, nr. 10, i direktiv 81/851/EØF, at der  

 skal fremlægges oplysninger og dokumentation vedrørende  

 resultaterne af de afprøvninger, der er gennemført med et  

 veterinærlægemiddel, som er genstand for en ansøgning om  

 tilladelse til markedsføring; normer og forskrifter for gennemførelsen af afprøvninger af  

 veterinærlægemidler som et effektivt middel til kontrol med disse  

 og dermed til bevaring af folkesundheden vil kunne lette den frie  

 bevægelighed af veterinærlægemidler, hvis de  

 fastsætter fælles regler for afprøvningernes  

 udførelse og journalernes udformning; indførelsen af ensartede normer og forskrifter i alle medlemsstater  

 vil gøre det muligt for de ansvarlige myndigheder at udtale sig  

 på grundlag af ensartede forsøg og efter fælles kriterier,  

 og vil derfor bidrage til at hindre divergerende bedømmelser; de fysisk-kemiske, biologiske eller mikrobiologiske forsøg, der er  

 fastlagt i artikel 5, stk. 2, nr. 10, i direktiv 81/851/EØF,  

 hænger nøje sammen med nr. 3, 4, 6 og 9 i samme stykke, og det  

 er derfor nødvendigt ligeledes at præcisere de data, som skal  

 oplyses i medfør af disse numre; den ventetid, der er omtalt i artikel 5, stk. 2, nr. 8, i direktiv  

 81/851/EØF, skal fastsættes afhængigt af resultaterne af  

 de forsøg, der er fastsat i nr. 10, i samme artikel; den skadelighed og terapeutiske virkning, der er omtalt i artikel 11, i  

 direktiv 81/851/EØF, kan kun undersøges i sammenhæng og  

 har kun en relativ betydning, vurderet ud fra videnskabens nuværende  

 stade og under hensyntagen til lægemidlets bestemmelse; de dokumenter  

 og oplysninger, som skal vedlægges ansøgningen om tilladelse til  

 markedsføring, skal fremhæve de gunstige sider af opvejningen  

 mellem effektiviteten og de potentielle risici; i tilfælde af et  

 negativt udfald skal ansøgningen afslås; det er kvaliteten af afprøvningerne, som er det væsentlige;  

 de afprøvninger, der gennemføres i overensstemmelse med de  

 foreliggende bestemmelser, skal derfor tages i betragtning uanset  

 nationaliteten af de eksperter, der har foretaget dem, og uanset i hvilket  

 land, de er gennemført - UDSTEDT FØLGENDE DIREKTIV:
Artikel 1 Medlemsstaterne træffer alle hensigtsmæssige foranstaltninger  

 for, at de oplysninger og den dokumentation, der i henhold til artikel 5,  

 stk. 2, nr. 3, 4, 6, 8, 9 og 10, i direktiv 81/851/EØF skal  

 ledsage en ansøgning om tilladelse til markedsføring af et  

 veterinærlægemiddel, forelægges af de  

 pågældende ansøgere i overensstemmelse med bilaget til  

 nærværende direktiv.
 Såfremt der i henhold til artikel 5, stk. 2,  

 nr. 10, litra a) eller b), i nævnte direktiv fremlægges en  

 bibliografisk dokumentation, anvendes bestemmelserne i nærværende  

 direktiv tilsvarende.
Artikel 2 Det i henhold til artikel 16 i direktiv 81/851/EØF nedsatte udvalg  

 for veterinærlægemidler kan undersøge alle  

 spørgsmål vedrørende anvendelsen af  

 nærværende direktiv.
Artikel 2a De ændringer, der er nødvendige for tilpasningen af bilaget  

 til den tekniske udvikling, vedtages efter fremgangsmåden i artikel  

 2c.
 Kommissionen foreslår i givet fald Rådet at  

 foretage en revision af fremgangsmåden i artikel 2c under hensyn til  

 fastsættelsen af de nærmere bestemmelser for udøvelsen af  

 de gennemførelsesbeføjelser, der er tillagt Kommissionen.
Artikel 2b 1. Der nedsættes et udvalg for tilpasning til den tekniske udvikling  

 af direktiverne om fjernelse af tekniske hindringer for handelen med  

 veterinærlægemidler, Det Stående Udvalg for  

 Veterinærlægemidler' i det følgende benævnt  

 'udvalget', bestående af repræsentanter for medlemsstaterne og  

 med en repræsentant tor Kommissionen som formand.
 2. Udvalget fastsætter selv sin  

 forretningsorden.
Artikel 2c 1. Når der henvises til den fremgangsmåde, der er fastsat i  

 denne artikel, indbringer formanden sagen for udvalget, enten på eget  

 initiativ eller på begæring af en medlemsstats  

 repræsentant.
2. Kommissionens repræsentant forelægger et  

 udkast til de foranstaltninger, der skal træffes.
Udvalget afgiver  

 udtalelse om dette udkast inden for en frist, som formanden kan  

 fastsætte under hensyn til, hvor meget det forelagte  

 spørgsmål haster.
Udtalelser vedtages med kvalificeret flertal,  

 idet medlemsstaternes stemmer tildeles vægt i henhold til traktatens  

 artikel 148, stk. 2. Formanden deltager ikke i afstemningen.
 3.	a) Kommissionen træffer de påtænkte  

 foranstaltninger, når disse er i overensstemmelse med udvalgets  

 udtalelse.
b)	Er de påtænkte foranstaltninger ikke i overensstemmelse  

 med udvalgets udtalelse, eller har udvalget ikke afgivet udtalelse,  

 forelægger Kommissionen straks Rådet forslag til  

 foranstaltninger, der bør træffes.
Rådet træffer  

 afgørelse med kvalificeret flertal c)	Har Rådet ikke truffet afgørelse inden udløbet  

 af en frist på tre måneder, efter at det har fået forslaget  

 forelagt, vedtages de foreslåede foranstaltninger af  

 Kommissionen.
Artikel 3 Medlemsstaterne iværksætter de nødvendige  

 foranstaltninger for at efterkomme dette direktiv inden for en frist på  

 fireogtyve måneder efter dets meddelelse og underretter straks  

 Kommissionen herom.
 Medlemsstaterne meddeler Kommissionen teksten til de  

 vigtigste nationale retsforskrifter, som de vedtager på det  

 område, der er omfattet af dette direktiv.
Artikel 4 Dette direktiv er rettet til medlemsstaterne.
BILAG INDLEDNING De oplysninger og den dokumentation, som i henhold til artikel 5 i  

 Rådets direktiv 81/851/EØF1) skal ledsage  

 ansøgninger om tilladelse til markedsføring, forelægges i  

 overensstemmelse med de forskrifter, der er anført i dette bilag, og  

 under hensyntagen til 'Vejledning for ansøgere om  

 markedsføringstilladelser for veterinærmedicinske  

 præparater i Det Europæiske Fællesskab', offentliggjort af  

 Kommissionen i 'Regler vedrørende lægemidler i Det  

 Europæiske Fællesskab', bind V: 'Veterinærmedicinske  

 præparater'.
 Ved indsamling af dokumentation til en ansøgning om  

 markedsføringstilladelse skal ansøgeren følge  

 Fællesskabets retningslinjer for kvalitet, sikkerhed og effektivitet af  

 veterinærlægemidler, som er offentliggjort af Kommissionen i  

 'Regler vedrørende lægemidler i Det Europæiske  

 Fællesskab'.
Alle oplysninger af betydning for evaluering af det  

 pågældende lægemiddel skal anføres i  

 ansøgningen, hvad enten disse oplysninger er gunstige eller ugunstige  

 for præparatet.
Især bør alle relevante oplysninger om  

 ufuldstændige eller afbrudte afprøvninger eller forsøg  

 vedrørende veterinærlægemidlet anføres.
For at  

 kunne føre kontrol med vurderingen af fordele/risici efter at  

 markedsføringstilladelsen er givet, skal enhver ændring af data  

 i dokumentationen, som ikke er anført i den oprindelige  

 ansøgning, straks videregives til de kompetente myndigheder.
 Medlemsstaterne skal sikre, at alle afprøvninger  

 på dyr gennemføres i overensstemmelse med Rådets direktiv  

 86/609/EØF af 24. november 1986 om indbyrdes tilnærmelse af  

 medlemsstaternes love og administrative bestemmelser om beskyttelse af dyr,  

 der anvendes til forsøg og andre videnskabelige  

 formål2).
 Bestemmelserne i dette bilags afsnit I gælder for  

 veterinærlægemidler med undtagelse af immunologiske  

 veterinærlægemidler bestemt til anvendelse på dyr med  

 henblik på at fremkalde aktiv eller passiv immunitet eller bestemme  

 immunitetsgraden.
 Bestemmelserne i dette bilags afsnit II gælder for  

 veterinærlægemidler bestemt til anvendelse på dyr med  

 henblik på at fremkalde aktiv eller passiv immunitet eller bestemme  

 immunitetsgraden, i det følgende kaldet 'immunologiske  

 veterinærlægemidler'.
AFSNIT I KRAV VEDRØRENDE VETERINÆRLÆGEMIDLER,  

 BORTSET FRA IMMUNOLOGISKE VETERINÆRLÆGEMIDLER DEL 1 RESUME AF  

 DOKUMENTATIONSMATERIALE A.
ADMINISTRATIVE DATA Det veterinærmedicinske produkt, som  

 ansøgningen vedrører, skal identificeres ved navn og navn  

 på virksomt (virksomme) lægemiddelstof(fer) samt styrke og  

 lægemiddelformbetegnelse, anvendelsesmåde og -vej og beskrivelse  

 af endelig præsentationsmåde.
 Ansøgerens navn og adresse skal anføres samt  

 navn og adresse på fremstillerne og de steder, der har været  

 involveret i de forskellige fremstillingsstadier (herunder fremstilleren af  

 færdigvaren og fremstiller(e) af det (de) virksomme stof(fer)), og i  

 givet fald navn og adresse på importøren.
 Ansøgeren skal angive titler og antal af  

 dokumentationsbind, der forelægges til støtte for  

 ansøgningen, og anføre hvilke prøver der eventuelt  

 også vedlægges.
 Ud over de administrative data skal der vedlægges  

 dokumentation for, at fremstilleren har tilladelse til fremstilling af de  

 pågældende veterinærlægemidler som defineret i  

 artikel 24 i direktiv 81/851/EØF, og en liste over lande, hvor der er  

 blevet givet tilladelse, kopier af alle produktresuméer i  

 overensstemmelse med artikel 5 a i direktiv 81/851/EØF som godkendt af  

 medlemsstaterne samt en liste over lande, hvor der er blevet indgivet  

 ansøgning.
B.
PRODUKTRESUME Ansøgeren skal fremlægge et forslag til  

 resumé af produktets egenskaber i overensstemmelse med artikel 5 a i  

 direktiv 81/851/EØF.
 Derudover skal ansøgeren vedlægge en eller  

 flere prøver eller modeller af præsentationsmåden for  

 præparatet samt eventuelt indlægsseddel.
C.
EKSPERTRAPPORTER I overensstemmelse med artikel 7 i direktiv  

 81/851/EØF skal der forelægges ekspertrapporter om den  

 analytiske dokumentation, toksiko-farmakologiske dokumentation, dokumentation  

 vedrørende restkoncentrationer samt klinisk dokumentation.
Hver af ekspertrapporterne består af en kritisk  

 evaluering af de forskellige forsøg og/eller afprøvninger, der  

 er udført i overensstemmelse med nærværende direktiv, og  

 skal indeholde alle de data, der er relevante for evalueringen.
Eksperten  

 skal udtale sig om, hvorvidt der er givet tilstrækkelige garantier med  

 hensyn til det pågældende præparats kvalitet, sikkerhed og  

 effektivitet.
Et resumé af fakta er ikke tilstrækkeligt.
 Alle væsentlige oplysninger skal resumeres i et  

 tillæg til ekspertrapporten, om muligt i tabelform eller grafisk form.  

 Ekspertrapporten og resuméet skal indeholde præcise  

 krydsreferencer til oplysningerne i den oprindelige dokumentation.
Hver ekspertrapport skal udarbejdes af en  

 tilstrækkeligt kvalificeret og erfaren person.
Eksperten skal  

 underskrive og datere rapporten, som skal vedlægges en kort beskrivelse  

 af ekspertens kvalifikationer, uddannelse og erfaring.
Ekspertens  

 professionelle forbindelse til ansøgeren skal anføres.
DEL 2 ANALYTISK (FYSISK-KEMISK, BIOLOGISK ELLER MIKROBIOLOGISK)  

 AFPRØVNING AF VETERINÆRLÆGEMIDLER, MED UNDTAGELSE AF  

 IMMUNOLOGISKE VETERINÆRLÆGEMIDLER Alle afprøvningsmetoder skal svare til videnskabens udviklingsstade  

 på det pågældende tidspunkt og skal være validerede  

 procedurer; resultaterne af valideringsundersøgelserne skal  

 forelægges.
Alle afprøvningsmetoder skal beskrives  

 udførligt, for at de kan gentages ved de kontrolanalyser, der  

 foretages på den kompetente myndigheds anmodning; anvendes der  

 eventuelt særligt udstyr, beskrives dette tilstrækkeligt  

 udførligt, eventuelt vedlagt et diagram.
Sammensætningen af  

 laboratoriereagenserne suppleres om fornødent med  

 fremstillingsmetoden.
Hvad angår prøvningsprocedurer, som er  

 medtaget i Den Europæiske Farmakopé eller en medlemsstats  

 farmakopé, kan denne beskrivelse erstattes af en detaljeret henvisning  

 til den pågældende farmakopé.
A.
KVALITATIVE OG KVANTITATIVE OPLYSNINGER OM INDHOLDSSTOFFERNE De oplysninger og den dokumentation, der i henhold til  

 artikel 5, stk. 2, nr. 3, i direktiv 81/851/EØF skal ledsage  

 ansøgningen om markedsføringstilladelse, forelægges i  

 overensstemmelse med følgende regler.
1. Kvalitative oplysninger Ved 'kvalitative oplysninger' om præparatets  

 indholdsstoffer forstås betegnelsen for eller beskrivelsen af:
virksomt (virksomme) stof(fer) hjælpestof(fer), uanset dettes (disses) art og den anvendte  

 mængde, herunder farvestoffer, konserveringsmidler,  

 tilsætningsstoffer, stabilisatorer, fortykkelsesmidler, emulgatorer,  

 smagskorrigerende stoffer, aromastoffer osv.
 de stoffer, der indgår i præparatets ydre skal, og som er  

 bestemt til at indgives oralt eller på anden måde til dyr som,  

 kapsler, gelatinekapsler osv.
 Disse angivelser suppleres med alle relevante oplysninger  

 om beholderen og eventuelt om dennes lukkemekanisme samt oplysninger om  

 tilbehør, som præparatet anvendes eller indgives med, og som  

 leveres sammen med præparatet.
 2. Ved 'almindeligt benyttede betegnelser' til angivelse af  

 lægemidlernes indholdsstoffer forstås. med forbehold af  

 anvendelsen af de øvrige bestemmelser i artikel 5, stk. 2, nr. 3,  

 i direktiv 81/851/EØF:
for de stoffer, der er optaget i Den Europæiske  

 Farmakopé eller i en medlemsstats nationale farmakopé: den  

 titel, der er anvendt i den pågældende monografi, med henvisning  

 til den pågældende farmakopé for andre stoffer: det af Verdenssundhedsorganisationen (WHO)  

 anbefalede internationale fællesnavn samt eventuelt et andet  

 fællesnavn eller i mangel heraf den nøjagtige videnskabelige  

 betegnelse; stoffer, for hvilke der ikke findes et internationalt  

 fællesnavn eller en videnskabelig betegnelse, betegnes ved en angivelse  

 af, hvordan og hvoraf de er fremstillet, om fornødent suppleret med  

 alle andre relevante oplysninger for farvestoffer: angivelse af det 'E'-nummer, som de har fået  

 i Rådets direktiv 78/25/EØF om indbyrdes tilnærmelse af  

 medlemsstaternes lovgivninger om stoffer, der må tilsættes  

 lægemidler med henblik på farvning af  

 disse1).
3. Kvantitative oplysninger 3.1. For de 'kvantitative oplysninger' om  

 lægemiddelstoffer i lægemidler er det nødvendigt,  

 afhængigt af lægemiddelformen, at angive masse eller enheder for  

 biologisk aktivitet, enten pr. doseringsenhed eller pr. masse- eller  

 volumenenhed af hvert af lægemiddelstofferne.
Enheder for biologisk aktivitet anvendes for stoffer, som  

 ikke kan defineres kemisk.
Hvis Verdenssundhedsorganisationen har fastsat en  

 international enhed for biologisk aktivitet, skal denne anvendes.
Når  

 der ikke er fastsat nogen international enhed, udtrykkes de biologiske  

 enheder på en sådan måde, at der entydigt gives oplysning  

 om stoffernes virkning.
 Når det er muligt, skal der anføres  

 biologiske enheder pr. masseenhed.
 Disse angivelser suppleres:
for injektionspræparater med masse eller biologiske enheder for  

 hvert virksomt stof pr. enkeltdosisbeholder under hensyntagen til det kvantum  

 af præparatet, der kan udnyttes, eventuelt efter opløsning for lægemidler, der skal indgives dråbevis, med masse  

 eller biologiske enheder af hvert virksomt stof indeholdt i det antal  

 dråber, der svarer til 1 ml eller 1 g af præparatet for miksturer, emulsioner, granulater og andre  

 lægemiddelformer, der skal indgives i afmålte mængder, med  

 masse eller biologiske enheder af hvert virksomt stof pr. afmålt  

 mængde.
 3.2. Lægemiddelstoffer, som er blandinger eller  

 derivater, betegnes kvantitativt ved deres samlede masse, og, såfremt  

 det er nødvendigt eller har betydning, ved massen af den eller de  

 virksomme molekyldele.
3.3. I forbindelse med lægemidler, der indeholder et  

 virksomt stof, for hvilket der indgives ansøgning om  

 markedsføringstilladelse i en medlemsstat for første gang, skal  

 den kvantitative angivelse af et virksomt stof, som er et salt eller hydrat,  

 systematisk udtrykkes i masse af den eller de aktive enheder i molekylet.  

 Alle efterfølgende godkendte lægemidler i medlemsstaterne skal  

 have deres kvantitative sammensætning udtrykt på samme måde  

 for samme virksomme stof 4. Farmaceutisk udviklingsarbejde Valget af sammensætning, indholdsstoffer og beholder  

 samt hjælpestoffernes påtænkte funktion i  

 færdigproduktet skal forklares.
Dette skal desuden dokumenteres gennem  

 videnskabelige data om det farmaceutiske udviklingsarbejde.
Overdosering i  

 forhold til deklarationen skal angives og begrundes.
B.
BESKRIVELSE AF FREMSTILLINGS MÅDEN Den beskrivelse af fremstillingsmåden, der i henhold  

 til artikel 5, stk. 2, nr. 4, i direktiv 81/851/EØF skal  

 vedlægges ansøgningen om tilladelse, skal affattes  

 således, at den giver en tilfredsstillende forestilling om arten af de  

 anvendte processer.
 Den skal mindst omfatte:
opregning af forskellige faser i fremstillingen, der gør det  

 muligt at vurdere, om de anvendte fremgangsmåder til fremstilling af  

 lægemiddelformen har kunnet fremkalde uønskede ændringer i  

 indholdsstofferne ved kontinuerlig fremstilling alle oplysninger om de forholdsregler,  

 der er truffet for at sikre, at færdigproduktet er ensartet den faktiske hovedforskrift med kvantitativ angivelse af alle  

 anvendte stoffer, idet mængderne af hjælpestoffer, i det omfang  

 lægemiddelformen gør det nødvendigt, dog kan angives  

 tilnærmelsesvis; stoffer, der eventuelt forsvinder under  

 fremstillingsprocessen, skal anføres, ligesom enhver overdosering skal  

 angives og begrundes angivelse af de trin i fremstillingsprocessen, hvor der udtages  

 prøver med henblik på proceskontrol, når andre data i  

 dokumentationen viser, at sådanne prøver er nødvendige  

 for kvalitetskontrollen af færdigproduktet angivelse af de undersøgelser, der ligger til grund for  

 validering af fremstillingsprocessen, når der er anvendt en  

 ikke-standardiseret fremstillingsmetode, eller når metoden er kritisk  

 for produktet for sterile produkter detaljerede oplysninger om de  

 sterilisationsprocesser og/eller aseptiske procedurer, der er  

 benyttet.
C.
KONTROL AF RÅVARERNE 1. I dette afsnit forstås ved 'råvarer' alle  

 lægemidlets og eventuelt beholderens indholdsstoffer, således som  

 disse er opregnet ovenfor under A, punkt 1.
 I forbindelse med:
et virksomt stof, som ikke er beskrevet i Den Europæiske  

 Farmakopé eller i en medlemsstats farmakopé eller et virksomt stof, der er beskrevet i Den Europæiske  

 Farmakopé eller i en medlemsstats farmakopé, og som er  

 fremstillet ved anvendelse af en metode, der kan antages at efterlade  

 urenheder, som ikke er nævnt i farmakopémonografien, og for  

 hvilken monografien er uegnet til at foretage en passende kontrol af dets  

 kvalitet og som fremstilles af en anden person end  

 ansøgeren, kan denne sørge for, at fremstilleren af det  

 virksomme stof fremsender en detaljeret beskrivelse af fremstillingsmetoden,  

 kvalitetskontrollen under fremstilling og procesvalidering direkte til de  

 kompetente myndigheder.
I så fald skal fremstilleren imidlertid forsyne  

 ansøgeren med alle de oplysninger, som er nødvendige, for at  

 denne kan tage ansvaret for lægemidlet.
Fremstilleren skal skriftligt  

 bekræfte over for ansøgeren, at han vil sørge for  

 batchensartethed og ikke ændre fremstillingsprocessen eller  

 specifikationerne, uden at underrette ansøgeren herom.
Dokumentation  

 og oplysninger til støtte for ansøgningen om en sådan  

 ændring skal tilstilles de kompetente myndigheder.
De oplysninger og den dokumentation, der i henhold til  

 artikel 5, stk. 2, nr. 9 og 10, i direktiv 81/851/EØF skal  

 ledsage ansøgningen om tilladelse til markedsføring, omfatter  

 resultaterne af de forsøg, herunder batchanalyser især af  

 virksomme stoffer, som vedrører kvalitetskontrollen af alle  

 indholdsstoffer.
Oplysningerne og dokumentationen skal forelægges i  

 overensstemmelse med følgende bestemmelser.
1.1 Råvarer, der er opført i farmakopéer Monografierne i Den Europæiske Farmakopé  

 gælder for alle de stoffer, der er opført deri.
 For de øvrige stoffers vedkommende kan hver  

 medlemsstat foreskrive, at dens nationale farmakopé skal iagttages for  

 de produkter, der fremstilles på dens område.
 Med hensyn til anvendelsen af artikel 5, stk. 2, nr.  

 9, i direktiv 81/851/EØF er det tilstrækkeligt, at  

 indholdsstofferne er i overensstemmelse med forskrifterne i Den  

 Europæiske Farmakopé eller i en medlemsstats farmakopé. I  

 dette tilfælde kan beskrivelse af analysemetoderne erstattes af en  

 udførlig henvisning til den pågældende  

 farmakopé.
 Når en råvare, der er opført i Den  

 Europæiske Farmakopé eller i en medlemsstats farmakopé,  

 er fremstillet ved anvendelse af en metode, der kan antages at efterlade  

 urenheder, som ikke er kontrolleret i farmakopémonografien, skal der  

 imidlertid gøres opmærksom på disse urenheder med  

 angivelse af det størst tilladelige indhold, og der skal  

 foreslås en passende afprøvningsmetode.
 Farvestoffer skal under alle omstændigheder opfylde  

 kravene i direktiv 78/25/EØF.
De rutinemæssige afprøvninger, der foretages  

 på hver råvarebatch, skal angives i ansøgningen om  

 markedsføringstilladelse.
Såfremt der benyttes andre  

 undersøgelser end dem, der er nævnt i farmakopéen, skal  

 det bevises, at råvarerne opfylder kvalitetskravene i denne  

 farmakopé.
 Dersom en specifikation i en monografi i Den  

 Europæiske Farmakopé eller i en medlemsstats nationale  

 farmakopé ikke er tilstrækkelig til at garantere råvarens  

 kvalitet, kan de kompetente myndigheder kræve mere  

 hensigtsmæssige specifikationer fra den for markedsføringen  

 ansvarlige person.
De kompetente myndigheder giver de myndigheder, der er  

 ansvarlige for den pågældende farmakopé, underretning  

 herom.
Den person, der har ansvaret for at markedsføre  

 lægemidlet, skal give de myndigheder, der er ansvarlige for den  

 pågældende farmakopé, detaljer med hensyn til den  

 påståede utilstrækkelighed og de derefter anvendte  

 tillægsspecifikationer.
Når en råvare ikke er beskrevet i Den  

 Europæiske Farmakopé eller i en medlemsstats farmakopé,  

 kan overensstemmelse med monografien for et tredjelands farmakopé  

 accepteres; i sådanne tilfælde skal ansøgeren  

 forelægge en kopi af monografien eventuelt ledsaget af en validering af  

 de prøvningsprocedurer, som er indeholdt i monografien, og eventuelt  

 en oversættelse heraf 1.2. Råvarer, der ikke er opført i en farmakopé De indholdsstoffer, der ikke er indeholdt i nogen  

 farmakopé, skal beskrives i en monografi, der omfatter følgende  

 afsnit:
a)	stoffets betegnelse svarende til kravene under A, punkt 2, skal  

 suppleres med handelsmæssige eller videnskabelige synonymer b)	definitionen af stoffet i en udformning svarende til den, der  

 anvendes i Den Europæiske Farmakopé, skal være ledsaget af  

 al nødvendig dokumentation, navnlig hvad angår  

 molekylærstrukturen, hvor dette er påkrævet, og af en  

 passende beskrivelse af syntesemetoden; med hensyn til de stoffer, der kun  

 kan defineres ved deres fremstillingsmåde, må denne være  

 tilstrækkelig udførligt beskrevet til at karakterisere et stof  

 med konstant sammensætning og effekt c)	metoder til identifikation kan beskrives i form af  

 fuldstændige teknikker, som er anvendt ved produktion af stoffet, og de  

 prøvningsmetoder, der skal anvendes rutinemæssigt d)	renhedsprøver beskrives i forhold til det samlede antal  

 forventelige urenheder, og navnlig i forhold til sådanne, som kan have  

 en skadelig virkning, og om nødvendigt til sådanne, som under  

 hensyntagen til sammensætningen af det lægemiddel, der er  

 genstand for ansøgningen, kunne have en ugunstig virkning på  

 lægemidlets holdbarhed, eller som kunne forvanske de analytiske  

 resultater e)	med hensyn til de sammensatte produkter af vegetabilsk eller  

 animalsk oprindelse må der sondres mellem tilfælde, hvor flere  

 farmakologiske virkninger nødvendiggør en kemisk, fysisk eller  

 biologisk kontrol med de vigtigste indholdsstoffer, og tilfælde  

 omfattende produkter, der indeholder en eller flere grupper af stoffer, der  

 virker på tilsvarende måde, og for hvilke en samlet analysemetode  

 kan tillades f)	når der anvendes materialer fra dyr, skal det beskrives,  

 hvilke foranstaltninger der træffes for at forhindre  

 tilstedeværelsen af potentielt patogene agens g)	eventuelle særlige forholdsregler ved opbevaring og om  

 fornødent den maksimale opbevaringstid inden fornyet prøvning  

 af råvarerne anføres.
1.3. Fysisk-kemiske egenskaber, som kan påvirke  

 biotilgængeligheden Nedennævnte oplysninger vedrørende  

 lægemiddelstoffer skal, uanset om disse stoffer er opført i  

 farmakopéerne, medtages som et led i den generelle beskrivelse af  

 lægemiddelstoffer, når de indvirker på lægemidlets  

 biotilgængelighed:
krystalform og opløselighed partikelstørrelse, eventuelt efter pulverisering type af hydrat (eller solvat) fordelingsforholdet mellem olie og vand1) De første tre led gælder ikke for  

 stoffer, der udelukkende anvendes i opløsning.
 2. Hvor udgangsmaterialer som mikroorganismer, væv  

 af enten vegetabilsk eller animalsk oprindelse, celler eller væsker  

 (herunder blod) fra mennesker eller dyr eller bioteknologiske  

 cellekonstruktioner anvendes ved fremstilling af  

 veterinærlægemidler, skal råvarernes oprindelse og historie  

 beskrives og dokumenteres.
 Beskrivelse af råvaren skal omfatte  

 fremstillingsstrategi, rensning/inaktiveringsprocedurer med deres validering  

 og alle kontrolprocedurer under fremstillingen beregnet til at sikre  

 kvalitet, sikkerhed og batchensartethed i færdigproduktet.
 2.1 Når der anvendes cellebanker, skal det  

 dokumenteres, at celleegenskaberne er uændrede efter det antal  

 passager, der er anvendt ved fremstillingen og derudover.
 2.2. Seed materials, cellebanker, pools af råserum  

 eller andre biologiske materialer og så vidt muligt de  

 udgangsmaterialer, som de stammer fra, skal undersøges for at sikre,  

 at de ikke indeholder fremmed agens.
 Hvis tilstedeværelsen af potentielt patogene agens  

 er uundgåelig, skal det pågældende materiale kun anvendes,  

 hvis viderebehandlingen af produktet sikrer, at de fjernes og/eller  

 inaktiveres, og dette skal dokumenteres.
C. a) Specifikke foranstaltninger til forebyggelse af overførsel  

 af spongiform encephalopati hos dyr Ansøgeren skal bevise, at  

 veterinærlægemidlet er fremstillet i overensstemmelse med den  

 opdaterede vejledning om minimering af risikoen for overførsel af  

 spongiform encephalopatiagenser fra dyr via veterinærlægemidler,  

 som Europa-Kommissionen har offentliggjort i bind 7 i publikationen  

 'Bestemmelser om lægemidler i Den Europæiske Union'.
D.
KONTROL MED MELLEMPRODUKTERNE VED FREMSTILLINGEN De oplysninger og den dokumentation, der i henhold til  

 artikel 5, stk. 2, nr. 9 og 10, i direktiv 81/851/EØF skal  

 ledsage ansøgningen om tilladelse, omfatter navnlig oplysninger om den  

 afprøvning, som kan foretages af mellemprodukterne ved fremstillingen  

 med henblik på at sikre konstante tekniske egenskaber og ensartethed i  

 produktionsprocessen.
 Disse afprøvninger er absolut nødvendige for  

 at gøre det muligt at kontrollere, om lægemidlet er i  

 overensstemmelse med hovedforskriften, når ansøgeren  

 undtagelsesvis fremlægger en analytisk metode til afprøvning af  

 færdigvaren, der ikke omfatter kvantitativ bestemmelse af alle  

 lægemiddelstoffer (eller de hjælpestoffer, som er underkastet de  

 samme krav som lægemiddelstofferne).
 Det samme gør sig gældende, når  

 kvalitetskontrollen af færdigvaren afhænger af de  

 afprøvninger, der foretages under fremstillingen, navnlig i de  

 tilfælde, hvor stoffet i det væsentlige defineres ved  

 fremstillingsmåden.
E.
KONTROL AF FÆRDIGVAREN 1. I forbindelse med kontrol af færdigvaren  

 forstås ved en batch af færdigvaren alle enheder af en  

 lægemiddelform, som hidrører fra samme oprindelige materiale, og  

 som har undergået den samme serie af fremstillings- eller  

 sterilisationsprocesser eller - i tilfælde af en fortløbende  

 produktionsproces - samtlige enheder, som er fremstillet i et bestemt  

 tidsrum.
Ansøgningen om markedsføringstilladelse skal  

 indeholde en fortegnelse over de prøver, som gennemføres  

 rutinemæssigt for hver batch af færdigvaren.
Hyppigheden af de  

 prøver, som ikke gennemføres rutinemæssigt, skal  

 anføres, Frigivelsesgrænser skal også anføres.
De oplysninger og den dokumentation, der i henhold til  

 artikel 5, stk. 2, nr. 9 og 10, i direktiv 81/851/EØF skal  

 ledsage ansøgningen om tilladelse, omfatter navnlig sådanne, som  

 angår den afprøvning, der foretages af færdigvaren ved  

 frigivelsen.
Oplysningerne og dokumentationen gives i overensstemmelse med  

 følgende regler.
 Bestemmelserne i de generelle monografier i Den  

 Europæiske Farmakopé eller i givet fald i en medlemsstats  

 nationale farmakopé skal anvendes på alle deri definerede  

 produkter.
 Såfremt der anvendes andre prøveprocedurer og  

 grænseværdier end dem, der er nævnt i de generelle  

 monografier i Den Europæiske Farmakopé eller i en medlemsstats  

 nationale farmakopé, skal det dokumenteres, at færdigvaren,  

 såfremt den er blevet afprøvet i overensstemmelse med de  

 pågældende monografier, er i overensstemmelse med  

 kvalitetskravene i den pågældende farmakopé for  

 vedkommende lægemiddelform.
1.1. Generelle egenskaber ved færdigvaren Visse afprøvninger af de generelle egenskaber ved  

 et produkt skal altid indgå i afprøvningerne af  

 færdigvaren.
Disse afprøvninger omfatter hvis det er muligt  

 bestemmelse af gennemsnitsmasse og af maksimale afvigelser, mekaniske,  

 fysiske eller mikrobiologiske forsøg, organoleptiske kendetegn,  

 fysiske kendetegn såsom massefylde, pH, brydningsindeks osv.
For hvert  

 af disse kendetegn skal ansøgeren i hvert enkelt tilfælde  

 nøje angive standarder og toleranceværdier.
 Forsøgsbetingelserne og i givet fald det anvendte  

 apparatur og standarderne beskrives nøjagtigt, såfremt de ikke  

 er anført i Den Europæiske Farmakopé eller i  

 medlemsstaternes nationale farmakopéer; det samme gælder,  

 når de metoder, der er fastsat i disse farmakopéer, ikke finder  

 anvendelse.
 Endvidere underkastes faste lægemiddelformer, som  

 skal indgives oralt, undersøgelse in vitro af  

 lægemiddelstoffernes frigørelse og udløsningshastighed;  

 sådanne undersøgelser foretages ligeledes ved indgivelse  

 på anden måde, såfremt de kompetente myndigheder i den  

 pågældende medlemsstat finder det nødvendigt.
1.2. Identifikation og kvantitative bestemmelser af virksomt  

 (virksomme) stof(fer) Identifikation og kvantitativ bestemmelse af  

 lægemiddelstoffer skal enten gennemføres på en  

 repræsentativ prøve af produktionsbatchen eller på en  

 række doseringsenheder, der analyseres hver for sig.
 Undtagen i behørigt begrundede tilfælde  

 må de tilladte afvigelser for indholdet af lægemiddelstoffer i  

 færdigvaren ikke overstige _+ plusmin. 5 % på  

 fremstillingstidspunktet.
 På grundlag af holdbarhedsundersøgelser skal  

 fremstilleren udarbejde begrundede forslag til de tilladte maksimale  

 afvigelser for indholdet af lægemiddelstoffer i færdigvaren, der  

 skal gælde indtil den fastsatte udløbsdato.
I disse undtagelsestilfælde med særligt  

 komplekse blandinger, hvor analyse af lægemiddelstoffer, der er til  

 stede i stort antal eller ringe mængde, vil nødvendiggøre  

 besværlige undersøgelser, der vanskeligt kan gennemføres  

 på hver produktionsbatch, tillades det, at et eller flere  

 lægemiddelstoffer i færdigvaren ikke analyseres på den  

 udtrykkelige betingelse, at disse analyser foretages på mellemstadierne  

 i fremstillingen; denne undtagelse kan ikke udvides til karakteriseringen af  

 de nævnte stoffer.
Denne forenklede fremgangsmåde suppleres  

 derefter med en metode med kvantitativ evaluering, der gør det muligt  

 for de kompetente myndigheder at efterprøve, om det lægemiddel,  

 der er bragt i handelen, er i overensstemmelse med specifikationen.
En in vivo eller in vitro biologisk styrkebestemmelse er  

 obligatorisk, såfremt fysisk-kemiske metoder ikke er  

 tilstrækkelige til at give oplysning om produktets kvalitet.
En  

 sådan prøve skal så vidt muligt omfatte  

 referencematerialer og statistiske analyser, der gør det muligt at  

 beregne konfidensgrænserne.
Når der ikke kan udføres  

 sådanne prøver på færdigvaren, kan de  

 gennemføres på et mellemstadium så sent som muligt i  

 fremstillingsprocessen.
 Såfremt angivelserne i afsnit B viser en betydelig  

 overdosering af lægemiddelstoffer ved lægemidlets fremstilling,  

 skal beskrivelsen af kontrolprøverne for færdigvarer i givet  

 fald omfatte en kemisk eller om fornødent en  

 toksikologisk-farmakologisk undersøgelse af den ændring, der er  

 sket med dette stof, eventuelt med en karakterisering og/eller analyse af  

 nedbrydningsprodukterne.
1.3. Identifikation og kvantitativ bestemmelse af  

 hjælpestoffer For så vidt det er nødvendigt, skal  

 hjælpestoffer i det mindste underkastes  

 identifikationsprøver.
 Den foreslåede metode til identifikation af  

 farvestoffer skal i det mindste gøre det muligt at efterprøve,  

 om de er opført på den liste, der er knyttet som bilag til  

 direktiv 78/25/EØF.
 En øvre og en nedre grænseværdi er  

 obligatorisk for konserveringsmidler og en øvre  

 grænseværdi for andre hjælpestoffer, som kan antages at  

 have en ugunstig indvirkning på de fysiologiske funktioner; en  

 øvre og nedre grænseværdi er obligatorisk for  

 hjælpestoffer, som kan antages at have indvirkning på et virksomt  

 stofs biotilgængelighed, medmindre biotilgængeligheden sikres  

 på anden passende måde.
1.4. Sikkerhedsforsøg Uafhængigt af de toksikologiske-farmakologiske  

 forsøg, der forelægges sammen med ansøgningen om  

 markedsføringstilladelse for lægemidlet, skal den analytiske  

 dokumentation indeholde oplysning om sikkerhedsforsøg som f.eks.  

 sterilitet, bakteriel endotoksin, pyrogenicitet og lokal tolerance hos dyr,  

 når en sådan kontrol skal foretages rutinemæssigt for at  

 undersøge produktets kvalitet.
F.
HOLDBARHEDSFORSØG De oplysninger og den dokumentation, der i henhold til  

 artikel 5, stk. 2, nr. 6 og 9, i direktiv 81/851/EØF skal ledsage  

 ansøgningen om tilladelse, gives i overensstemmelse med  

 følgende regler.
 Der gives en beskrivelse af de undersøgelser,  

 hvorved det har været muligt at bestemme den holdbarhedstid, de  

 lagerholdsvilkår og de specifikationer ved udløbsdatoen, som  

 ansøgeren har foreslået.
 For forblandinger af foderlægemidler skal der om  

 nødvendigt endvidere gives oplysninger om opbevaringstid for  

 foderlægemidler, som er fremstillet af disse forblandinger i  

 overensstemmelse med anbefalede brugsanvisninger.
For færdigvarer, som skal opløses inden  

 indgift, gives detaljerede oplysninger om det opløste præparats  

 foreslåede opbevaringstid, støttet af relevante  

 holdbarhedsdata For flerdosisbeholdere fremlægges stabilitetsdata  

 til dokumentation af præparatets holdbarhed, efter flasken er  

 åbnet første gang.
 Såfremt der er mulighed for, at der kan dannes  

 nedbrydningsprodukter i færdigvaren, skal ansøgeren oplyse dette  

 samt angive metoder til påvisning og afprøvning.
 Konklusionerne skal indeholde de analyseresultater, der  

 begrunder den foreslåede opbevaringstid under de anbefalede  

 opbevaringsforhold og specifikationerne for færdigvaren ved  

 udløbet af opbevaringstiden under disse anbefalede  

 opbevaringsforhold.
 Det højst tilladte niveau for nedbrydningsprodukter  

 ved udløbet af opbevaringstiden skal angives.
 En undersøgelse af interaktionen mellem produktet  

 og beholderen skal forelægge i alle tilfælde, hvor en sådan  

 risiko er tænkelig, navnlig hvor det drejer sig om  

 injektionspræparater eller aerosoler til indvortes brug.
DEL 3 AFPRØVNING VEDRØRENDE SIKKERHED OG  

 RESTSTOFFER De oplysninger og den dokumentation, der i henhold til artikel 5,  

 stk. 2, nr. 10, i direktiv 81/851/EØF skal vedlægges  

 ansøgningen om tilladelse til markedsføring, gives i  

 overensstemmelse med følgende regler.
 Medlemsstaterne skal sikre, at afprøvningen  

 gennemføres i overensstemmelse med bestemmelserne om god  

 laboratoriepraksis, som er fastlagt i Rådets direktiv  

 87/18/EØF1) og 88/320/EØF 2).
A.
Afprøvning af sikkerhed KAPITEL I FORSØGENES GENNEMFØRELSE 1. Indledning Dokumentationen vedrørende sikkerhed skal  

 fastlægge:
 1)	Den mulige toksicitet af præparatet og dets eventuelle farlige  

 eller uønskede virkninger ved forskriftsmæssig brug til dyr idet  

 disse virkninger skal vurderes i forhold til sygdommens alvor.
2)	De mulige skadelige virkninger på mennesket fra rester af  

 præparater eller stoffet i levnedsmidler hidrørende fra  

 behandlede dyr samt vanskeligheder forårsaget af disse rester under den  

 industrielle forarbejdning af levnedsmidler 3)	De mulige risici ved menneskets udsættelse for  

 præparatet, for eksempel under indgift på dyret.
 4)	De mulige miljørisici forbundet med anvendelse af  

 præparatet.
Alle resultaterne skal være pålidelige og  

 almengyldige.
Matematiske og statistiske fremgangsmåder anvendes ved  

 udarbejdelsen af forsøgsmetoderne og ved vurdering af resultaterne i  

 det omfang, det er berettiget.
Desuden er det nødvendigt at oplyse  

 klinikerne om produktets terapeutiske anvendelsesmulighed og om de med dets  

 anvendelse forbundne risici.
 Undertiden kan der være behov for at afprøve  

 moderstoffets metabolitter, hvis det er dem, der giver anledning til  

 betænkelighed.
 Et hjælpestof, som anvendes på  

 lægemiddelområdet for første gang, skal behandles som er  

 virksomt stof.
2. Farmakologi Farmakologiske undersøgelser er af  

 grundlæggende betydning for belysning af mekanismer, der fremkalder  

 præparatets terapeutiske virkninger, og farmakologiske  

 undersøgelser, der gennemføres i forsøgsdyr og  

 dyrearter, som præparatet er bestemt for, skal medtages i del 4.
 Farmakologiske undersøgelser kan imidlertid  

 også bidrage til forståelse af toksikologiske fænomener.  

 Hvor et præparat fremkalder farmakologiske virkninger uden toksisk  

 reaktion, eller ved mindre doser end dem, der er nødvendige for at  

 fremkalde toksicitet, skal de farmalogiske virkninger desuden inddrages i  

 vurderingen af præparatets sikkerhed.
 Derfor skal sikkerhedsdokumentation altid indledningsvis  

 give detaljerede oplysninger om farmakologiske undersøgelser, der er  

 gennemført på laboratoriedyr, og alle relevante oplysninger  

 vedrørende kliniske undersøgelser af de dyrearter, som  

 præparatet er bestemt for.
3. Toksikologi 3.1. Toksicitet ved enkeltindgift Undersøgelser af toksicitet ved enkeltindgift kan  

 bruges til at forudsige:
de mulige virkninger af akut overdosering på den art,  

 præparatet er bestemt for de mulige virkninger af utilsigtet indgift på mennesker doser, som egner sig ved undersøgelser af gentagen  

 indgift.
 Undersøgelser af toksicitet ved enkeltindgift skal  

 klarlægge stoffets akutte toksiske virkninger og tidsfølgen for  

 virkningernes indtræden og aftagen.
Sådanne undersøgelser skal normalt foretages  

 på mindst to pattedyrarter.
En pattedyrart kan i egnede tilfælde  

 erstattes af en dyreart, som præparatet er bestemt for.
Der skal  

 normalt anvendes mindst to forskellige indgiftmåder.
Den ene kan  

 være den samme som eller ligne den, der anbefales for den dyreart, som  

 præparatet er bestemt for.
Hvis det forventes, at brugeren af  

 præparatet skal udsættes betydeligt, for eksempel gennem  

 indånding eller hudkontakt, skal disse indgiftsmåder  

 undersøges.
Nye forskrifter for afprøvning af toksicitet ved  

 enkeltindgift udarbejdes til stadighed med henblik på at begrænse  

 antallet af dyr til forsøg og mindske deres lidelser.  

 Undersøgelser, som gennemføres i overensstemmelse med disse nye  

 fremgangsmåder og valideres behørigt, vil blive accepteret.
Det  

 samme gælder for undersøgelser, som gennemføres i  

 overensstemmelse med internationalt anerkendte retningslinjer.
3.2. Toksicitet ved gentagen indgift Prøverne for toksicitet ved gentagen indgift har  

 til formål at påvise fysiologiske og/eller patologiske  

 forandringer som følge af gentagen indgift af stoffer eller af en  

 kombination af de undersøgte lægemiddelstoffer og fastslå  

 betingelserne for deres forekomst i forhold til dosisstørrelse.
For stoffer eller præparater, som udelukkende er  

 bestemt til indgift på dyr, som ikke anvendes til føde for  

 mennesker, er det normalt tilstrækkeligt at undersøge toksicitet  

 ved gentagen indgift på en forsøgsdyreart.
Denne  

 undersøgelse kan erstattes af en undersøgelse af det dyr,  

 præparatet er bestemt for.
Ved valg af indgiftshyppighed og -måde  

 samt undersøgelsens varighed skal der tages hensyn til de anbefalede  

 betingelser for klinisk anvendelse.
Forsøgslederen skal begrunde  

 valget af afprøvningernes omfang og varighed samt af dosering.
For stoffer eller præparater, som er bestemt for dyr  

 til konsum, skal undersøgelsen udføres på mindst to  

 pattedyrarter, hvoraf den ene ikke må tilhøre gnaverne.  

 Forsøgslederen skal begrunde valg af art under hensyntagen til  

 tilgængelig viden om præparatets metabolisme i dyr og mennesker.  

 Prøvestoffet skal indgives gennem munden.
Prøvens varighed skal  

 være mindst 90 dage.
Forsøgslederen skal klart anføre og  

 begrunde valg af indgiftsvej og -hyppighed samt afprøvningens  

 længde.
 Det er hensigtsmæssigt at vælge den  

 højeste dosis, således at den fremkalder skadelige virkninger.  

 Ved laveste dosisniveau bør der ikke fremkaldes tegn på  

 toksicitet.
Vurderingen af de toksiske virkninger foretages på  

 grundlag af en undersøgelse af adfærd, vækst, blodbillede  

 og funktionsprøver, navnlig sådanne, der angår  

 ekskretionsorganerne, samt på grundlag af obduktionserklæringer  

 ledsaget af de dertil knyttede histologiske undersøgelser.
Valget af  

 type og omfang af hver undersøgelsesgruppe er afhængigt af den  

 anvendte dyreart og skal rette sig efter den videnskabelige erkendelses  

 stade I tilfælde af nye kombinationer af stoffer, der  

 allerede er kendt og undersøgt efter forskrifterne i dette direktiv,  

 vil prøver ved gentagen indgift kunne forenkles på passende  

 måde efter dokumentation fra forsøgslederens side, undtagen i  

 tilfælde, hvor undersøgelsen af toksicitet har påvist  

 potenserende virkninger eller nye toksiske virkninger.
3.3. Tolerancen hos den dyreart, præparatet er bestemt for Der fremlægges oplysninger om tegn på  

 intolerance iagttaget under undersøgelser på arter, som  

 præparatet er bestemt for, i overensstemmelse med de i del 4, kapitel  

 I, afsnit B omhandlede krav.
De pågældende undersøgelser,  

 dosering, som gav anledning til intolerance, og de pågældende  

 arter og racer skal identificeres.
Der fremlægges endvidere oplysninger  

 om eventuelle uventede fysiologiske forandringer.
3.4. Toksisk virkning på forplantningsevnen, herunder på  

 fosteret 3.4.1. Undersøgelse af virkning på forplantningsevnen Det er undersøgelsens formål at identificere  

 mulig beskadigelse af mandlig eller kvindelig forplantningsevne eller  

 skadelige virkning på afkommet forårsaget af indgift af det  

 undersøgte præparat eller stof.
For så vidt angår stoffer eller  

 præparater bestemt til anvendelse på dyr til konsum, skal  

 undersøgelse af virkningen på forplantningsevnen  

 gennemføres over to generationer af mindst en art, normalt en gnaver.  

 Det undersøgte stof eller præparat skal gives til han- eller  

 hundyr på passende tidspunkt inden parringen.
Indgiften  

 fortsættes indtil afvænning af F2-generationen.
Der anvendes  

 mindst tre dosisniveauer.
Det er hensigtsmæssigt at vælge den  

 højeste dosis, således at skadelige virkninger bringes frem.
Ved  

 laveste dosisniveauer bør der ikke fremkaldes tegn på  

 toksicitet.
 Ved vurderingen af virkningerne på  

 forplantningsevnen indgår frugtbarhed, svangerskabsperioden og moderens  

 adfærd; diegivning, vækst og udvikling af F1-afkom fra  

 undfangelse til kønsmodenhed; udvikling af F2-afkom frem til  

 afvænning.
3.4.2. Undersøgelse af toksisk virkning på fosteret,  

 herunder teratogene virkninger For så vidt angår stoffer eller  

 præparater bestemt til anvendelse på dyr til konsum, skal der  

 udføres undersøgelser af toksiske virkninger på fosteret,  

 herunder teratogene virkninger.
Undersøgelserne skal  

 gennemføres på mindst to pattedyrarter, normalt en gnaver og en  

 kanin.
De nærmere prøvebetingelser (antal dyr, doser, tidspunkt  

 for indgift og kriterier for vurdering af resultaterne) vil afhænge af  

 den videnskabelige udvikling på området på tidspunktet for  

 ansøgningen samt af det statistiske signifikansniveau, resultaterne  

 skal nå.
Undersøgelsen på gnavere kan kombineres med  

 undersøgelsen af virkningerne på forplantningsevnen.
 For så vidt angår stoffer eller  

 præparater, der ikke er bestemt til anvendelse på dyr til konsum,  

 skal der gennemføres en undersøgelse af de toksiske virkninger  

 på fosteret, herunder teratogene virkninger, på mindst en art,  

 som kan være den art, præparatet er bestemt til, hvis  

 præparatet er beregnet til dyr, som vil kunne anvendes til avl.
3.5. Mutagene egenskaber Afprøvning af mutagene virkninger har til  

 formål at bedømme stoffernes evne til at fremkalde transmissible  

 ændringer i cellers genetiske materiale.
 Alle nye stoffer bestemt til anvendelse i  

 veterinærlægemidler skal vurderes med henblik på at  

 fastslå deres mutagene egenskaber.
 Antallet og arten af forsøg og kriterier for  

 vurdering af resultaterne afhænger af det videnskabelige stade på  

 det tidspunkt, hvor ansøgningen indgives.
3.6. Kræftfremkaldende egenskaber Langtidsforsøg til bestemmelse af  

 kræftfremkaldende virkning på dyr er normalt nødvendige  

 for stoffer, som mennesker udsættes for, og som frembyder nær kemisk analogi med kendte kræftfremkaldende  

 stoffer under afprøvning af mutagene egenskaber fremkaldte resultater,  

 der antyder, at kræftfremkaldende virkninger kan være til  

 stede under afprøvning af toksicitet har fremkaldt  

 mistænkelige symptomer.
 Ved tilrettelæggelsen af undersøgelse af  

 kræftfremkaldende egenskaber og vurdering af  

 undersøgelsesresultaterne skal der tages hensyn til den videnskabelige  

 erkendelses stade på det tidspunkt, ansøgningen indgives.
3.7. Undtagelser For præparater, som er bestemt til lokal brug, skal  

 der foretages undersøgelser af systemisk absorption i de dyrearter,  

 præparatet er bestemt for.
Hvis det påvises, at absorptionen er  

 ubetydelig, kan toksicitetsforsøg ved gentagen indgift,  

 undersøgelserne af toksicitet for forplantningsevnen og af  

 kræftfremkaldende egenskaber undlades, medmindre der må påregnes, at dyret efter forskrifterne indtager  

 præparatet oralt eller præparatet via det behandlede dyr kan kontaminere levnedsmidler  

 (præparater til intramammær brug).
4. Andre bestemmelser 4.1. Immunotoksicitet Hvis der blandt de virkninger, der er iagttaget under  

 forsøg med gentagen indgift på dyr, er specifikke forandringer i  

 lymfoid organvægt og/eller histologi og celleforandringer i  

 lymfevæv, benmarv eller perifere leukocyter, skal forsøgslederen  

 overveje behovet for yderligere undersøgelser af præparatets  

 indvirkning på immunsystemet.
 Ved tilrettelæggelse af undersøgelserne og  

 vurdering af undersøgelsesresultaterne skal der tages hensyn til den  

 videnskabelige erkendelses stade på det tidspunkt, ansøgningen  

 indgives.
4.2. Restkoncentrationers mikrobiologiske egenskaber 4.2.1. Mulig virkning på menneskets tarmflora De mikrobiologiske risici, som restkoncentrationer af  

 antimikrobielle forbindelser frembyder for menneskets tarmflora, skal  

 undersøges i overensstemmelse med den videnskabelige erkendelses stade  

 på det tidspunkt, ansøgningen indgives.
4.2.2. Virkninger på mikroorganismer, som anvendes ved industriel  

 levnedsmiddelforarbejdning I visse tilfælde kan det være  

 nødvendigt at foretage forsøg for at bestemme, om  

 restkoncentrationer frembyder ulemper for de teknologiske processer ved  

 industriel forarbejdning af levnedsmidler.
4.3. Iagttagelser på mennesker Der fremlægges oplysninger om, hvorvidt bestanddele  

 i veterinærlægemidlet anvendes som lægemidler til  

 behandling af mennesker.
I bekræftende fald udarbejdes en rapport om  

 alle iagttagne virkninger (herunder bivirkninger) for mennesker samt disses  

 årsag, for så vidt som det er af betydning for vurdering af  

 veterinærlægemidlet, i givet fald belyst med  

 forsøgsresultater eller bibliografisk dokumentation.
Hvis bestanddele  

 i de veterinærlægemidler som sådan enten ikke, eller ikke  

 længere, anvendes som lægemiddel til behandling af mennesker,  

 skal dette begrundes.
5. Økotoksicitet 5.1. Formålet med undersøgelse af  

 veterinærlægemidlers økotoksicitet er at vurdere de  

 skadelige virkninger, som brug af produktet kan forårsage på  

 miljøet, og identificere, hvilke sikkerhedsforanstaltninger der er  

 nødvendige for at begrænse risikoen.
 5.2. Vurderingen af økotoksicitet er obligatorisk  

 ved ansøgninger om tilladelse til markedsføring af  

 veterinærlægemidler, med undtagelse af ansøgninger, som  

 indgives i overensstemmelse med artikel 5, stk. 2, nr. 10, i direktiv  

 81/851/EØF.
 5.3. Vurderingen gennemføres normalt i to  

 faser.
 I første fase vurderer forsøgslederen  

 omfanget af den miljøpåvirkning, som præparatet, dets  

 lægemiddelstoffer eller relevante metabolitter kan have, under  

 hensyntagen til:
de dyrearter, præparatet er bestemt for, og det anbefalede  

 brugsmønster (f.eks. indgift på alle dyr eller på de  

 enkelte dyr) indgiftsvej, især i hvor høj grad præparatet  

 går direkte ud i miliøsystemer eventuel udskillelse af præparatet, dets  

 lægemiddelstoffer eller relevante metabolitter i miljøet via  

 behandlede dyr; nedbrydelighed i sådanne sekreter bortskaffelse af ubrugte præparater eller affald.
 5.4. I anden fase skal forsøgslederen under  

 hensyntagen til præparatets indvirkning på miljøet og til  

 foreliggende oplysninger om de fysisk-kemiske, farmakologiske og/eller  

 toksikologiske egenskaber af forbindelsen fremkommet under  

 gennemførelse af de øvrige afprøvninger og forsøg  

 i medfør af dette direktiv overveje, hvilke yderligere særlige  

 undersøgelser af præparatets indvirkning på bestemte  

 økosystemer der er behov for.
 5.5. Efter omstændighederne kan der være behov  

 for yderligere undersøgelser af:
skæbne og adfærd i jorden skæbne og adfærd i vand og luft virkning på organismer i vand virkning på andre organismer, som præparatet ikke er  

 bestemt for.
Sådanne yderligere undersøgelser skal  

 gennemføres i overensstemmelse med forsøgsprotokollerne i bilag  

 V til Rådets direktiv 67/548/EØF1), senest  

 ændret ved Kommissionens direktiv 91/632/EØF2),  

 eller, hvor et endepunkt ikke er tilstrækkelig dækket af disse  

 protokoller, i overensstemmelse med andre internationalt anerkendte  

 forsøgsprotokoller om veterinærlægemidlet og/eller det  

 (de) virksomme stof(fer) og/eller udskilte metabolitter.
Antal og type af  

 forsøg og kriterierne for deres vurdering bestemmes af den  

 videnskabelige erkendelses stade på det tidspunkt, hvor  

 ansøgningen indgives.
KAPITEL II FREMLÆGGELSE AF OPLYSNINGER OG DOKUMENTATION Som ved ethvert videnskabeligt arbejde skal materialet vedrørende  

 sikkerhedsprøver omfatte:
a)	en indledning til afgrænsning af emnet, eventuelt ledsaget af  

 hensigtsmæssige bibliografiske oplysninger b)	detaljeret identifikation af det undersøgte stof,  

 herunder:
internationale fællesbetegnelser IUPAC-navn (International Union of Pure and Applied Chemistry  

 Name) CAS-nummer (Chemical Abstract Service) terapeutisk og farmakologisk klassificering synonymer og forkortelser strukturformel molekylær formel modvægt renhedsgrad kvalitativ og kvantitativ sammensætning af urenheder beskrivelse af fysiske egenskaber smeltepunkt kogepunkt damptryk uopløselighed i vand og organiske opløsningsmidler,  

 udtrykt i g/l, med angivelse af temperatur massefylde refraktionsindeks, rotation osv.
c)	en udførligt beskrevet forsøgsplan med begrundelse for  

 eventuel udeladelse af visse af de ovenfor nævnte forsøg, en  

 beskrivelse af anvendte metoder, apparatur og materiel, af dyrenes art, race,  

 stamme, oprindelse, antal, opstaldning og anvendt foder, idet det blandt  

 andet præciseres, om dyrene er specifikt patogenfri (SPF) d)	alle opnåede resultater, gunstige som ugunstige; originale  

 data skal beskrives så udførligt, at det er muligt at underkaste  

 dem en kritisk vurdering uafhængigt af den af ophavsmanden givne  

 fortolkning; til forklaring kan resultaterne ledsages af illustrationer e)	en statistisk vurdering af resultaterne, når  

 forsøgsprogrammet og variabiliteten kræver det f)	en objektiv diskussion af de opnåede resultater, der  

 fører til konklusioner med hensyn til sikkerhed ved stoffet, dets  

 sikkerhedsmarginer hos forsøgsdyret og det dyr, præparatet er  

 bestemt for, og dets eventuelle bivirkninger, dets anvendelsesområder,  

 de virksomme doseringer og mulige uforligeligheder g)	en detaljeret beskrivelse og en grundig diskussion af  

 forsøgsresultaterne vedrørende sikkerhed for  

 restkoncentrationer i levnedsmidler, og relevans for vurdering af  

 restkoncentrationernes eventuelle risici for mennesker; på grundlag af  

 denne beskrivelse skal der stilles forslag til sikring af, at enhver skadelig  

 påvirkning af mennesker kan udelukkes ved anvendelse af internationalt  

 anerkendte vurderingskriterier, f.eks. 'no effect level' i dyr, forslag til  

 valg af sikkerhedsfaktor og acceptabel daglig dosis (ADI) h)	en grundig diskussion af eventuelle risici for personer, som  

 fremstiller præparatet eller indgiver det på dyr, ledsaget af  

 anbefalinger vedrørende passende foranstaltninger til  

 begrænsning af sådanne risici i)	en grundig diskussion af miljørisici forbundet med anvendelse  

 af præparatet under de anbefalede betingelser, ledsaget af passende  

 anbefalinger til begrænsning af sådanne risici j)	alle nødvendige elementer for bedst muligt at oplyse  

 klinikeren om anvendeligheden af det foreslåede præparat;  

 diskussionen suppleres med forslag vedrørende bivirkninger og  

 muligheder for behandling af akutte forgiftninger hos det dyr,  

 præparatet er bestemt for k)	konklusion i form af sagkyndig rapport med detaljeret kritisk  

 analyse af de ovenfor nævnte oplysninger i lyset af den videnskabelige  

 erkendelses stade på det tidspunkt, ansøgningen indgives,  

 ledsaget af et detaljeret resumé af resultaterne af relevante  

 sikkerhedsforsøg og nøjagtige bibliografiske  

 oplysninger.
B.
Undersøgelser for restkoncentrationer KAPITEL I FORSØGENES GENNEMFØRELSE 1. Indledning Ved 'restkoncentrationer' forstås i dette direktiv  

 alle lægemiddelstoffer eller deres metabolitter, som bliver tilbage i  

 kød eller andre levnedsmidler hidrørende fra dyr, på  

 hvilke det pågældende stof er anvendt.
 Formålet med denne undersøgelse er at  

 fastslå, om der findes restkoncentrationer, og eventuelt under hvilke  

 forhold og i hvilket omfang disse bliver tilbage, i levnedsmidler  

 hidrørende fra behandlede dyr samt den tilbageholdelsestid, der skal  

 overholdes for at fjerne en eventuel helbredsmæssig risiko for  

 forbrugerne og/eller ulemper ved den industrielle forarbejdning af  

 levnedsmidlerne.
 Vurderingen af den fare, som restkoncentrationer  

 frembyder, indebærer bestemmelse af eventuel tilstedeværelse af  

 restkoncentrationer hos dyr, der er behandlet med præparatet på  

 normal forskriftsmæssig måde, samt undersøgelse af  

 virkningerne af disse restkoncentrationer.
 For så vidt angår  

 veterinærlægemidler bestemt for levnedsmiddelproducerende dyr  

 skal undersøgelserne vise:
1)	i hvilket omfang og hvor længe restkoncentrationer af  

 veterinærlægemidler eller deres metabolitter forbliver i  

 væv af behandlede dyr eller i levnedsmidler hidrørende fra  

 sådanne dyr 2)	at der med henblik på forebyggelse af helbredsmæssige  

 risici for forbrugere af levnedsmidler hidrørende fra behandlede dyr  

 eller ulemper ved den industrielle forarbejdning af levnedsmidler kan  

 opstilles realistiske tilbageholdelsestider, som kan overholdes under de  

 praktiske vilkår i landbruget 3)	at der findes egnede analysemetoder, som kan anvendes  

 rutinemæssigt med henblik på at kontrollere overholdelse af  

 tilbageholdelsestiden.
2. Metabolisme og restkinetik 2.1. Farmakokinetik (absorption, fordeling, biotransformation,  

 adskillelse) Formålet med farmakokinetiske undersøgelser  

 vedrørende restkoncentrationer af veterinærlægemidler er  

 at vurdere absorption, fordeling, biokemisk omsætning og udskillelse af  

 produktet i den dyreart, det er bestemt for.
 Det endelige produkt eller bioækvivalent form  

 indgives det dyr, det er bestemt for i den højeste anbefalede  

 dosering.
Under hensyntagen til indgiftsvejen skal der gives en  

 fyldestgørende beskrivelse af omfanget af absorption af  

 præparatet.
Hvis det påvises, at den systemiske absorption af  

 produkter til lokal brug er ubetydelig, er der ikke behov for yderligere  

 undersøgelser af restkoncentrationer.
 Der gives en beskrivelse af fordelingen af  

 præparatet i det dyr, det er bestemt for; muligheden for  

 plasmaproteinbinding eller overgang til mælk eller æg samt for  

 ophobning af lipofile forbindelser skal indgå i overvejelserne.
Der gives en beskrivelse af udskillelsesvejene for  

 præparatet fra det dyr, præparatet er bestemt for.
De vigtigste  

 metabolitter skal identificeres og karakteriseres.
2.2. Nedbrydning af restkoncentrationer Formålet med disse undersøgelser til  

 måling af restkoncentrationers nedbrydning i det behandlede dyr efter  

 sidste indgift af veterinærlægemidlet er at gøre det  

 muligt at bestemme ventetidens længde.
På forskellige tidspunkter efter at præparatet  

 sidst er indgivet forsøgsdyret, bestemmes indholdet af  

 restkoncentrationer ved hjælp af passende fysiske, kemiske eller  

 biologiske metoder.
De anvendte metoder beskrives med hensyn til teknisk  

 gennemførelse, pålidelighed og følsomhed.
3. Rutinemæssig analyse til påvisning af  

 restkoncentrationer Der skal foreslås analytiske metoder, der kan  

 praktiseres som led i en rutinemæssige undersøgelse og som er  

 så følsomme, at det er muligt med sikkerhed at bestemme,  

 hvorvidt der er sket overskridelse af de ved lov fastsatte  

 maksimumsgrænser for restkoncentrationer.
 Den foreslåede analysemetode skal beskrives i  

 detaljer; den skal valideres og være egnet til anvendelse under normal  

 rutinemæssige overvågning af indholdet af  

 restkoncentrationer.
 Følgende karakteristika beskrives:
specificitet nøjagtighed, inklusiv følsomhed præcision detektionsgrænse kvantificeringsgrænse praktisk gennemførlighed og anvendelighed under normale  

 laboratorievilkår modtagelighed for interferens.
 Analysemetodens egnethed vurderes i lyset af den  

 videnskabelige erkendelses stade og den tekniske viden på det  

 tidspunkt, ansøgningen indgives.
KAPITEL II FREMLÆGGELSE AF OPLYSNINGER OG DOKUMENTATION Som ved ethvert videnskabeligt arbejde skal materialet vedrørende  

 afprøvning af restkoncentrationer omfatte:
a)	en indledning til afgrænsning af emnet, eventuel ledsaget af  

 hensigtsmæssige bibliografiske oplysninger b)	udførlig identifikation af præparatet, herunder:
sammensætning renhed batchidentifikation relation til det endelige produkt specifikke aktivitet og renhed af radioaktivt mærkede  

 stoffer mærkede atomers position i molekylet c)	en udførligt beskrevet forsøgsplan med begrundelse for  

 eventuel udeladelse af visse af ovenfor nævnte forsøg, en  

 beskrivelse af anvendte metoder, apparatur og materiel, af dyrenes art, race,  

 stamme, oprindelse og antal samt fodrings- og opstaldningsvilkår d)	alle opnåede resultater, gunstige som ugunstige; originale  

 data skal beskrives så udførligt, at det er muligt at underkaste  

 dem en kritisk vurdering uafhængigt af den af ophavsmanden givne  

 fortolkning; resultaterne kan eventuelt ledsages af illustrationer e)	en statistisk analyse af resultaterne, når  

 forsøgsprogrammet og variabiliteten kræver det f)	en objektiv diskussion af de opnåede resultater ledsaget af  

 forslag til maksimumsgrænser for restkoncentrationer af  

 lægemiddelstofferne i præparatet, med angivelse af  

 restkoncentrationer bestemt ved mærkede substanser, receptorvæv  

 og anbefalede ventetider til sikring af, at levnedsmidler hidrørende  

 fra behandlede dyr ikke indeholder restkoncentrationer, der kan frembyde  

 risici for mennesker g)	konklusion i form af sagkyndig rapport med detaljeret kritisk  

 analyse af de ovenfor nævnte oplysninger i lyset af den videnskabelige  

 erkendelses stade på det tidspunkt, ansøgningen indgives,  

 ledsaget af et detaljeret resumé af undersøgelsesresultaterne  

 vedrørende restkoncentrationer og nøjagtige bibliografiske  

 oplysninger.
DEL 4 PRÆKLINISKE OG KLINISKE FORSØG De oplysninger og den dokumentation, der i henhold til artikel 5,  

 stk. 2, nr. 10, i direktiv 81/851/EØF skal ledsage  

 ansøgninger om tilladelse til markedsføring, gives i  

 overensstemmelse med bestemmelserne i kapitel I, II og III nedenfor.
KAPITEL I PRÆKLINISKE KRAV Formålet med prækliniske undersøgelser er at bestemme  

 præparatets farmakologiske aktivitet og tolerance.
A.
Farmakologi A.1. Farmakodynamik Undersøgelser af farmakodynamik bør  

 udføres efter to særskilte principper.
På den ene side skal undersøgelsen på  

 passende måde beskrive den virkningsmekanisme og de farmakologiske  

 virkninger, som ligger til grund for den anbefalede praktiske anvendelse,  

 idet resultaterne udtrykkes i kvantitativ form (kurver over dosis/virkning,  

 tid/virkning eller andet) og, for så vidt som det er muligt,  

 sammenlignet med et produkt, hvis virkning er kendt.
Hvis et virksomt stof  

 hævdes at have en højere terapeutisk virkning, skal forskellen  

 påvises og være statistisk signifikant.
På den anden side skal forsøgslederen give en  

 overordnet farmakologisk karakteristik af det virksomme stof, med  

 særlig henblik på muligheden for bivirkninger.
I almindelighed er  

 det formålstjenligt at undersøge de vigtigste funktioner.
 Forsøgslederen skal bestemme, hvorledes  

 indgiftsvej, formulering osv. indvirker på det virksomme stofs  

 farmakologiske aktivitet.
 Jo nærmere de doser, der kan fremkalde bivirkninger,  

 kommer de virkninger, der tilsigtes med præparatet, jo grundigere skal  

 en sådan undersøgelse være.
Forsøgsteknikken skal, når den ikke er  

 sædvanemæssig, beskrives på en sådan måde, at  

 den kan gentages, og forsøgslederen må påvise dens  

 værdi.
Forsøgsresultaterne skal fremstilles udførligt og,  

 for visse typer af forsøg, med angivelse af statistisk  

 signifikans.
 En eventuel kvantitativ ændring af virkningerne som  

 følge af gentagen dosering skal ligeledes undersøges.  

 Undtagelse herfra skal behørig begrundes.
Stofkombinationerne kan være resultatet enten af  

 farmakologiske forudsætninger eller af kliniske indikationer.
I  

 første tilfælde skal den farmakodynamiske undersøgelse  

 klart påvise de interaktioner, som gør selve stofkombinationen  

 anbefalelsesværdig til klinisk brug.
I andet tilfælde, hvor den  

 videnskabelige motivering for stofkombinationen søges gennem kliniske  

 forsøg, skal det undersøges, om stofkombinationens forventede  

 virkninger kan påvises hos dyr, og forsøgslederen skal under  

 alle omstændigheder kontrollere omfanget af eventuelle bivirkninger.  

 Hvis en kombination indeholder et nyt virksomt stof, må dette stof  

 først have været genstand for en tilbundsgående  

 undersøgelse.
A.2. Farmakokinetik I almindelighed er det i klinisk sammenhæng  

 formålstjenligt med grundlæggende farmakokinetiske oplysninger  

 vedrørende en ny aktiv substans.
 Farmakokinetiske målsætninger kan opdeles i to  

 hovedområder:
 i)	deskriptiv farmakokinetik som grundlag for en vurdering af  

 grundlæggende parametre som CBL (clearance fra legemet)  

 fordelingsvolumen, middelopholdstid osv.
 ii)	brug af disse parametre til undersøgelse af forholdet mellem  

 dosering, plasma og vævskoncentration og farmakologiske, terapeutiske  

 eller toksiske virkninger.
For dyrearter, som præparatet er bestemt for, skal  

 der som regel gennemføres farmakokinetiske undersøgelser for at  

 sikre, at præparaterne anvendes med størst mulig effektivitet og  

 sikkerhed.
Undersøgelserne er især nyttige for klinikeren i hans  

 arbejde med at bestemme dosering (indgiftsvej og -sted, dosis, dosisinterval,  

 antal behandlinger osv.) og fastlægge doseringer, som er afpasset efter  

 bestemte populationsvariabler (f.eks. alder, sygdomme).  

 Undersøgelserne kan for en række dyr være mere effektive  

 og giver normalt flere oplysninger end de traditionelle  

 titreringsundersøgelser.
 For nye kombinationer af allerede kendte og efter dette  

 direktivs normer undersøgte stoffer kan farmakokinetiske  

 undersøgelser af faste kombinationer udelades, hvis det påvises,  

 at indgift af de lægemiddelstoffer som fast kombination ikke  

 ændrer deres farmakokinetiske egenskaber.
A.2.1. Biotilgængelighed/bioækvivalens Hensigtsmæssige undersøgelser af  

 biotilgængelighed skal gennemføres med henblik på  

 bestemmelse af bioækvivalens:
ved sammenligning mellem et reformuleret præparat og et  

 eksisterende præparat ved sammenligning mellem en ny indgiftsmetode eller -vej og  

 eksisterende metoder eller veje i alle de i artikel 5, stk. 2, nr. 10 i), ii) og iii), i  

 direktiv 81/851/EØF nævnte tilfælde.
B.
Bestemmelse af tolerance hos det dyr, præparatet er bestemt  

 for Denne undersøgelse skal udføres på  

 alle de dyrearter, som præparatet er bestemt for.
Formålet er ved  

 forsøg at bestemme den lokale og den almindelige tolerance over for  

 præparatet hos dyrearter, som præparatet er bestemt for, med  

 henblik på bestemmelse af en tolerancedosis, der er tilstrækkelig  

 stor til at skabe en passende sikkerhedsmargin, samt en beskrivelse af  

 kliniske symptomer på overskreden tolerance efter de anbefalede  

 anvendelsesmåder, for så vidt dette kan opnås ved at  

 øge den terapeutiske dosis og/eller behandlingens varighed.  

 Forsøgsrapporten skal indeholde flest mulige detaljer  

 vedrørende de forventede farmakologiske virkninger og uønskede  

 bivirkninger, idet disse sidste må vurderes under hensyntagen til de  

 anvendte dyrs eventuelle meget store værdi.
 Præparatet indgives i det mindste efter de  

 anbefalede forskrifter for indgiftsmåde.
C.
Resistens Der skal indgives oplysninger om tilfælde af  

 resistente organismer i præparater, som anvendes profylaktisk eller til  

 behandling af infektionssygdomme eller parasitangreb hos dyr.
KAPITEL II KLINISKE KRAV 1. Generelle principper Formålet med de kliniske forsøg er at  

 påvise eller dokumentere virkningen af veterinærlægemidlet  

 efter indgift af de anbefalede doser samt at give oplysninger om indikationer  

 og kontraindikationer hos hver dyreart, alder, anvendelsesmåde,  

 eventuelle bivirkninger og dets uskadelighed og toleranceværdier,  

 når præparatet anvendes efter forskrifterne.
Medmindre andet begrundes, skal de kliniske forsøg  

 udføres ved brug af kontroldyr (kontrollerede forsøg). Der skal  

 foretages sammenligning af den opnåede virkning og virkningen af et  

 placebopræparat, respektive udeladelse af behandling og/eller  

 behandling med et godkendt præparat, som vides at have terapeutisk  

 værdi.
Alle de opnåede resultater, såvel positive som  

 negative, skal meddeles.
Endvidere skal der gives oplysninger om samtlige metoder,  

 der er anvendt for at stille diagnosen.
Resultaterne skal meddeles  

 kvantitativt eller ved anvendelse af konventionelle kliniske kriterier.
Der  

 skal anvendes hensigtsmæssige og velbegrundede statistiske metoder.
 For så vidt angår  

 veterinærlægemidler, som fortrinsvis er bestemt til at øge  

 dyrets ydelse, skal der rettes særlig opmærksomhed mod:
dyrets ydelse kvaliteten af animalsk ydelse (organoleptiske,  

 ernæringsmæssige, hygiejniske og teknologiske kvaliteter) ernæringsmæssige effektivitet og vækst hos  

 dyret dyrets almindelige sundhedstilstand.
 Forsøgsresultaterne skal bekræftes ved  

 hjælp af data, som er opnået under praktiske feltbetingelser.
 Hvis ansøgeren for visse terapeutiske indikationers  

 vedkommende kan påvise, at han ikke er i stand til at levere  

 fuldstændige oplysninger om den terapeutiske virkning, fordi:
a)	de for de pågældende præparat angivne indikationer  

 optræder så sjældent, at ansøgeren ikke med  

 rimelighed kan være pligtig til at fremskaffe fuldstændige  

 oplysninger b)	videnskabens udviklingstrin ikke gør det muligt at fremskaffe  

 fuldstændige oplysninger kan tilladelsen til markedsføring kun  

 gives med følgende forbehold:
a)	det pågældende præparat må kun udleveres  

 på recept og må i givet fald kun indgives under streng  

 veterinær kontrol b)	indlægssedlen samt alle oplysninger skal henlede  

 dyrlægens opmærksomhed på, at i visse udtrykkeligt angivne  

 henseender er oplysningerne om det pågældende præparat  

 endnu ufuldstændige.
2. Udførelse af forsøgene Alle kliniske forsøg udføres i  

 overensstemmelse med en grundigt overvejet og detaljeret forsøgsplan,  

 som skal foreligge i skriftlig form, inden forsøget påbegyndes.  

 Forsøgsdyrenes trivsel skal være genstand for  

 veterinærkontrol og skal indgå fuldt ud i overvejelserne i  

 forbindelse med udarbejdelsen af forsøgsplaner og under hele  

 forsøget.
 I forvejen udfærdigede, systematisk skrevne  

 anvisninger på procedurer for organisation, gennemførelse,  

 dataindsamling, dokumentation og verifikation skal foreligge.
Inden forsøget påbegyndes, skal der indhentes  

 skriftligt og dokumenteret tilsagn fra ejeren af det dyr, der skal bruges  

 under forsøget.
Især skal ejeren oplyses skriftlig om, hvilke  

 følgevirkninger deltagelse i forsøget får for senere  

 bortskaffelse af behandlede dyr eller for udnyttelsen af behandlede dyr til  

 levnedsmidler.
Disse oplysninger skal kontrasigneres og dateres af dyrets  

 ejer og vedlægges forsøgsdokumentationen.
Medmindre forsøget udføres som  

 blindforsøg, finder bestemmelserne i artikel 43 til 47 i direktiv  

 81/851/EØF tilsvarende anvendelse på etikettering af  

 præparater bestemt til brug i kliniske forsøg med  

 veterinærlægemidler.
Ordene 'kun til veterinærkliniske  

 forsøg' skal i alle tilfælde fremstå tydeligt på  

 etiketten på en sådan måde, at påskriften ikke kan  

 fjernes.
KAPITEL III OPLYSNINGER OG DOKUMENTATION Som ved ethvert videnskabeligt arbejde skal materialet vedrørende  

 effektivitet omfatte en indledning til afgrænsning af emnet, ledsaget  

 af hensigtsmæssige bibliografiske oplysninger.
Al præklinisk og klinisk dokumentation skal  

 forelægges så detaljeret, at de muliggør en objektiv  

 bedømmelse.
Alle undersøgelser og forsøg skal meddeles,  

 hvad enten de er gunstige eller ugunstige for ansøgeren.
1. Journaler for de prækliniske observationer Der fremlægges så vidt muligt oplysninger om  

 resultater af:
a)	forsøg til påvisning af farmakologisk virkning b)	forsøg til påvisning af de farmakologiske mekanismer,  

 der ligger til grund for den terapeutiske virkning c)	forsøg til påvisning af de vigtigste farmakokinetiske  

 processer.
 Såfremt der under forsøgenes  

 gennemførelse findes uventede resultater, skal der fremlægges  

 detaljerede oplysninger herom.
 For alle prækliniske forsøg fremlægges  

 desuden følgende oplysninger:
a)	resumé b)	en udførlig forsøgsplan med beskrivelse af anvendte  

 metoder, apparatur og materialer, oplysninger vedrørende dyrenes art,  

 alder, vægt, køn, antal, race eller stamme, identifikation af  

 dyr, dosis, indgiftsvej og doseringsplan c)	eventuelt statistisk analyse af resultaterne d)	objektiv diskussion af de opnåede resultater som grundlag for  

 en konklusion vedrørende præparatets sikkerhed og  

 effektivitet.
 Hvis en eller flere af disse oplysninger udelades, skal  

 det begrundes.
2.1 Journaler for de kliniske observationer Alle oplysninger skal meddeles af hver  

 forsøgsleder; i tilfælde af individuel behandling skrives der  

 journal for observationerne på hvert enkelt individ, mens der ved  

 flokbehandling skrives journal for flokken af dyr.
 De givne oplysninger rubriceres på følgende  

 måde:
a)	forsøgslederens navn, adresse, stilling og  

 kvalifikationer b)	sted og dato for behandling samt dyreejerens navn og adresse c)	oplysninger fra forsøgsplanen med beskrivelse af anvendte  

 metoder, herunder metoder til randomisering og blindforsøg, samt  

 indgiftsvej og -plan, dosis, identifikation af forsøgsdyr, arter,  

 racer eller stammer, alder, vægt, køn og fysiologisk status d)	opdræt og fodring med oplysning om foderets  

 sammensætning og art og mængde af eventuelle  

 tilsætningsstoffer i foderet e)	så fuldstændige oplysninger som muligt om dyret med  

 beskrivelse af eventuelle interkurrente sygdommes opståen og  

 forløb i forsøgsperioden f)	diagnose samt grundlaget, hvorpå diagnosen er stillet g)	symptomer og sygdommens sværhedsgrad, om muligt ved brug af  

 traditionelle kriterier h)	nøjagtig identifikation af det præparat, der er anvendt  

 til forsøget i)	dosering af præparatet, anvendelsesmåde, -hyppighed og  

 eventuelt de sikkerhedsforanstaltninger, der er truffet ved anvendelsen  

 (f.eks. injektionernes varighed) j)	varighed af behandling og efterfølgende  

 observationsperiode k)	alle oplysninger om tidligere eller samtidig anvendelse af andre  

 præparater inden for forsøgsperioden bør meddeles, og  

 eventuelle konstaterede interaktioner skal anføres l)	alle resultater af kliniske forsøg inklusive ugunstige eller  

 negative resultater med fuldstændig angivelse af de kliniske  

 observationer og resultater af objektive kliniske undersøgelser  

 (laboratorieanalyser, funktionsprøver), der er nødvendige ved  

 bedømmelsen af ansøgningen; de anvendte metoder skal angives  

 tillige med betydningen af diverse iagttagne afvigelser (variationer i  

 metoden, individuelle variationer og behandlingens indflydelse); hvis der  

 konstateres en farmakodynamisk virkning på dyret, er det ikke i sig  

 selv tilstrækkeligt til, at man kan drage konklusioner  

 vedrørende en eventuel terapeutisk virkning m)	alle oplysninger om de konstaterede utilsigtede virkninger, hvad  

 enten disse er skadelige eller ikke, samt om de foranstaltninger, der er  

 truffet som følge heraf; forholdet mellem årsag og virkning skal  

 om muligt undersøges n)	indflydelse på ydelsen (f.eks. ægproduktion,  

 mælkeydelse, frugtbarhed) o)	virkningerne på kvaliteten af levnedsmidler hidrørende  

 fra behandlede dyr, navnlig for så vidt angår præparater,  

 der kan anvendes som produktionsfremmere p)	konklusioner for hvert enkelt behandlet dyr eller, hvor der er  

 anvendt flokbehandling, for hver gruppe af behandlede dyr.
 Hvis en eller flere af oplysningerne under litra a) til p)  

 udelades, skal det begrundes.
Den ansvarlige for markedsføringen af  

 veterinærlægemidlet træffer alle nødvendige  

 foranstaltninger til sikring af, at de originale dokumenter, der har tjent  

 som grundlag for de givne oplysninger, opbevares i mindst fem år efter  

 tilladelsens udløb 2.2. Resumé og konklusioner af de kliniske observationer De kliniske observationer, som er gjort under hver af de  

 kliniske forsøg, skal sammenfattes, idet der gives en oversigt over  

 forsøgene og forsøgsresultaterne med særlig angivelse  

 af:
a)	antallet af kontroldyr, antallet af dyr eller grupper af behandlede  

 dyr med angivelse af art, race eller stamme, alder og køn b)	antal dyr, der er udgået af forsøgene før tiden,  

 samt årsagerne til denne afbrydelse c)	hvorvidt kontroldyrene:
ikke har været genstand for behandling har fået placebopræparat har fået et andet godkendt præparat med kendt  

 virkning har fået test-lægemiddelstoffet i en anden formulering  

 eller indgivet ad anden vej d)	hyppigheden af konstaterede bivirkninger e)	iagttagelser vedrørende indflydelse på ydelsen (f.eks.  

 ægproduktion, mælkeydelse, frugtbarhed og kvalitet af  

 levnedsmidler) f)	angivelse af, hvilke forsøgsdyr der på grund af deres  

 alder, opdræt og fodring eller deres anvendelse er særligt  

 modtagelige, eller hvis fysiologiske eller patologiske tilstand bør  

 tages i betragtning g)	en statistisk vurdering af resultaterne, når  

 tilrettelæggelsen af forsøget kræver en  

 sådan.
 Endelig skal forsøgslederen uddrage generelle  

 konklusioner, idet han på grundlag af det eksperimentelle  

 bevismateriale udtaler sig om følgende: uskadelighed ved brug på  

 de foreslåede anvendelsesbetingelser, præparatets terapeutiske  

 virkning med alle formålstjenlige oplysninger om indikationer og  

 kontraindikationer, dosering og gennemsnitlig varighed af en behandling samt  

 i givet fald konstaterede interaktioner med andre præparater eller  

 fodertilsætningsstoffer, særlige sikkerhedsforanstaltninger ved  

 anvendelse og kliniske tegn på overdosering.
 Ved faste kombinationsprodukter uddrager  

 forsøgslederen endvidere konklusioner vedrørende  

 præparatets sikkerhed og effektivitet sammenlignet med særskilt  

 indgift af de pågældende lægemiddelstoffer.
3. Afsluttende sagkyndig rapport Den afsluttende sagkyndige rapport indeholder en  

 tilbundsgående kritisk analyse af den prækliniske og kliniske  

 dokumentation i lyset af den videnskabelige erkendelses stade på det  

 tidspunkt, ansøgningen indgives, samt et fyldestgørende  

 resumé af resultaterne af de fremlagte afprøvninger og  

 forsøg og nøjagtige bibliografiske oplysninger.
AFSNIT II BESTEMMELSER VEDRØRENDE IMMUNOLOGISKE  

 VETERINÆRLÆGEMIDLER Med forbehold af de specifikke krav nedfældet som  

 fællesskabslovgivning for kontrol og udryddelse af sygdomme hos dyr  

 skal de følgende krav finde anvendelse for immunologiske  

 veterinærlægemidler.
DEL 5 RESUME AF DOKUMENTATIONS MATERIALE A.
ADMINISTRATIVE DATA Det immunologiske veterinærlægemiddel, som  

 ansøgningen vedrører, skal identificeres ved navn og navn  

 på lægemiddelstoffer samt styrke og  

 lægemiddelformbetegnelse, indgiftsmåde og -vej og beskrivelse af  

 endelig præsentationsmåde.
 Ansøgerens navn og adresse skal anføres samt  

 navn og adresse på fremstillerne og de steder, der har været  

 involveret i de forskellige fremstillingsstadier (herunder fremstillere af  

 færdigvaren og fremstiller(e) af virksomt (virksomme) stof(fer), og i  

 givet fald navn og adresse på importøren.
 Ansøgeren skal angive titler og antal af  

 dokumentationsbind, der forelægges til støtte for  

 ansøgningen, og anføre, hvilke prøver der eventuelt  

 også vedlægges.
 Ud over de administrative data skal der vedlægges  

 dokumentation for, at fremstilleren har tilladelse til fremstilling af de  

 pågældende immunologiske veterinærlægemidler som  

 defineret i artikel 24 i direktiv 81/851/EØF (med kort beskrivelse af  

 produktionssted). Der skal endvidere fremlægges en liste over de  

 organismer, der håndteres på produktionsstedet.
 Ansøgeren skal fremlægge en liste over lande,  

 hvor der er blevet givet tilladelse, kopier af alle produktresuméer i  

 overensstemmelse med artikel 5 a i direktiv 81/851/EØF som godkendt af  

 medlemsstaterne samt en liste over lande, hvor der er blevet indgivet  

 ansøgning.
B.
PRODUKTRESUME.
 Ansøgeren skal fremlægge et forslag til  

 resumé af produktets egenskaber i overensstemmelse med artikel 5 a i  

 direktiv 81/851/EØF.
 Derudover skal ansøgeren vedlægge en eller  

 flere prøver eller modeller af præsentationsmåden for  

 præparater samt eventuelt indlægsseddel.
C.
EKSPERTRAPPORTER I overensstemmelse med artikel 7 i direktiv  

 81/851/EØF skal der forelægges ekspertrapporter om alle aspekter  

 af dokumentationen.
Hver af ekspertrapporterne består af en kritisk  

 evaluering af de forskellige forsøg og/eller afprøvninger, der  

 er udført i overensstemmelse med nærværende direktiv, og  

 skal indeholde alle de data, der er relevante for evalueringen.
Eksperten  

 skal udtale sig om, hvorvidt der er givet tilstrækkelige garantier med  

 hensyn til det pågældende præparats kvalitet, sikkerhed og  

 effektivitet.
Et resumé af fakta er ikke tilstrækkeligt.
 Alle væsentlige oplysninger skal resumeres i et  

 tillæg til ekspertrapporten, om muligt i tabelform eller grafisk form.  

 Ekspertrapporten og resuméet skal indeholde præcise  

 krydsreferencer til oplysningerne i den oprindelige dokumentation.
Ekspertrapport skal udarbejdes af en tilstrækkeligt  

 kvalificeret og erfaren person.
Eksperten skal underskrive og datere  

 rapporten, som skal vedlægges en kort beskrivelse af ekspertens  

 kvalifikationer, uddannelse og erfaring.
Ekspertens professionelle  

 forbindelse til ansøgeren skal anføres.
DEL 6 ANALYTISK (FYSISK-KEMISK, BIOLOGISK ELLER MIKROBIOLOGISK  

 AFPRØVNING AF IMMUNOLOCISKE VETERINÆRLÆGEMIDLER Alle afprøvningsmetoder skal svare til videnskabens udviklingsstade  

 på det pågældende tidspunkt og skal være validerede  

 procedurer; resultaterne af valideringsundersøgelserne skal  

 forelægges.
Alle afprøvningsmetoder skal beskrives  

 udførligt, for at de kan gentages ved de kontrolanalyser, der  

 foretages på den kompetente myndigheds anmodning; anvendes der  

 eventuelt særligt udstyr, beskrives dette tilstrækkeligt  

 udførligt, eventuelt vedlagt et diagram.
Sammensætningen af  

 laboratoriereagenserne suppleres om fornødent med  

 fremstillingsmetoden.
Hvad angår prøvningsprocedurer, som er  

 medtaget i den europæiske farmakopé eller en medlemsstats  

 farmakopé, kan denne beskrivelse erstattes af en detaljeret henvisning  

 til den pågældende farmakopé.
A.
KVALITATIVE OG KVANTITATIVE OPLYSNINGER OM INDHOLDSSTOFFERNE De oplysninger og den dokumentation, der i henhold til  

 artikel 5, stk. 2. nr. 3, i direktiv 81/851/EØF skal ledsage  

 ansøgningen om markedsføringstilladelse, forelægges i  

 overensstemmelse med følgende regler.
1. Kvalitative oplysninger Ved 'kvalitative oplysninger' om det immunologiske  

 veterinærlægemiddels indholdsstoffer forstås betegnelsen  

 for eller beskrivelsen af:
virksomt stof/lægemiddelstoffer sammensætning af adjuvans hjælpestofferne, uanset disses art og den anvendte  

 mængde, herunder konserveringsmidler, stabilisatorer, emulgatorer,  

 farvestoffer, smagskorrigerende stoffer, aromastoffer, mærkede stoffer  

 osv.
 de stoffer, der indgår i lægemiddelformbetegnelsen, der  

 indgives på dyr.
 Disse angivelser suppleres med alle relevante oplysninger  

 om beholderen og eventuelt om dennes lukkemekanisme samt oplysninger om  

 tilbehør, som det immunologiske veterinærlægemiddel  

 anvendes eller indgives med, og som leveres sammen med præparatet.
 2. Ved 'almindeligt benyttede betegnelser' til angivelse af  

 immunologiske præparaters indholdsstoffer forstås, med forbehold  

 af anvendelsen af de øvrige bestemmelser i artikel 5, stk. 2, nr.  

 3, i direktiv 81/851/EØF:
for de stoffer, der er optaget i Den Europæiske  

 Farmakopé eller i en medlemsstats nationale farmakopé: den  

 titel, der er anvendt i den pågældende monografi, som er  

 obligatorisk for alle sådanne stoffer, med henvisning til den  

 pågældende farmakopé for andre stoffer: det af Verdenssundhedsorganisationen (WHO)  

 anbefalede internationale fællesnavn samt eventuelt et andet  

 fællesnavn eller i mangel heraf den nøjagtige videnskabelige  

 betegnelse; stoffer, for hvilke der ikke findes et internationalt  

 fællesnavn eller en videnskabelig betegnelse, betegnes ved en angivelse  

 af, hvordan og hvoraf de er fremstillet, om fornødent suppleret med  

 alle andre relevante oplysninger for farvestoffer: angivelse af det 'E'-nummer, som de har fået  

 i direktiv 78/25/EØF.
3. Kvantitative oplysninger For de 'kvantitative oplysninger' om virksomme stoffer i  

 immunologiske veterinærlægemidler er det nødvendigt  

 så vidt muligt at angive antal organismer, specifikt proteinindhold,  

 masse, antal internationale enheder eller biologiske enheder, enten pr.  

 doseringsenhed eller pr. volumenenhed, og for så vidt angår  

 adjuvans og bestanddele i hjælpestoffer angives masse eller volumen for  

 hvert af disse stoffer under behørig hensyntagen til de oplysninger,  

 der er nævnt nedenfor under B.
 Hvis der er fastsat en international enhed eller enhed for  

 biologisk aktivitet, skal denne anvendes.
 Biologiske enheder, for hvilke der ikke er offentliggjort  

 data, skal udtrykkes på en sådan måde, at der entydigt  

 gives oplysning om stoffernes aktivitet, f.eks. ved angivelse af den  

 immunologiske virkning, som danner grundlag for fastsættelse af  

 dosis.
4. Farmaceutisk udviklingsarbejde Valget af sammensætning, indholdsstoffer og beholder  

 samt hjælpestofferne skal forklares og dokumenteres gennem  

 videnskabelige data om det farmaceutiske udviklingsarbejde.
Overdosering i  

 forhold til deklarationen skal angives og begrundes.
Effektiviteten af  

 konserveringssystemer skal påvises.
B.
BESKRIVELSE AF FREMSTILLINGS MÅDEN FOR FÆRDIGVAREN Den beskrivelse af fremstillingsmåden, der i henhold  

 til artikel 5, stk. 2, nr. 4, direktiv 81/851/EØF skal  

 vedlægges ansøgningen om tilladelse, skal affattes  

 således, at den giver en tilfredsstillende forestilling om arten af de  

 anvendte processer.
 Den skal således mindst omfatte:
de forskellige faser i fremstillingen (herunder rensningsprocedurer),  

 der gør det muligt at bedømme, om de anvendte  

 fremgangsmåder til fremstilling kan gentages, og vurdere risikoen for  

 skadelige virkninger på færdigvaren såsom mikrobiologisk  

 kontaminering ved kontinuerlig fremstilling alle oplysninger om de forholdsregler,  

 der er truffet for at sikre ensartetheden af hver batch af  

 færdigvaren opregning af stoffer, som ikke kan genvindes under fremstillingen oplysning om opblanding med kvantitative angivelser om alle anvendte  

 stoffer angivelse af trin i fremstillingsprocessen, hvor der udtages  

 prøver med henblik på proceskontrol.
C.
FREMSTILLING OG KONTROL AF RÅVARERNE I dette afsnit forstås ved 'råvarer' alle  

 bestanddele, som indgår i fremstillingen af det immunologiske  

 veterinærlægemiddel.
Medier anvendt til produktion af det aktive  

 stof betragtes som et enkelt udgangsmateriale.
 I forbindelse med:
et virksomt stof, som ikke er beskrevet i Den Europæiske  

 Farmakopé eller i en medlemsstats farmakopé eller et aktivt stof, der er beskrevet i Den Europæiske  

 Farmakopé eller i en medlemsstats farmakopé, og som er  

 fremstillet ved anvendelse af en metode, der kan antages at efterlade  

 urenheder, som ikke er nævnt i farmakopémonografien, og for  

 hvilken monografien er uegnet til at foretage en passende kontrol af dets  

 kvalitet og som fremstilles af en anden person end  

 ansøgeren, kan denne sørge for, at fremstilleren af det  

 virksomme stof fremsender en detaljeret beskrivelse af fremstillingsmetoden,  

 kvalitetskontrollen under fremstilling og procesvalidering direkte til de  

 kompetente myndigheder.
I så fald skal fremstilleren imidlertid forsyne  

 ansøgeren med alle de oplysninger, som er nødvendige, for at  

 denne kan tage ansvaret for lægemidlet.
Fremstilleren skal skriftligt  

 bekræfte over for ansøgeren, at han vil sørge for  

 batchensartethed og ikke ændre fremstillingsprocessen eller  

 specifikationerne uden at underrette ansøgeren herom.
Dokumentation og  

 oplysninger til støtte for ansøgningen om en sådan  

 ændring skal tilstilles de kompetente myndigheder.
 De oplysninger og den dokumentation, der i henhold til  

 artikel 5, stk. 2, nr. 9 og 10, i direktiv 81/851/EØF skal  

 ledsage ansøgningen om tilladelse, omfatter resultaterne af de  

 forsøg, som vedrører kvalitetskontrollen af alle  

 indholdsstoffer, og skal forelægges i overensstemmelse med  

 følgende bestemmelser.
1. Råvarer, der er opført i farmakopéer Monografierne i Den Europæiske Farmakopé  

 gælder for alle de stoffer, der er opført deri.
 For de øvrige stoffers vedkommende kan hver  

 medlemsstat foreskrive, at dens nationale farmakopé skal iagttages for  

 de produkter, der fremstilles på dens område.
 Med hensyn til anvendelsen af artikel 5, stk. 2, nr.  

 9, i direktiv 81/851/EØF er det tilstrækkeligt, at  

 indholdsstofferne er i overensstemmelse med forskrifterne i Den  

 Europæiske Farmakopé eller i en medlemsstats farmakopé. I  

 dette tilfælde kan beskrivelse af analysemetoderne erstattes af en  

 udførlig henvisning til den pågældende  

 farmakopé.
 Når et stof hverken er beskrevet i den  

 Europæiske Farmakopé eller i en medlemsstats farmakopé,  

 kan der henvises til tredjelandes farmakopéer; i så fald skal  

 monografien fremlægges, i givet fald ledsaget af en oversættelse,  

 som ansøgeren er ansvarlig for.
 Farvestoffer skal under alle omstændigheder opfylde  

 kravene i direktiv 78/25/EØF.
De rutinemæssige afprøvninger, der foretages  

 på hver råvarebatch, skal angives i ansøgningen om  

 markedsføringstilladelse.
Såfremt der benyttes andre  

 undersøgelser end dem, der er nævnt i farmakopéen, skal  

 det bevises, at råvarerne opfylder kvalitetskravene i denne  

 farmakopé.
 Dersom en specifikation i en monografi i Den  

 Europæiske Farmakopé eller i en medlemsstats nationale  

 farmakopé ikke er tilstrækkelig til at garantere stoffets  

 kvalitet, kan de kompetente myndigheder kræve mere  

 hensigtsmæssige specifikationer fra den for markedsføringen  

 ansvarlige person.
De kompetente myndigheder giver de myndigheder, der er  

 ansvarlige for den pågældende farmakopé, underretning  

 herom.
Den person, der har ansvaret for at markedsfører  

 præparatet, skal give de myndigheder, der er ansvarlige for den  

 pågældende farmakopé, detaljer med hensyn til den  

 påståede utilstrækkelige sikkerhed og de derefter anvendte  

 tillægsspecifikationer.
Når en råvare er beskrevet i Den  

 Europæiske Farmakopé eller i en medlemsstats farmakopé,  

 kan overensstemmelse med monografien for et tredjelands farmakopé  

 accepteres; i sådanne tilfælde skal ansøgeren  

 forelægge en kopi af monografien eventuelt ledsaget af en validering af  

 de prøvningsprocedurer, som er indeholdt i monografien, og eventuelt  

 en oversættelse heraf.
For så vidt angår virksomme stoffer  

 skal der fremlægges dokumentation for, at monografien er egnet til at  

 kontrollere stoffernes kvaliteter.
2. Råvarer, der ikke er opført i en farmakopé 2.1. Råvarer af biologisk oprindelse Beskrivelsen skal gives i form af en monografi.  

 Fremstillingen af vaccine skal om muligt være baseret på seed  

 lot- systemer og på etablerede cellebanker.
For så vidt  

 angår fremstilling af immunologiske veterinærlægemidler,  

 som består af sera, skal de anvendte dyrs oprindelse, almindelige  

 sundhedstilstand og immunologiske status meddeles; udgangsmaterialet skal  

 komme fra definerede pools.
Råvarernes oprindelse og historie beskrives og  

 dokumenteres.
For gensplejsede råvarer skal oplysningerne omfatte en  

 beskrivelse af oprindelsesceller eller -stammer, konstruktion af vektor  

 (navn, oprindelse, funktion af replikon, promoter forstærker og andre  

 regulerende elementer), kontrol af den indførte DNA- eller  

 RNA-sekvens, oligonukleotid sekvensen af plasmidvektor i cellerne, plasmid  

 brugt til cotransfektion, tilføjede eller fjernede gener, biologiske  

 egenskaber af den endelige konstruktion og udtrykte gener, kopiantal og  

 genetisk stabilitet.
 Seed materials, herunder cellebanker og råserum til  

 fremstilling af antiserum, skal afprøves for at fastslå  

 identitet og tilstedeværelse af fremmede agenser.
Der fremlægges oplysninger om alle stoffer af  

 biologisk oprindelse, som anvendes under et hvert trin af fremstillingen,  

 herunder om udgangsmaterialet eventuel behandling, rensning og inaktivering med data  

 vedrørende validering og proceskontrol eventuel afprøvning vedrørende kontaminering, der skal  

 gennemføres for hver batch af stoffet.
 I tilfælde af påvisning af eller mistanke om  

 tilstedeværelse af fremmede agenser, skal det tilsvarende materiale  

 kasseres eller undtagelsesvis kun bruges, hvis der under den videre  

 bearbejdning af produktet er sikkerhed for, at de fjernes og/eller  

 inaktiveres; sådan fjernelse og/eller inaktivering af fremmede agenser  

 skal dokumenteres.
 Når der anvendes cellebanker, skal det dokumenteres,  

 at celleegenskaberne er uændrede op til det højeste antal  

 passager, der er anvendt ved fremstillingen.
 For levende svækkede vacciner skal der  

 fremlægges dokumentation for stabiliteten af  

 svækkelseskarakteristika.
 Der skal om fornødet fremlægges prøver  

 af de biologiske råvarer eller reagenser, der anvendes i  

 prøvningen, således at der på de ansvarlige myndigheders  

 foranledning kan gennemføres kontrolforsøg.
2.2. Råvarer, der ikke er af biologisk oprindelse Beskrivelsen fremlægges som en monografi under  

 følgende rubrikker:
råvarens betegnelse, svarende til kravene under A, punkt 2,  

 skal suppleres med handelsmæssige eller videnskabelige synonymer beskrivelse af råvaren i en form, der svarer til beskrivelse i  

 Den Europæiske Farmakopé råvarens funktion identifikationsmetoder renhedsprøver beskrives i forhold til det samlede antal  

 forventelige urenheder og navnlig i forhold til sådanne, som kan have  

 en skadelig virkning, og om nødvendigt til sådanne, som under  

 hensyntagen til sammensætningen af det præparat, der er genstand  

 for ansøgningen, kunne have en ugunstig virkning på  

 præparatets holdbarhed, eller som kunne forvanske de analytiske  

 resultater; der gives en kortfattet beskrivelse af de forsøg, der  

 gennemføres for at bestemme renheden af hver batch af  

 råvaren eventuelle særlige forholdsregler ved opbevaring og om  

 fornødent råvarens opbevaringstid.
C. a) Specifikke foranstaltninger til forebyggelse af overførsel  

 af spongiform encephalopati hos dyr Ansøgeren skal bevise, at  

 veterinærlægemidlet er fremstillet i overensstemmelse med den  

 opdaterede vejledning om minimering af risikoen for overførsel af  

 spongiform encephalopatiagenser fra dyr via veterinærlægemidler,  

 som Europa-Kommissionen har offentliggjort i bind 7 i publikationen  

 'Bestemmelser om lægemidler i Den Europæiske Union'.
D.
KONTROL VED FREMSTILLINGEN 1. De oplysninger og den dokumentation, der i henhold til  

 artikel 5, stk. 2, nr. 9 og 10, i direktiv 81/851/EØF skal  

 ledsage ansøgningen om tilladelse, omfatter navnlig oplysninger om den  

 afprøvning, som kan foretages af mellemprodukterne ved fremstillingen  

 med henblik på at sikre ensartethed i produktionsprocessen og  

 færdigvaren.
 2. For inaktiverede eller detoksificerede vacciner skal  

 inaktivering eller detoksificering kontrolleres under produktionen,  

 umiddelbart efter at disse processer har fundet sted.
E.
KONTROL AF FÆRDIGVAREN De oplysninger og den dokumentation, der i henhold til  

 artikel 5, stk. 2, nr. 9 og 10, i direktiv 81/851/EØF skal  

 ledsage ansøgningen om tilladelse, omfatter navnlig sådanne, som  

 angår den afprøvning, der foretages af færdigvaren.  

 Såfremt der anvendes andre prøveprocedurer og  

 grænseværdier end dem, der er nævnt i Den Europæiske  

 Farmakopé eller i en medlemsstats nationale farmakopé, skal det  

 dokumenteres, at færdigvaren, såfremt det er blevet  

 afprøvet i overensstemmelse med de pågældende monografier,  

 er i overensstemmelse med kvalitetskravene i den pågældende  

 farmakopé for vedkommende lægemiddelform.
Ansøgningen om  

 tilladelse til markedsføring skal opregne, hvilke forsøg der er  

 gennemført på et repræsentativt udsnit af prøver af  

 hver batch af færdigvaren.
Der skal oplyses om hyppigheden af  

 prøver, som ikke gennemføres på hver batch.  

 Frigivelsesgrænser skal anføres.
1. Generelle egenskaber ved færdigvaren Visse afprøvninger af de generelle egenskaber ved  

 et produkt skal indgå i afprøvningerne af færdigvaren,  

 selv om de er gennemført under fremstillingen.
Disse afprøvninger omfatter om fornødent  

 bestemmelse af gennemsnitsmasse og af maksimale afvigelser, mekaniske,  

 fysiske, kemiske eller mikrobiologiske forsøg, fysiske kendetegn  

 såsom massefylde, pH, brydningsindeks osv.
For hvert af disse kendetegn  

 skal ansøgeren i hvert enkelt tilfælde nøje angive  

 standarder og toleranceværdier.
2. Identifikation og kvantitativ bestemmelse af virksomt (virksomme)  

 stof(fer) For alle afprøvninger skal beskrivelsen af  

 fremgangsmåden ved analyse af færdigvaren være  

 tilstrækkelig udførlig til, at de let kan gentages.
 Den kvantitative bestemmelse af de lægemiddelstoffer  

 skal enten gennemføres på en repræsentativ prøve af  

 produktionsbatchen eller på en række doseringsenheder, der  

 analyseres hver for sig.
 Om nødvendigt gennemføres endvidere  

 særlige prøver til identifikation af stofferne.
I visse undtagelsestilfælde, hvor analyse af  

 lægemiddelstoffer, der er til stede i stort antal eller ringe  

 mængde, vil nødvendiggøre besværlige  

 undersøgelser, der vanskeligt kan gennemføres på hver  

 produktionsbatch, tillades det, at et eller flere lægemiddelstoffer i  

 færdigvaren ikke analyseres på den udtrykkelige betingelse, at  

 disse analyser foretages på mellemstadierne så sent som muligt i  

 fremstillingen; denne undtagelse kan ikke udvides til karakteriseringen af de  

 nævnte stoffer.
Denne forenklede fremgangsmåde suppleres derefter  

 med en metode med kvantitativ evaluering, der gør det muligt for de  

 kompetente myndigheder at efterprøve, om det immunologiske  

 veterinærlægemiddel, der er bragt i handelen, er i  

 overensstemmelse med specifikationen.
3. Identifikation og kvantitativ bestemmelse af  

 tilsætningsstoffer Mængden og art af tilsætningsstof og dets  

 bestanddele efterprøves på færdigvaren, for så vidt  

 som de nødvendige procedurer dertil forefindes.
4. Identifikation og kvantitativ bestemmelse af  

 hjælpestofferne For så vidt det er nødvendigt, skal  

 hjælpestofferne i det mindste underkastes  

 identifikationsprøver.
 Den foreslåede metode til identifikation af  

 farvestoffer skal gøre det muligt at efterprøve, om de er  

 opført på den liste, der er knyttet som bilag til direktiv  

 78/25/EØF.
 En øvre og en nedre grænseværdi er  

 obligatorisk for konserveringsmidler og en øvre  

 grænseværdi for andre hjælpestoffer, som kan antages at  

 forårsage en ugunstig reaktion.
5. Sikkerhedsforsøg Med undtagelse af resultaterne af prøver, som  

 fremlægges i overensstemmelse med del 7 i dette bilag, fremlægges  

 oplysninger om sikkerhedsforsøg, som fortrinsvis gennemføres  

 som undersøgelse af overdosering på mindst en af de mest  

 modtagelige arter af det dyr, præparatet er bestemt for, og mindst ved  

 hjælp af den indgiftsvej, der frembyder størst risiko.
6. Sterilitets- og renhedsforsøg Der gennemføres passende forsøg til  

 påvisning af, at der ikke forefindes fremmede agenser eller andre  

 stoffer i præparatet, i overensstemmelse med arten af det immunologiske  

 veterinærlægemiddel og fremstillingsforholdene.
7. Inaktivering Der gennemføres i givet fald forsøg til  

 efterprøvning af stoffets inaktivering i salgsbeholderen.
8. Restfugtighed Hver batch af frysetørrede produkter skal  

 afprøves for restfugtighed.
9. Ensartethed mellem batcher For at sikre, at produktets effektivitet kan gentages fra  

 serie til serie, og til påvisning af overensstemmelse med  

 specifikationerne, afprøves præparatets styrke in vitro og in  

 vivo, og der fremlægges passende referencemateriale.
Prøverne  

 gennemføres på hver bulkvare eller på hver batch af  

 færdigvaren med passende konfidensgrænser.
Undtagelsesvist kan  

 afprøvning af styrke gennemføres på et mellemstadium  

 så sent som muligt i fremstillingsprocessen.
F.
HOLDBARHEDSFORSØG De oplysninger og den dokumentation, der i henhold til  

 artikel 5, stk. 2, nr. 6 og 9, i direktiv 81/851/EØF skal ledsage  

 ansøgningen om tilladelse, gives i overensstemmelse med  

 følgende regler.
Der gives en beskrivelse af de undersøgelser,  

 hvorved den foreslåede udløbsdato er fastlagt.  

 Undersøgelserne baseres altid på fuldtidsundersøgelser,  

 og gennemføres på et tilstrækkeligt antal batcher  

 fremstillet i henhold til den beskrevne proces samt på produkter i den  

 endelige salgsbeholder.
Undersøgelserne omfatter biologiske og  

 fysisk-kemiske holdbarhedsforsøg.
 Konklusionerne skal indeholde de analyseresultater, der  

 begrunder den foreslåede opbevaringstid under de anbefalede  

 opbevaringsforhold.
 For præparater, som indgives sammen med  

 foderstoffer, oplyses om fornødet om præparatets  

 udløbsdato på de forskellige opblandingsstadier under  

 forskriftsmæssig opblanding.
For præparater, der skal opløses inden  

 indgivelse, fremlægges oplysninger om udløbsdato for det  

 forskriftsmæssigt opløste præparat.
Endvidere  

 fremlægges data, der danner grundlag for den foreslåede  

 udløbsdato for det opløste præparat.
DEL 7 AFPRØVNING VEDRØRENDE SIKKERHED A.
INDLEDNING 1. Afprøvningen vedrørende sikkerhed skal  

 vise den mulige risiko, det immunologiske veterinærlægemiddel  

 frembyder ved forskriftsmæssig behandling for dyr, idet disse skal  

 vurderes i forhold til de mulige fordele ved præparatet.
 For immunologiske veterinærlægemidler, der  

 består af levende organismer, navnlig organismer som kan spredes fra  

 vaccinerede dyr, skal den mulige risiko for uvaccinerede dyr af samme eller  

 andre eventuelt udsatte racer vurderes.
 2. De oplysninger og den dokumentation, som i henhold til  

 artikel 5, stk. 2, nr. 10, i direktiv 81/851/EØF skal  

 vedlægges ansøgningen om tilladelse, gives i overensstemmelse  

 med reglerne nedenfor under B.
 3. Medlemsstaterne skal sikre, at  

 laboratorieforsøgene udføres i overensstemmelse med  

 bestemmelserne om god laboratoriepraksis, som er fastlagt i direktiv  

 87/18/EØF og 88/320/EØF.
B.
GENERELLE KRAV 1. Sikkerhedsforsøgene udføres på den  

 dyreart, præparatet er bestemt for.
 2. Den anvendte dosis skal svare til den mængde af  

 præparatet, som forskriftsmæssigt skal bruges, og indeholde den  

 maksimale titer eller styrke, som ansøgningen omfatter.
 3. Prøver til brug for sikkerhedsforsøgene  

 udtages i en eller flere batcher, som er fremstillet i overensstemmelse med  

 den i ansøgningen om markedsføringstilladelse beskrevne  

 proces.
C.
LABORATORIEFORSØG 1. Sikkerhed ved enkeltindgift Det immunologiske veterinærlægemiddel indgives  

 i forskriftsmæssig dosis og på forskriftsmæssig måde  

 til dyr fra hver art og kategori, som det er bestemt for, herunder dyr af den  

 laveste anbefalede alder.
Dyrene observeres og undersøges for  

 systemiske og lokale reaktioner.
Undersøgelserne skal i givet fald  

 omfatte post-mortem makroskopi og mikroskopi af injektionsstedet.
Endvidere  

 angives andre objektive kriterier, som rektal temperatur og måling af  

 ydelse.
 Dyrene observeres og undersøges, indtil der ikke  

 længere kan forventes reaktioner, og under alle omstændigheder i  

 mindst 14 dage efter indgift.
2. Sikkerhed ved enkeltindgift af overdosis Der indgives en overdosis af det immunologiske  

 veterinærlægemiddel ad forskriftsmæssig vej til dyr af den  

 mest modtagelige kategori af arter, præparatet er bestemt for.
Dyrene  

 observeres og undersøges for systemiske og lokale reaktioner.  

 Endvidere angives andre objektive kriterier, som rektal temperatur og  

 måling af ydelse.
 Dyrene observeres og undersøges i mindst 14 dage  

 efter indgift.
3. Sikkerhed ved gentagen indgift af en dosis Gentagen indgift af en dosis kan være  

 nødvendig for at påvise eventuelle ugunstige virkninger heraf.  

 Prøverne gennemføres ved forskriftsmæssig indgift  

 på den mest modtagelige kategori af den art, præparatet er  

 bestemt for.
Dyrene observeres og undersøges i mindst 14 dage  

 efter sidste indgift for systemiske og lokale reaktioner.
Endvidere angives  

 andre objektive kriterier som rektal temperatur og måling af  

 ydelse.
4. Undersøgelse af forplantningsevne Undersøgelse af forplantningsevne overvejes, hvis  

 resultater af andre undersøgelser giver formodning om, at  

 råvaren, som præparatet hidrører fra, kan være en  

 potentiel risikofaktor.
Forplantningsevnen for handyr og for drægtige  

 og ikke-drægtige hundyr undersøges under forskriftsmæssig  

 indgift af anbefalede doser.
Endvidere undersøges for skadelige  

 virkninger på afkommet samt for teratogene eller abortfremkaldende  

 virkninger.
 Disse undersøgelser kan indgå i de ovenfor  

 under punkt 1 beskrevne sikkerhedsundersøgelser.
5. Undersøgelse af immunologiske funktioner For immunologiske veterinærlægemidler, som kan  

 indvirke skadeligt på immunreaktionen hos det vaccinerede dyr eller  

 dets afkom, gennemføres passende undersøgelser af de  

 immunologiske funktioner.
6. Særlige bestemmelser for levende vacciner 6.1. Spredning af vaccinestammer Der gennemføres undersøgelser af spredning  

 af vaccinestammer fra vaccinerede til uvaccinerede dyr under  

 forskriftsmæssig indgift ad den vej, hvor spredningen mest sandsynligt  

 vil forekomme.
Det kan endvidere være nødvendigt  

 undersøge spredning til andre arter end dem, præparatet er  

 bestemt for, og som har stor modtagelighed for levende vaccinestammer.
6.2. Spredning i det vaccinerede dyr Ekskrementer, urin, mælk, æg, sekret fra mund,  

 næse eller andet undersøges for tilstedeværelse af  

 organismen.
Endvidere kan det være nødvendigt at  

 undersøge spredning af vaccinestammen i kroppen med særlig  

 vægt på steder, hvor de bedste replikationsvilkår findes.  

 For levende vacciner til velkendte zoonotiske sygdomme hos dyr til konsum er  

 disse undersøgelser obligatoriske.
6.3. Svækkede vacciners tilbagevenden til virulens Tilbagevenden til virulens undersøges med materiale  

 fra den passage mellem master seed og færdigvaren, der er mindst  

 svækket.
Den første vaccination udføres ved  

 forskriftsmæssig indgift ad den vej, hvor tilbagevenden til virulens  

 mest sandsynligt forekommer.
Der skal udføres mindst fem gentagne  

 passager på den dyreart, præparatet er bestemt for.
Hvis det  

 på grund af organismens manglende evne til passende replikation ikke er  

 teknisk muligt, gennemføres det størst mulige antal passager i  

 den dyreart, præparatet er bestemt for.
Om fornødent kan der  

 gennemføres in vitro opformering af organismen mellem in vivo  

 passagerne.
Passagerne gennemføres ad den indgiftsvej, som med  

 størst sandsynlighed medfører tilbagevenden til virulens.
6.4. Vaccinestammens biologiske egenskaber Der gennemføres om fornødent andre  

 forsøg med henblik på nøjagtig bestemmelse af  

 vaccinestammens iboende biologiske egenskaber (f.eks. neurotropisme).
6.5. Rekombination eller genom resortering af stammer Sandsynligheden for rekombination eller genom resortering  

 med felt- eller andre stammer diskuteres.
7. Undersøgelse af restkoncentration For immunologiske veterinærlægemidler er der  

 normalt ikke behov for undersøgelse af restkoncentrationer.
Hvor  

 adjuvans og/eller konserveringsmidler anvendes ved fremstilling af  

 immunologiske veterinærlægemidler, skal forekomsten af eventuelle  

 restkoncentrationer i levnedsmidler imidlertid overvejes.
Om fornødent  

 skal virkningerne af sådanne restkoncentrationer undersøges.
For  

 så vidt angår levende vacciner mod zoonotiske sygdomme kan det ud  

 over de ovenfor under punkt 6.2 beskrevne undersøgelser være  

 nødvendigt at bestemme restkoncentrationen på  

 injektionsstedet.
 Den anbefalede tilbageholdelsestid anføres og  

 drøftes i relation til de undersøgelser for  

 restkoncentrationer, som måtte være gennemført.
8. Interaktion Eventuelle kendte interaktioner med andre præparater  

 skal anføres.
D.
FELTUNDERSØGELSER Medmindre det findes ubegrundet, støttes  

 resultaterne fra laboratorieforsøg med supplerende data fra  

 feltundersøgelser.
E. ØKOTOKSICITET Formålet med undersøgelser af immunologiske  

 veterinærlægemidlers økotosicitet er at vurdere de  

 skadelige virkninger, som brug af produktet kan forårsage på  

 miljøet, og bestemme, hvilke sikkerhedsforanstaltninger der er  

 nødvendige for at begrænse risikoen.
 Vurderingen af økotoksicitet er obligatorisk ved  

 ansøgninger om tilladelse til markedsføring af immunologiske  

 veterinærlægemidler, med undtagelse af ansøgninger, som  

 indgives i overensstemmelse med artikel 5, stk. 2, nr. 10. i direktiv  

 81/851/EØF.
 Vurderingen gennemføres normalt i to faser:
 I første fase, som altid gennemføres,  

 vurderer forsøgslederen omfanget af den miljøpåvirkning,  

 som præparatet, dets lægemiddelstoffer eller relevante  

 metabolitter kan have, under hensyntagen til:
de dyrearter, præparatet er bestemt for, og det anbefalede  

 brugsmønster (f.eks. indgift på alle dyr eller på de  

 enkelte dyr) indgiftsvej, især sandsynligheden af, at præparatet  

 går direkte ud i miliøsystemer eventuel udskillelse af præparatet, dets  

 lægemiddelstoffer eller relevante metabolitter i miljøet via  

 behandlede dyr; nedbrydelighed i sådant udflåd bortskaffelse af ubrugte præparater eller affald.
Hvis konklusionerne fra første fase giver anledning  

 til mistanke om, at præparatet indvirker på miljøet,  

 vurderer ansøgeren i næste fase præparatets potentielle  

 økotoksiske virkning.
Heri indgår overvejelser om omfang og  

 varighed af miljøets eksposition samt oplysninger om de  

 fysisk-kemiske, farmakologiske og/eller toksikologiske egenskaber i  

 indholdsstofferne, som er fremkommet under udførelsen af andre  

 forsøg og afprøvninger i medfør af dette direktiv.
Om  

 fornødent kan der gennemføres yderligere undersøgelser  

 af præparatets virkning (i jord, vand og luft, akvatiske systemer,  

 virkning på andre organismer, som præparatet ikke er bestemt  

 for).
Sådanne yderligere undersøgelser skal  

 gennemføres i overensstemmelse med forsøgsprotokollerne i bilag  

 V til Rådets direktiv 67/548/EØF af 27. juni 1967 om  

 tilnærmelse af lovgivning om klassificering, emballering og  

 etikettering af farlige stoffer1), senest ændret ved  

 Kommissionens direktiv 91/632/EØF2), eller, hvor et  

 endepunkt ikke er tilstrækkelig dækket af disse protokoller, i  

 overensstemmelse med andre internationalt anerkendte  

 forsøgsprotokoller om det immunologiske  

 veterinærlægemiddel og/eller det (de) virksomme stof(fer)  

 og/eller udskilte metabolitter.
Antal og type af forsøg og kriterier  

 for vurdering af resultaterne bestemmes af den videnskabelige erkendelses  

 stade på det tidspunkt, hvor ansøgningen indgives.
DEL 8 AFPRØVNING AF EFFEKTIVITET A.
Indledning 1. Formålet med de afprøvninger, der er  

 beskrevet i denne del, er at påvise eller bekræfte det  

 immunologiske veterinærlægemiddels effektivitet.
Alle oplysninger  

 fra ansøgeren vedrørende præparatets egenskaber,  

 virkninger og anvendelse skal støttes af resultaterne af specifikke  

 afprøvninger, som er anført i ansøgningen om tilladelse  

 til markedsføring.
 2. De oplysninger og den dokumentation, der i henhold til  

 artikel 5, stk. 2, nr. 10, i direktiv 81/851/EØF skal ledsage  

 ansøgningen om tilladelse, gives i overensstemmelse med  

 følgende bestemmelser.
 3. Alle kliniske forsøg udføres i  

 overensstemmelse med en grundigt overvejet og detaljeret forsøgsplan,  

 som skal foreligge i skriftlig form, inden forsøget påbegyndes.  

 Forsøgsdyrenes trivsel skal være genstand for  

 veterinærkontrol og skal indgå fuldt ud i overvejelserne i  

 forbindelse med udarbejdelsen af forsøgsplaner og under hele  

 forsøget.
 I forvejen udfærdigede, systematisk skrevne  

 anvisninger på procedurer for organisation, gennemførelse,  

 dataindsamling, dokumentation og verifikation skal foreligge.
4. Inden forsøget påbegyndes, skal der  

 indhentes skriftligt og dokumenteret tilsagn fra ejeren af det dyr, der skal  

 bruges under forsøget.
Især skal ejeren oplyses skriftligt om,  

 hvilke følgevirkninger deltagelse i forsøget får for  

 senere bortskaffelse af behandlede dyr eller for udnyttelsen af behandlede  

 dyr til levnedsmidler.
Disse oplysninger skal kontrasigneres og dateres af  

 dyrets ejer og vedlægges forsøgsdokumentationen.
5. Medmindre forsøget udføres som  

 blindforsøg, finder bestemmelserne i artikel 43 til 47 i direktiv  

 81/851/EØF tilsvarende anvendelse på etikettering af  

 præparater bestemt til brug i kliniske forsøg med  

 veterinærlægemidler.
Ordene 'kun til veterinærkliniske  

 forsøg' skal i alle tilfælde fremstå tydeligt på  

 etiketten på en sådan måde, at påskriften ikke kan  

 fjernes.
B.
GENERELLE KRAV 1. Valg af vaccinestamme begrundes ud fra epizoologiske  

 data.
 2. Afprøvning af effektivitet, som udføres i  

 laboratoriet, gennemføres som kontrollerede forsøg med  

 ubehandlede kontroldyr.
 I almindelighed støttes disse forsøg af  

 feltforsøg med ubehandlede kontroldyr.
Alle forsøg beskrives så præcist, at de  

 kan gentages i kontrolforsøg, der gennemføres på den  

 kompetente myndigheds foranledning.
Forsøgslederen skal påvise  

 de anvendte teknikkers validitet.
Alle resultater fremlægges så  

 nøjagtigt som muligt.
 Alle opnåede resultater, hvad enten de er gunstige  

 eller ugunstige, skal fremlægges.
3. Det immunologiske veterinærlægemiddels  

 effektivitet påvises for hver kategori dyreart, som vaccinen er bestemt  

 for, for hver forskriftsmæssig indgiftsmåde og under anvendelse  

 af forskriftsmæssig dosering.
Der foretages en passende vurdering af  

 indvirkning fra antistoffer, som er erhvervet passivt eller fra moderen.
Alle  

 udsagn vedrørende beskyttelsens indtræden og varighed skal  

 støttes af forsøgsdata.
4. Effektiviteten af hver af bestanddelene i multivalente  

 og kombinerede veterinærlægemidler påvises.
Hvis  

 præparatet efter forskrifterne anvendes i kombination eller samtidig  

 med et andet veterinærlægemiddel, skal deres forenelighed  

 påvises.
 5. Når et præparat indgår i en af  

 ansøgeren anbefalet vaccinationsplan, skal præparatets  

 igangsættende eller forstærkende virkning eller dets bidrag til  

 effektiviteten af planen som helhed påvises.
 6. Den anvendte dosis skal svare til den  

 forskriftsmæssige mængde og mindst indeholde den titer eller  

 styrke, som ansøgningen omfatter.
 7. De prøver, der indgår i afprøvning  

 af effektivitet, udtages fra en eller flere serier fremstillet i  

 overensstemmelse med den i ansøgningen beskrevne  

 fremstillingsproces.
 8. For diagnostiske immunologiske  

 veterinærlægemidler, som indgives på dyr, anfører  

 ansøgeren, hvorledes reaktionerne på præparatet skal  

 fortolkes.
C.
LABORATORIEFORSØG 1. I princippet gennemføres påvisningen af  

 effektivitet under velkontrollerede laboratorieforhold ved belastning efter  

 forskriftsmæssig indgift af det immunologiske  

 veterinærlægemiddel på det dyr, præparatet er bestemt  

 for.
Forholdene, under hvilke belastningen finder sted, skal ligge så  

 tæt som muligt på de naturlige betingelser for infektion, f.eks.  

 med hensyn til antal belastningsorganismer og belastningens indgiftsvej.
 2. Den immunologiske reaktion (cellemedieret/humoral,  

 lokale/generelle typer af immunoglobulin), som igangsættes efter  

 forskriftsmæssig indgift af det immunologiske  

 veterinærlægemiddel på den dyreart, præparatet er  

 bestemt for, skal så vidt muligt specificeres og dokumenteres.
D.
FELTFORSØG 1. Med mindre det findes ubegrundet, skal resultaterne fra  

 laboratorieforsøgene suppleres med data fra feltforsøg.
 2. Hvis effektiviteten ikke kan belyses gennem  

 laboratorieforsøg, kan det tillades, at der alene gennemføres  

 feltforsøg.
DEL 9 OPLYSNINGER OG DOKUMENTATION VEDRØRENDE  

 AFPRØVNING AF SIKKERHED OG EFFEKTIVITET AF IMMUNOLOGISKE  

 VETERINÆRLÆGEMIDLER A.
INDLEDNING Som ved ethvert videnskabeligt arbejde skal materialet  

 vedrørende undersøgelser af sikkerhed og effektivitet omfatte  

 en indledning til afgrænsning af emnet og oplysninger om forsøg,  

 som er udført i overensstemmelse med del 7 og 8, samt et resumé  

 ledsaget af bibliografiske henvisninger til offentliggjort litteratur.  

 Eventuel udeladelse af forsøg eller afprøvninger, som er  

 omfattet af del 7 og 8 oplyses og diskuteres.
B.
LABORATORIEUNDERSØGELSER For alle undersøgelser gives følgende  

 oplysninger:
1)	et resumé 2)	navn og adresse på den institution, der udfører  

 undersøgelserne 3)	en udførligt beskrevet forsøgsplan med beskrivelse af  

 anvendte metoder, apparatur og materiel, af forsøgsdyrenes art, race  

 eller stamme, kategorier af dyr, deres oprindelse, identifikation og antal,  

 opstaldnings- og fodringsbetingelser (bl.a. angivelse af, om dyrene var fri  

 for eventuelle specifikke patogener og/eller antistoffer, art og mængde  

 af eventuelle tilsætningsstoffer til foderet), dosering, metode og  

 datoer for præparatets indgift, beskrivelse af anvendte statistiske  

 metoder 4)	hvorvidt kontroldyrene har fået et placebopræparat eller  

 ikke har været genstand for behandling 5)	alle generelle og individuelle observationer og opnåede  

 resultater (med gennemsnits- og standardafvigelser), hvad enten de er  

 gunstige eller ugunstige; oplysningerne fremlægges så  

 udførligt, at det er muligt at underkaste dem en kritisk vurdering  

 uafhængigt af den af ophavsmanden givne fortolkning; rådata  

 fremlægges i tabelform.
Til forklaring og eksemplificering kan  

 resultaterne ledsages af gengivelser af optegnelser, mikrofotografier  

 osv.
6)	art, hyppighed og varighed af konstaterede bivirkninger 7)	antal dyr, der er udgået af forsøgene før tiden,  

 samt årsagerne til denne afbrydelse 8)	statistisk analyse af resultaterne, når  

 tilrettelæggelsen af forsøgene kræver en sådan, og  

 spredningen af resultaterne 9)	indtræden og forløb af eventuelle samtidige  

 sygdomme 10)	alle detaljer om andre præparater, som måtte indgives  

 under gennemførelse af undersøgelsen 11)	en objektiv diskussion af de opnåede resultater, hvoraf  

 uddrages konklusioner vedrørende præparatets sikkerhed og  

 effektivitet.
C.
FELTUNDERSØGELSER Oplysninger om feltundersøgelser skal være  

 tilstrækkelige udførlige til at danne grundlag for en objektiv  

 vurdering og blandt andet omfatte:
1)	et resumé 2)	forsøgslederens navn, adresse, stilling og  

 kvalifikationer 3)	sted og dato for behandlingen samt dyreejerens navn og 4)	udførlige oplysninger om forsøgsplanen med beskrivelse  

 af anvendte metoder, apparatur og materialer, oplysninger om dosering og  

 indgiftsvej, kategorier af dyr, observationens varighed, serologisk respons  

 og andre undersøgelser af dyrene efter behandlingen 5)	hvorvidt kontroldyrene har fået et placebopræparat eller  

 ikke har været genstand for behandling 6)	identifikation af behandlede dyr og kontroldyr (i gruppe eller  

 enkeltvis), såsom art, race eller stamme, alder, vægt,  

 køn, fysiologisk status 7)	kort beskrivelse af opdræt og fodring med angivelse af art og  

 mængde af eventuelle tilsætningsstoffer til foderet 8)	alle oplysninger om observationer, ydelser og resultater (med  

 gennemsnits- og standardafvigelser); i tilfælde af individuelle  

 afprøvninger og målinger gives oplysningerne for hvert enkelt  

 individ 9)	alle observationer og resultater af undersøgelserne, hvad  

 enten de er gunstige eller ugunstige, med fyldestgørende angivelse af  

 objektive undersøgelser af aktivitet, som indgår i vurderingen  

 af præparatet; de anvendte metoder skal angives tillige med betydningen  

 af eventuelle iagttagne afvigelser 10)	indflydelse på dyrets ydelse (f.eks. ægproduktion,  

 mælkeydelse, frugtbarhed) 11)	antal dyr, der er udgået af undersøgelserne før  

 tiden, samt årsagerne til denne afbrydelse 12)	art, hyppighed og varighed af konstaterede bivirkninger 13)	indtræden og forløb af eventuelle samtidige  

 sygdomme 14)	alle oplysninger om tidligere eller samtidig anvendelse af andre  

 præparater før eller samtidigt med det afprøvede  

 præparat eller i observationsperioden; eventuelle konstaterede  

 interaktioner skal anføres 15)	en objektiv diskussion af de opnåede resultater, hvoraf  

 uddrages konklusioner vedrørende præparatets sikkerhed og  

 effektivitet.
D.
GENERELLE KONKLUSIONER Der uddrages generelle konklusioner af alle resultater af  

 afprøvninger og forsøg, som gennemføres i  

 overensstemmelse med del 7 og 8, omfattende en objektiv diskussion af alle  

 opnåede resultater.
På grundlag heraf uddrages konklusionen  

 vedrørende det immunologiske veterinærlægemiddels  

 sikkerhed og effektivitet.
E.
BIBLIOGRAFISKE OPLYSNINGER Der gives en udførlig opregning af de  

 bibliografiske henvisninger, der er anført i det under A nævnte  

 resumé.
Tillæg SEKVENSMETODEN Denne metode består i, at der på grundlag af de farmakologisk  

 set tilstrækkelige doser, som er bestemt ved forsøgene med  

 præparatet, og under hensyn til de tolerancedoser, som er iagttaget ved  

 undersøgelse for toksicitet ved enkeltindgift i henhold til anden del,  

 litra B, nr. 1, beregnes en teoretisk dosis, som ikke er dødbringende  

 for det pågældende dyr.
Denne dosis gives til  

 forsøgsdyret, som derpå iagttages meget nøje for at  

 få de flest mulige oplysninger om virkningen af præparatet.
Hvis  

 dyret ikke viser noget symptom på overskreden tolerance, gentages  

 forsøget med en af forsøgslederen bestemt større dosis  

 på et andet dyr.
Hvis dyret ikke reagerer negativt på denne  

 dosis, fortsættes forsøget med en større dosis.  

 Fremkomsten af symptomer på toksisk virkning på et givet  

 tidspunkt gør det muligt at fastlægge den dosis, som ikke  

 må overskrides.
Hvis dyret dør, gentages forsøget med en  

 lavere dosering osv.
I alle tilfælde skal der fastlægges en  

 enkeltdosering, som gør det muligt at opnå gunstige farmalogiske  

 virkninger uden at være skadelig for det behandlede dyr.« 1) 2) 3) 1) 2) 1) 1) 1) 2) 1) 2) 1) 2) 1)   

  Bekendtgørelsen indeholder bestemmelser, der gennemfører  

 Kommissionens direktiv 1999/104/EF, EF-Tidende 2000 L 3 s. 18.
