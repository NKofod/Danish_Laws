 Udtalt, at offentlige myndigheder inden indberetning af yderligere  

 gæld til et kreditoplysningsbureau på ny skal fremsende varslingsskrivelse.
 Foreslået, at offentlige myndigheder indberetter krav, som vedrører  

 forskellige år, særskilt, selv om kravene kan siges at udgøre én  

 fordring, idet denne fremgangsmåde må betragtes som værende den mest  

 hensigtsmæssige af hensyn til beregning af sletningsfristen.
 Told- og Skattestyrelsen anmodede om Registertilsynets stillingtagen til,  

 om en skyldner skal have en ny varslingsskrivelse i 2 nærmere angivne  

 situationer, eller om registreringen i kreditoplysningsbureauet kunne  

 fastholdes, dog tilpasset de nye forhold.
 Af forarbejderne til lov om offentlige myndigheders registre § 20 c  

 fremgår bl.a., at varsling skal foretages dels for at give skyldneren  

 mulighed for at rette henvendelse til myndigheden med henblik på at opklare  

 eventuelle misforståelser, dels for at give skyldneren mulighed for at undgå  

 videregivelsen ved at betale gælden, opnå henstand eller indgå en aftale om  

 afdragsvis betaling af gælden.
Efter Registertilsynets opfattelse foreligger der i tilfælde, hvor en  

 person, der er registreret i kreditoplysningsbureauet, ønskes indberettet for  

 yderligere gæld B der selvstændigt eller for visse særlige gældsforholds  

 vedkommende sammenlagt overstiger 25.000 kr.
B en tilføjelse til  

 registreringen, som skyldneren ikke er blevet adviseret om i den oprindelige  

 varslingsskrivelse.
Registertilsynet fandt derfor, at der på ny skal  

 fremsendes en varslingsskrivelse.
 Told og Skattestyrelsen havde endvidere anmodet om Registertilsynets  

 stillingtagen til beregning af sletningsfristen i en række nærmere angivne  

 situationer.
 Af § 9, stk. 3, i lov om private registre fremgår, at oplysninger om  

 forhold, der taler imod kreditværdighed, og som er mere end 5 år gamle, som  

 udgangspunkt ikke kan registreres eller videregives.
 Som anført i pkt. 6 c i den af tilsynet udsendte vejledning om offentlige  

 myndigheders indberetning af skyldnere til private kreditoplysningsbureauer,  

 skal sletningsfristen som udgangspunkt beregnes fra det tidspunkt, hvor  

 videregivelsesbetingelserne i lovens § 20 b, stk. 2, for krav over 25.000  

 kr.,  første gang  var opfyldt eller - for gældsforhold, som vedrører  

 perioden før loven trådte i kraft den 1. august 1995 - ville have været  

 opfyldt.
 Registertilsynet understregede, at det næppe vil være muligt på forhånd at  

 fastlægge, hvordan samtlige forekommende situationer vil skulle løses, med at  

 dette må afvente forelæggelse af konkrete klagesager for tilsynet.
 Registertilsynet fandt derfor ikke på nuværende tidspunkt at burde udtale  

 sig konkret om beregning af sletningsfristen, herunder i relation til  

 gældsforhold, som vedrører perioden før lovens ikrafttræden, men foreslog  

 generelt, at myndighederne udviser tilbageholdenhed med at indberette krav,  

 som er mere end 5 år gamle.
 Registertilsynet foreslog endvidere, at myndighederne - hvor kravet  

 vedrører forskellige år - indberetter kravene særskilt (angiver beløb og  

 fundamentsdato ved hver enkelt indberetning), selv om kravene tilsammen kan  

 siges at udgøre én fordring, idet denne fremgangsmåde må betragtes som  

 værende den mest hensigtsmæssige af hensyn til beregning af sletningsfristen.
 Registertilsynets Årsberetning 1996 side 64.
