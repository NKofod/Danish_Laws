 Ankenævnet stadfæstede Rådets afgørelse om at afslå at behandle en  

 klage fra Scheelsminde (en kursus- og restaurationsvirksomhed i Aalborg) over  

 den af Aalborg Kommune pålagte dækningsafgift for erhvervsejendomme.
 Konkurrencerådet havde afvist at behandle klagen med den begrundelse,  

 at forholdet ikke var omfattet af konkurrencelovens regler, da pålægning af  

 dækningsafgift er beskatning, der er resultatet af politiske vurderinger ud  

 fra fiskale overvejelser og derfor ikke offentlig erhvervsvirksomhed, jf.  

 konkurrencelovens § 2, stk. 2.
 (* 2) Ankenævnet stadfæstede afgørelsen med henvisning til de grunde,  

 der var anført af Konkurrencerådet.
År 1993, den 16. november 1993, afsagde Konkurrenceankenævnet i sagen  

 j.nr. 93-37.267 Scheelsminde v/Peter Chr.
Jensen ctr.
Konkurrencerådet  

 sålydende:
K E N D E L S E 1. Ved skrivelse af 6. juni 1993 har Scheelsminde v/Peter Chr.
Jensen  

 klaget over en af Konkurrencerådet den 13. maj 1993 truffet afgørelse,  

 hvorved rådet ikke fandt anledning til at foretage en undersøgelse af,  

 hvorledes reglerne om dækningsafgift kan påvirke konkurrenceforholdene.
 Klageren har påstået afgørelsen ophævet.
 Konkurrencerådet har påstået afgørelsen stadfæstet.
 2. Konkurrencerådets skrivelse er sålydende:
 »Konkurrencerådet har modtaget selskabets brev af 2. maj 1993, hvor  

 der klages over den store konkurrenceforvridning, dækningsafgiften påfører  

 noget af erhvervslivet i Aalborg.
Primærkommuner kan i henhold til § 23A, stk. 1, i lovbekendtgørelse nr.  

 808 af 4. december 1990 om beskatning til kommunerne af faste ejendomme,  

 bestemme, at erhvervsejendomme, som f.eks. hoteller, efter nærmere regler  

 skal svare dækningsafgift.
Det fremgår også direkte af loven at ejendomme der  

 kun delvis anvendes til de nævnte formål kun svarer afgift hvis mere end  

 halvdelen af ejendommens forskelsværdi anvendes hertil.
Dækningsafgiften skal  

 ses som bidrag til de udgifter kommunen har i forbindelse med de pågældende  

 erhvervsbygninger.
Rådet er opmærksom på, at disse regler kan påvirke konkurrenceforholdene.  

 Denne mulige forskelsbehandling må imidlertid ses som en bevidst politisk  

 beslutning af Folketinget ud fra fiskale overvejelser.
Disse forhold  

 betragtes normalt ikke som erhvervsvirksomhed og er derfor, jf.  

 konkurrencelovens § 2, ikke omfattet af konkurrencelovens bestemmelser.
 Rådet finder derfor ikke anledning til at foretage yderligere i sagen.  

 ...«.
3. Klagerens argumentation Klageren har anført, at dækningsafgiften påfører stor  

 konkurrenceforvridning.
Klageren driver et hotel med kursusvirksomhed i Aalborg kommune og er af  

 kommunen pålagt at betale dækningsafgift.
Tilbud til store danske og  

 udenlandske firmaer på kursusarrangementer afgives ofte i konkurrence med  

 andre hoteller i Hirtshals, Frederikshavn, Skagen og Rebild.
Disse hoteller  

 skal i modsætning til klageren ikke betale dækningsafgift, da de ikke er  

 beliggende i Aalborg kommune.
Den største restaurantvirksomhed i Aalborg findes i Aalborghallen.
Den er  

 i direkte konkurrence med byens øvrige restauranter, men er fritaget for  

 dækningsafgift.
Andre restauranter skal betale dækningsafgift efter  

 omsætning, medens Aalborghallens restaurant er fritaget, fordi over halvdelen  

 af arealet anvendes til kulturformål.
Dette er yderst konkurrenceforvridende.
 Uanset der ligger fiskale overvejelser bag bestemmelserne om  

 dækningsafgift, er det uacceptabelt med en lovgivning, der giver så store  

 konkurrenceforvridninger.
 Hvis parken, hvori Scheelsminde hotel er beliggende, blev overdækket, og  

 der blev placeret kunstskulpturer i parken, ville ejendommen uanset kunne  

 fritages for dækningsafgift.
4. Konkurrencerådets argumentation Rådet har anført, at dækningsafgiften bliver udskrevet med hjemmel i lov  

 om beskatning til kommunerne af faste ejendomme.
Reglerne herom kan påvirke  

 konkurrenceforholdene, men denne påvirkning er resultatet af politiske  

 vurderinger ud fra fiskale overvejelser.
Opkrævning af skat og afgifter kan  

 ikke anses for erhvervsvirksomhed, jf. konkurrencelovens § 2.
Lovens § 23A fastsætter, at kommunalbestyrelsen kan bestemme, at der skal  

 opkræves dækningsafgift som bidrag til de udgifter som ejendomme, der  

 anvendes til bl.a. hotel, medfører for kommunen.
Det kræves ikke, at kommunen  

 skal kunne dokumentere, at afgiften er fornøden til dækning af udgifterne til  

 gader og veje, parkeringspladser og brandvæsen.
Ejendomme, der ikke antages  

 at medføre særudgifter for kommunen, kan således ikke fritages for afgift.  

 Der er derfor ikke tale om, at det offentlige udbyder varer eller tjenester,  

 og at forholdet derved bringes ind under bestemmelserne i konkurrencelovens §  

 2, stk. 2.
Reglerne om dækningsafgift påvirker konkurrenceforholdene og kan medføre  

 forskelle, som anført af klageren.
Der er mulighed for at iværksætte en  

 nærmere undersøgelse af disse konkurrencemæssige virkninger, og resultatet  

 heraf kunne efterfølgende eventuelt offentliggøres, f.eks. i henhold til  

 konkurrencelovens §§ 8 og 9, eller der kunne blive tale om en offentliggjort  

 henvendelse i henhold til § 15. Rådet har ikke efter det foreliggende fundet,  

 at der var anledning til at iværksætte sådanne undersøgelser.
Dette forhold  

 kan imidlertid ikke indbringes for ankenævnet, jf. konkurrencelovens § 18.
5. Ankenævnets bemærkninger Med henvisning til de grunde, der er anført af Konkurrencerådet,  

 stadfæster ankenævnet den påklagede afgørelse.
 Konkurrencerådets afgørelse af 13. maj 1993 stadfæstes.
 (* 1) Konkurrencerådet:
Dokumentation 1993-4, s. 406-408 (* 2) Konkurrencerådet:
