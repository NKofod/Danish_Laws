(Til rektorerne for lærerseminarierne  

 og børnehave- og fritidspædagogseminarierne) 1. Ved § 1 i lov nr. 93 af 15. februar 1989 har  

 undervisnings- og forskningsministeren opnået Folketingets tilslutning til at  

 gennemføre en plan for sammenlægning og nedlæggelse af seminarier.
Planen  

 indebærer bl.a., at Blaagaard og Jonstrup Statsseminarier sammenlægges (i Blaagaard  

 Statsseminariums bygninger), at Haderslev og Tønder Statsseminarier sammenlægges (i Haderslev), at Esbjerg Seminarium og Ribe Statsseminarium sammenlægges (i Ribe), at Jelling Statsseminarium og Kolding Seminarium sammenlægges (i Jelling), at Marselisborg Seminarium og Århus Seminarium sammenlægges (i et af de to  

 seminariers bygninger), at Dansk Fritidshjemsseminarium og Seminariet for Fritidspædagoger  

 sammenlægges (i sidstnævntes bygninger), at Københavns Børnehaveseminarium og Montessori-Seminariet sammenlægges (i  

 førstnævntes bygninger), og at Hillerød Børnehaveseminarium og Holte Børnehaveseminarium sammenlægges  

 (i førstnævntes bygninger).
2. Loven er trådt i kraft den 22. februar 1989 og har  

 virkning fra den 1. august 1989, jfr. § 4. Det er herved forudsat, at de  

 seminarier, der efter planen skal sammenlægges med et andet seminarium i  

 dettes bygninger, ikke optager nye studerende i 1989 og følgende år.
Planen  

 skal i øvrigt søges gennemført således, at uddannelsesvirksomheden ved de  

 seminarier, der sammenlægges med et andet seminarium i dettes bygninger, kan  

 være fuldt afviklet senest i 1992. For børnehave- og  

 fritidspædagogseminariernes vedkommende forudsættes afviklingen at være  

 gennemført senest i 1991. Ministeren kan stille krav om en hurtigere  

 gennemførelse af planens enkelte dele.
 Spørgsmålet om den tidsmæssige gennemførelse af sammenlægningen indgår i  

 øvrigt blandt de nærmere vilkår, som skal forhandles lokalt, jfr. nedenfor  

 under punkt 3.
 3. Lovens § 2 indeholder nogle bestemmelser om,  

 hvorledes de nærmere vilkår for sammenlægningen skal fastlægges.  

 Hovedprincippet er, at vilkårene fastlægges ved eller på grundlag af lokale  

 forhandlinger mellem de to seminariers ledelse, der i denne sammenhæng må  

 betragtes som ligeberettigede parter.
 De spørgsmål, der skal tages stilling til i denne forbindelse, er navnlig  

 følgende:
a.
Fastlæggelse af en tidsplan for sammenlægningen, herunder spørgsmålet  

 om eventuel overførsel af studerende, der er optaget i 1988 eller tidligere.
b.
Udarbejdelse af fælles studieplaner for de studerende, der påbegynder  

 uddannelsen i 1989.
c.
Spørgsmålet om, hvem der skal være rektor for seminariet, når  

 sammenlægningen af to private seminarier er fuldt gennemført.
d.
Sammenføringen af de to seminariers personalegrupper , herunder såvel  

 lærere som teknisk-administrative medarbejdere.
e.
Sammensætningen af seminariets bestyrelse , når sammenlægningen af to  

 private seminarier er genneført.
Udarbejdelse af nye vedtæger for  

 institutionen.
 Om fremgangsmåden bemærkes i øvrigt følgende:
Drejer det sig om sammenlægning af to private seminarier , optages de r forhandling mellem bestyrelserne om de nærmere vilkår for  

 sammenlægningen.
Kan der ikke opnås enighed om vilkårene, fastsættes de af  

 ministeren.
Drejer det sig om sammenlægning af et statsseminarium og et privat  

 seminarium, fastsætter ministeren vilkårene for sammenlægningen efter forslag  

 fra institutionernes ledelse, d.v.s. fra det private seminariums bestyrelse  

 og rektor og fra statsseminariets rektor.
Direktoratet forventer, at der  

 optages forhandlinger mellem de to seminarier med henblik på udarbejdelse af  

 et fælles forslag, og anmoder statsseminariets rektor om at tage initiativet  

 til sådanne drøftelser.
 Drejer det sig om sammenlægning af to statsseminarier , forudsættes det  

 ligeledes, at de to rektorer snarest udarbejder en fælles indstilling til  

 ministeriet om sammenlægningens gennemførelse.
 4. Om grundlaget for de lokale forhandlinger om  

 sammenlægningsvilkårene kan direktoratet oplyse følgende: Ad a: Ved  

 fastlæggelsen af tidsplanen bør man være opmærksom på, at hensynet til de  

 studerendes uddannelse taler for at gennemføre sammenlægningen så hurtigt som  

 muligt, således at i hvert fald årgang 88 får del i det større fagudbud, som  

 det sammenlagte seminarium kan give.
 Mulighederne for at etablere bustransport over større afstande (mellem to  

 byer) eller for at godtgøre de studerendes ekstra befordringsudgifter kan  

 indgå i overvejelserne.
De studerende har ikke krav på at kunne færdiggøre deres uddannelse på det  

 seminarium, hvor de er optaget, hvis de får praktisk mulighed for at  

 færdiggøre den andetsteds uden væsentlige ulemper.
Direktoratet betragter det  

 imidlertid som en selvfølge, at de studerendes egne ønsker og synspunkter  

 bliver hørt i denne forbindelse.
Ad b: Udarbejdelse af fælles studieplaner  

 for de studerende, som påbegynder uddannelsen i 1989, er en nødvendig  

 begyndelse til sammenlægningen, uanset om den først afsluttes senere, og  

 uanset om der allerede er truffet forberedelser på hvert af seminarierne for  

 sig.
En samordning af uddannelsen for tidligere årgange bør gennemføres i  

 videst muligt omfang.
Det anbefales at nedsætte koordineringsgrupper af begge  

 seminariers pædagogisk-administrative medarbejdere med hensyn til rammeplaner  

 (ugeinddeling) og time/fagfordeling.
Særlige forhold for det enkelte seminarium skal medtages i drøftelserne,  

 eksempelvis løbende eller påtænkte forsøg eller traditioner i forbindelse med  

 introduktion af nye studerende.
Ad c: Rektorspørgsmålet forudsættes løst ved,  

 at bestyrelserne indstiller een af de to, som for tiden er ansat som rektor.
Der kan ikke træffes aftaler, som binder en senere bestyrelse med hensyn  

 til ansættelse af en rektor, når den først udpegede fratræder.
Ad d: Ved  

 sammenføringen af de to seminariers personalegrupper bør det lægges til  

 grund, at seminarierne får »lige vilkår«, d.v.s. at der tillægges  

 dem hver for sig så stor en andel af det samlede beskæftigelsesgrundlag, som  

 svarer til deres hidtidige uddannelsesaktivitet.
For de to statsseminarier  

 (Blaagaard og Jelling), der samtidig afgiver studiepladser til et tredje  

 seminarium, beregnes andelen dog i forhold til den således reducerede  

 aktivitet.
Endvidere skal det så vidt muligt undgås, at tjenestemandsansatte  

 lærere ved statsseminarier bliver afskediget med ventepenge/rådighedsløn som  

 følge af sammenlægningen.
 I begrebet uddannelsesaktivitet indgår også en eventuel omfattende  

 kursusvirksomhed m.v., som er foregået løbende på seminariet.
 Det må naturligvis under alle omstændigheder være et styrende princip for  

 sammensætningen af institutionernes personale, at de faglige behov dækkes  

 bredest muligt.
 Seminarierne opfordres til ikke at slå eventuelle ledige stillinger op  

 uden forudgående kontakt til direktoratet.
 Hvis det ene af de to lærerseminarier har HF-kursus, og der sker en  

 forøgelse eller reduktion af klassetallet i 1989, er det alene HF-seminariets  

 personale, der berøres af ændringen.
 Ved personalesammenføring på børnehave- og fritidspædagogseminarier er det  

 naturligt at tage hensyn til, at de kvaliteter, som skulle bevares ved  

 sammenlægning med et andet seminarium, også kan have forbindelse med faglige  

 ressourcer hos bestemte medarbejdere.
De her angiven retningslinjer omfatter også seminariernes  

 teknisk-administrative medarbejdere , selv om det er forudsat, at der ved  

 sammenlægningerne skal opnås betydelige besparelser ved at indskrænke  

 personaleforbruget på dette område.
Ad e: En ny, fælles bestyrelse behøver  

 ikke at blive etableret, før sammenlægningen er fuldt gennemført.  

 Forhandlingerne herom kan udskydes, til de to bestyrelser har taget stilling  

 til de spørgsmål, som er nævnt under a - d, evt. i et fælles nedsat  

 forhandlingsudvalg.
På den anden side er der intet formelt til hinder for, at de to  

 bestyrelser hurtigt beslutter sig for at danne en ny, fælles bestyrelse og  

 indsender vedtægter til godkendelse, samt på dette grundlag går videre med  

 spørgsmål a - d.
Der erindres i denne forbindelse om, at den kommunale  

 valgperiode udløber med udgangen af 1989.
 Ved statsseminarierne kan der ikke uden lovhjemmel oprettes egentlige  

 bestyrelser (med selvstændig beslutningskompetence). Spørgsmålet om  

 etableringen af sådanne bestyrelser vil derfor blive taget op i forbindelse  

 med revisionen af læreruddannelsesloven i 1990/91.
 5. En indstilling med forslag til løsning af punkterne  

 a - d forventes indsendt senest 15. april 1989.
 Direktoratet vil senere vende tilbage til de spørgsmål, der rejser sig i  

 forbindelse med den endelige afvikling af seminarievirksomheden i de  

 bygninger, der fraflyttes som en følge af sammenlægningen.
---------- Som bilag til denne vejledning er optrykt:
 Lov nr. 93 af 15. februar 1989 om sammenlægning og nedlæggelse af  

 seminarier.
København, den 24. februar 1989 Knud Larsen /Henrik Helsted Bilag er udeladt her.
