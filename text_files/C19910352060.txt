 Denne At-meddelelse oplyser om de sundhedsfarer, der er ved arbejde med  

 bly og dettes ionforbindelser og om de foranstaltninger, der skal træffes for  

 at imødegå dem.
OMRÅDE At-meddelelsen omfatter alt erhvervsmæssigt arbejde, hvor der kan være  

 risiko for påvirkning af bly.
At-meddelelsen omfatter både erhvervsmæssigt  

 arbejde for en arbejdsgiver, og erhvervsmæssigt arbejde, der udføres af en  

 arbejdsgiver selv eller af en selvstændig uden ansatte.
For selvstændige uden ansatte stilles der ikke krav om regelmæssige  

 målinger af luftens indhold af bly, blyindholdet i blodet og om  

 helbredsundersøgelser.
Den selvstændige er dog forpligtet til at sørge for,  

 at påvirkninger af bly er nedbragt så meget, som det er teknisk rimeligt.
At-meddelelsen omfatter både faste, skiftende og midlertidige  

 arbejdssteder.
Ved skiftende og midlertidige arbejdssteder gælder den kun i  

 det omfang, det er praktisk muligt.
Der stilles dog krav om måling af  

 koncentrationerne af blyindholdet i blodet, personlige værnemidler og om  

 særligt arbejdstøj.
Luftmålinger kræves kun, når arbejdet foregår indendørs.
SUNDHEDSFARER Bly påvirker flere af legemets organer.
Det optages i legemet på  

 forskellige måder: ved indånding, gennem huden og gennem mave/tarmkanalen.
 Visse blyforbindelser, fx blychromat, er optaget på Arbejdstilsynets liste  

 over stoffer, som anses for at være kræftfremkaldende.
 Ved længerevarende udsættelse for bly eller ved kortvarig udsættelse for  

 store mængder bly kan der opstå helbredsskader i:
- Nervesystemet Hjernens funktioner påvirkes, som det ses ved kronisk  

 opløsningsmiddelforgiftning.
Der opstår irritabilitet, nedsat  

 koncentrationsevne og svigtende hukommelse.
Der opstår træthed, muskelkraften  

 kan blive nedsat, og der kan komme sovende fornemmelser i arme og ben.
- Blodet Bly påvirker evnen til at danne røde blodlegemer, og ved længere tids  

 udsættelse for bly kan der opstå blodmangel.
- Nyrerne Langvarig blypåvirkning kan medføre ødelæggelse af nyrevævet med nedsat  

 nyrefunktion til følge.
- Forplantningsevnen Bly påvirker både sædceller og ægceller, så evnen til at få børn  

 nedsættes.
Bly kan også påvirke fosterets udvikling.
- Mave/tarmkanal Blypåvirkning kan medføre appetitløshed, fordøjelsesbesvær, forstoppelse  

 og ved svær påvirkning mavesmerter.
Eksempler på steder, hvor der kan være en risiko Primær og sekundær støbning af bly og zink.
 Fremstilling af forskellige blyforbindelser.
 Fremstilling og brug af blyholdig maling, emalje, kit og farvestoffer og  

 andre blyforbindelser.
 Fremstilling og renovering af akkumulatorer.
 Fremstilling af blyholdig ammunition og anvendelse heraf i lukkede rum.
 Fremstilling af genstande af bly eller blyholdige legeringer.
 Den keramiske industri og pottemagerværksteder.
 Den del af plastindustrien, som anvender blyholdige tilsætningsstoffer.
 Trykning, hvori der indgår bly.
 Nedrivningsarbejde, navnlig afskrabning, afbrænding, opskæring ved hjælp  

 af skærebrændere af materialer, der er dækket af blyholdig maling, samt  

 nedrivning af anlæg (fx støberiovne).
 Bilindustrien og bilværksteder.
 Støberier.
 Industrilakering.
Oversigten er ikke udtømmende.
I hver enkelt arbejdssituation må det  

 vurderes, om der er risiko for blyoptagelse.
I tvivlstilfælde kan det være en  

 god ide at foretage en vejledende måling af bly i luften på forskellige  

 relevante steder i virksomheden for at konstatere, om denne risiko  

 overhovedet er til stede.
 Arbejdstilsynet er bemyndiget til i konkrete tilfælde at afgøre, hvorvidt  

 en virksomhed skal følge bekendtgørelsens måleprogram ud fra en vurdering af  

 resultatet af en eventuel, vejledende måling, omfanget af arbejdet med bly og  

 forholdene på virksomheden iøvrigt.
For alle virksomheder, hvor der kan forekomme bly i arbejdet, gælder de  

 generelle regler om, at der skal ske størst mulig reduktion af den skadelige  

 påvirkning.
Selvom virksomheden har målt sig ud af bekendtgørelsens  

 måleprogram, således at der ikke længere skal foretages regelmæssige  

 målinger, skal virksomheden løbende være opmærksom på de foranstaltninger,  

 den skal træffe, og på blypåvirkningen.
Arbejdstilsynet kan altid påbyde  

 foretaget yderligere målinger end dem, der er nævnt i bekendtgørelsens  

 måleprogram.
UNGE Unge under 18 år må ikke arbejde med bly, herunder rengøringsarbejde i  

 lokaler, hvor der forekommer bly, medmindre arbejdet indgår som et nødvendigt  

 led i en lærlingeuddannelse, EFG-uddannelse eller tilsvarende uddannelse af  

 mindst 2 års varighed, som giver erhvervskompetence.
Det samme gælder for  

 arbejde efter uddannelsens afslutning.
GRAVIDITET Gravide bør ikke udføre arbejde, hvor der kan være risiko for  

 blypåvirkning.
 Kan der ikke, fx ved omplacering, skabes mulighed for blyfrit arbejde, er  

 der mulighed for fraværsmelding efter de særlige regler i dagpengeloven.  

 Henvendelse skal ske til egen læge.
 I forbindelse med planlægning af graviditet kan det anbefales både mænd og  

 kvinder at søge flytning til blyfrit arbejde.
OPLYSNINGSPLIGT Det påhviler arbejdsgiveren at oplyse de ansatte om, hvordan arbejdet skal  

 udføres på farefri måde og om de sundhedsmæssige risici, der er forbundet med  

 at arbejde med bly, herunder faren for fostre og spædbørn.
 Den ansatte skal endvidere oplyses om, at ure, smykker og lign. ikke bør  

 bæres under arbejdet.
DEFINITIONER Den kemiske betegnelse for bly = Pb (plumbum).
 Koncentrationen af bly i blodet = blodblyværdi. 50 mikrogram bly pr. 100  

 milliliter blod = 50microg Pb/100 ml.
 1 mikrogram/100 ml = 0,0483 mikromol/liter (micromol/l).
75 mikrogram bly pr. m3 = 75microg Pb/m3 0,050 milligram = 0,050 mg = 50microg GRÆNSEVÆRDIER Det skal sikres, at grænseværdien for luftens indhold af bly på 100 mikrogram bly/m3 ikke  

 overskrides og at, den enkeltes blodblyniveau ikke overskrider værdien på 50 mikrogram  

 bly/100 ml blod (2,4 micromol/l). Denne værdi varsles den 1. januar 1992  

 nedsat til 40 mikrogram bly/100 ml blod (1,9 micromol/l).
 Måling af bly i blod giver et mere direkte mål for, hvor meget bly den  

 enkelte er belastet med end måling af bly i luften.
BLYMÅLINGER OG HELBREDSUNDERSØGELSER Alle virksomheder, hvor der kan forekomme bly i arbejdet, skal følge det  

 program for målinger og undersøgelser, som nævnes nedenfor, hvis ikke  

 Arbejdstilsynet har besluttet, at virksomheden fritages herfor.
Måling af bly i blod hos de ansatte Måling skal foretages hvert halve år.
Målingen skal foretages som  

 beskrevet i bilag 2 til bekendtgørelsen.
 Hvis resultaterne af 2 målinger i træk hos den enkelte ligger under 40  

 mikrogram bly/100 ml blod (1,9 micromol/l), skal der foretages 1  

 kontrolmåling årligt, hvis arbejdsforholdene ikke ændres.
 Hvis resultaterne af 2 målinger i træk ligger under 25 mikrogram bly/100  

 ml blod (1,2 micromol/l), skal der ikke foretages målinger, før  

 arbejdsforholdene ændres.
 Se figur 1.
 Fig. 1.  Hyppighed af måling af bly i blod.
Måling af bly i luft (støvmåling) Måling skal foretages hver 3. måned.
Måling foretages som beskrevet i  

 bilag 1 til bekendtgørelsen.
 Planlægning af luftmålinger og udpegning af målesteder m.v. skal ske i  

 samarbejde med sikkerhedsorganisationen.
 Hvis resultaterne af 2 målinger i træk ligger under 75 mikrogram bly/(m3),  

 eller hvis resultaterne af 2 blodblymålinger i træk fra samtlige medarbejdere  

 i afdelingen viser, at koncentrationen af bly i blodet er under 40 mikrogram  

 bly/100 ml blod (1,9 micromol/l), skal der herefter kun foretages 1  

 kontrolmåling af bly i luften årligt, hvis arbejdsforholdene ikke ændres.
 Hvis resultaterne af 2 målinger af bly i luft i træk ligger under 50  

 mikrogram bly/(m3), skal der ikke, uanset resultaterne af blodbly, foretages  

 kontrolmåling, før arbejdsforholdene ændres.
 Se figur 2.
 Fig. 2.  Hyppigheden af målinger af bly i luft.
Behandling af måleresultater Arbejdsgiveren skal sørge for, at alle analyseresultaterne fra målinger af  

 bly i luft og blod sendes til den stedlige arbejdstilsynskreds.
Det anbefales at indsende analyseresultaterne i form af kopi af  

 målerapport fra det laboratorium, der har udført analyserne, suppleret med  

 information om, under hvilke omstændigheder målingerne er foretaget.  

 Resultatet af måling af bly i blod skal indeholde oplysning om hvem, der har  

 afgivet blodprøven og om den pågældendes arbejde.
Der skal endvidere  

 fremsendes oplysninger om, hvilke foranstaltninger der vil blive truffet,  

 hvis koncentrationerne er for høje.
 Herudover skal arbejdsgiveren udlevere kopi af målingerne til  

 sikkerhedsorganisationen og sammen med sikkerhedsorganisationen vurdere  

 resultaterne.
Den ansatte har ret til at blive gjort bekendt med resultaterne af egne  

 blodprøver.
Derimod må resultatet kun overlades til andre end  

 sikkerhedsorganisationen, hvis den ansatte samtykker heri.
 Dette indebærer, at hvis virksomheden ønsker at opslå resultaterne af  

 blodblymålingerne på virksomheden, skal den enkelte ansatte samtykke heri.
 Arbejdstilsynet er bemyndiget til i konkrete tilfælde at afgøre, hvorvidt  

 der skal foretages yderligere målinger i de tilfælde, hvor en enkelt måling  

 ligger over de angivne grænser, og de øvrige ligger under disse.
Helbredsundersøgelser Helbredsundersøgelser foretages for at påvise sygdomme, der kan opstå som  

 følge af arbejde med bly.
 Der skal foretages helbredsundersøgelser mindst en gang om året, hvis  

 koncentrationen af bly i blodet er mellem 50 og 60 mikrogram bly/100 ml blod  

 (2,4 micromol/l og 2,9 micromol/l).
 Det samme gælder - uanset blodblyværdi - hvis luftens indhold af bly ved  

 den ansattes arbejdssted er højere end 75 mikrogram bly/m3.  

 Helbredsundersøgelser på baggrund af måling af bly i luft sker efter  

 henvendelse fra Arbejdstilsynets kredse til virksomhederne.
 Der skal foretages helbredsundersøgelse straks, hvis koncentrationen af  

 bly i blodet er højere end 60 mikrogram bly/100 ml blod (2,9 micromol/l).
 Undersøgelsen gentages med mellemrum, fastsat efter lægeligt skøn, indtil  

 2 på hinanden følgende målinger viser, at blyindholdet i blodet er mindre end  

 60 mikrogram bly/100 ml blod (2,9 micromol/l).
 Ved koncentrationer af bly i blodet på mere end 70 mikrogram bly/100 ml  

 blod (3,4 micromol/l) bør lægen øjeblikkelig fraråde den ansatte at fortsætte  

 med at arbejde med bly.
Helbredsundersøgelser bør foretages på en arbejdsmedicinsk klinik eller  

 lign.
Helbredsundersøgelser skal foretages i overensstemmelse med  

 retningslinierne i bekendtgørelsens bilag 3.
 Se figur 3.
Behandling af resultatet af helbredsundersøgelser Arbejdsgiveren skal meddele den læge, der foretager helbredsundersøgelsen,  

 alle nødvendige oplysninger til brug for undersøgelsen.
Lægen skal sende en erklæring om helbredsundersøgelsen til  

 Arbejdstilsynet, og den ansattte skal have besked om resultatet.
Lægen må  

 ikke overlade resultatet af undersøgelsen til arbejdsgiveren.
 Arbejdsgiveren skal betale lægeundersøgelsen, som normalt skal foregå i  

 arbejdstiden.
Nyansatte Nyansatte skal senest 15 dage efter ansættelsen have foretaget en  

 blodprøve til konstatering af blodets indhold af bly.
 Udtagning af blodprøver foretages som beskrevet i bekendtgørelsens bilag  

 2.
 Fig. 3. Hyppighed af helbredsundersøgelser.
 Udtagning af blodprøver foretages som beskrevet i bekendtgørelsens bilag  

 2.
 Hvis denne måling viser en koncentration, der er højere end 50 mikrogram  

 bly/100 ml blod (2,4 micromol/l), skal den nyansatte straks  

 helbredsundersøges.
 Det samme gælder - uanset blodblyværdien - hvis luftens indhold af bly ved  

 den nyansattes arbejdssted er højere end 75 mikrogram bly/(m3).
 Helbredsundersøgelser på baggrund af måling af bly i luft sker efter  

 henvendelse fra Arbejdstilsynets kredse til virksomhederne.
 Helbredsundersøgelser skal foretages i overensstemmelse med  

 retningslinierne i bekendtgørelsens bilag 3.
 Arbejdstilsynet er bemyndiget til i konkrete tilfælde, hvor virksomheden  

 ikke længere skal måle efter måleprogrammet, at dispensere fra kravet om  

 måling af bly i blod hos nyansatte, hvis den pågældende fx aldrig tidligere  

 har været beskæftiget med arbejde med bly.
FORANSTALTNINGER Der skal træffes effektive foranstaltninger for at forhindre udvikling af  

 blystøv og blydampe.
Påvirkninger af bly under arbejdet skal nedbringes så  

 meget, som det er teknisk rimeligt.
Sikkerhedsorganisationen skal deltage i  

 planlægningen af de foranstaltninger, der skal træffes.
Erstatningsstoffer og -materialer (substitution) Arbejdsgiveren skal, om muligt, erstatte bly eller blyholdigt materiale  

 med et mindre farligt stof eller materiale.
Indkapsling Processer med metallisk bly eller blyforbindelser skal foregå, så  

 spredning af støv forhindres.
Processer skal så vidt muligt foregå i lukkede  

 anlæg med effektiv ventilation eller i særskilt lokale med ventilation og  

 lokaludsugning, se AT-meddelelse nr. 1.01.8 om ventilation.
 Blyforbindelser samt materialer med blyholdige bestanddele skal opbevares  

 i hensigtsmæssig, tæt lukket emballage.
Udsugning og ventilation Arbejdsprocesser skal så vidt muligt være støvfri.
Eventuelt udviklet støv  

 skal fjernes på udviklingsstedet ved hjælp af lokaludsugning.
 Smelteovne og smeltekar skal være forsynet med hætte med aftræk.
 Der skal sikres en hensigtsmæssig rumventilation med nødvendig tilførsel  

 af frisk luft, om nødvendigt ad kunstig vej.
 Udsugnings- og ventilationsanlæg skal holdes under stadig kontrol med  

 henblik på effektiviteten.
 Recirkulation af luft ved arbejdsprocesser med metallisk bly og  

 blyforbindelser er ikke tilladt.
 Der henvises til AT-meddelelse nr. 1.01.8 om ventilation.
Rengøring Arbejdsstedet skal dagligt rengøres effektivt.
Rengøring af rum, hvor der arbejdes med bly eller blyforbindelser, skal  

 ske ved støvsugning, ved spuling, ved afvaskning eller på anden måde, som  

 ikke hvirvler støvet op.
For at undgå aerosolvirkning må rengøringen ikke ske  

 med højtryksrensere.
 Arbejdsborde skal dagligt rengøres ved afvaskning eller ved støvsugning.
 Blyholdigt affald skal opsamles og bortskaffes i lukkede beholdere eller  

 lign.
 Garderober, omklædningsrum, spise-, hvile-, bade- og toiletrum skal  

 rengøres effektivt.
Personlige værnemidler Personlige værnemidler, fx handsker ved risiko for hudkontakt, skal  

 bruges, hvor det ikke på anden måde er muligt at beskytte mod sundhedsfarlig  

 blypåvirkning.
Hvis den fastsatte grænseværdi for bly i luft undtagelsesvis ikke kan  

 overholdes, skal der bruges egnet åndedrætsværn, indtil effektive  

 foranstaltninger er iværksat.
Egnet åndedrætsværn er et åndedrætsværn med  

 mindst P2 filter; ved arbejde ud over 3 timer skal der anvendes luftforsynet  

 åndedrætsværn.
Se At-meddelelse nr. 4.09.1 om åndedrætsværn.
Særligt arbejdstøj Der skal benyttes særligt arbejdstøj, afpasset efter arbejdets art, når en  

 eller flere af følgende betingelser er opfyldt:
 Det er meget vigtigt for den enkelte og dennes familie, at det særlige  

 arbejdstøj ikke bringes ud af virksomheden, da man ellers risikerer at bringe  

 blystøv - og dermed risikoen for blypåvirkning - med hjem.
Arbejdsgiveren skal sørge for, at det brugte særlige arbejdstøj vaskes.  

 Det skal vaskes adskilt fra andet vasketøj.
Hvis vask ikke foregår på  

 virksomheden, skal arbejdstøjet vaskes på vaskerier, der er udstyret specielt  

 til formålet.
Transport til vaskeriet skal foregå i lukkede beholdere.
 Arbejdsgiveren skal betale anskaffelse, vedligeholdelse og renholdelse af  

 det særlige arbejdstøj.
Hygiejne Ved spisepauser vaskes som minimum ansigt og hænder.
Det anbefales at  

 børste tænder eller skylle munden grundigt.
 Brusebadet skal altid benyttes ved arbejdstids ophør.
 Fig. 4.  Arbejdshygiejniske foranstaltninger.
 Det er meget vigtigt for den enkelte og dennes familie, at hygiejnen er i  

 orden, da man ellers risikerer at bringe blystøv - og dermed risikoen for  

 blypåvirkning - med hjem.
Velfærdsforanstaltninger Der skal være spiserum i forbindelse med faste arbejdssteder, hvor de  

 ansatte kan spise og drikke uden risiko for at optage bly.
Opbevaring af  

 produktionsmateriale må ikke finde sted i disse områder.
 Der skal være baderum med håndvask og brusebad med varmt og koldt vand på  

 faste arbejdssteder.
Til ansatte, der skal bruge særligt arbejdstøj, skal der være 2 adskilte  

 omklædningsrum med garderobeskabe, et til gangtøj m.v. og et til arbejdstøj.  

 Disse skal være placeret, så færdsel imellem dem kun kan ske gennem  

 baderummet.
Se At-meddelelse nr. 1.01.3, Vejledning om garderober og  

 omklædningsrum.
For at undgå at spiserummene forurenes med bly fra det særlige arbejdstøj,  

 anbefales det at skifte tøj og fodtøj ved spisepauser.
En anden mulighed er  

 at bruge en særlig overtræksdragt over det særlige arbejdstøj samt at skifte  

 fodtøj.
Sundhedsforanstaltninger Der må ikke ryges, spises eller drikkes i lokaler, hvor der arbejdes med  

 metallisk bly eller blyforbindelser.
 Der må ikke opbevares tobaksvarer, spiselige ting og drikkevarer, hvor der  

 arbejdes med metallisk bly eller blyforbindelser.
Omplacering Ansatte med 70 mikrogram bly/100 ml blod (3,4 micromol/l) eller mere må  

 ikke beskæftiges med arbejde, hvor der er risiko for blypåvirkning, da det  

 vil betyde en øget fare for de pågældendes helbred.
 Der skal derfor ske en omplacering af disse til blyfrit arbejde.
 Se figur 4 om foranstaltninger.
Erik Andersen (* 1) At-meddelelse nr. 3.01.4 august 1991 (* 2) Bekendtgørelse nr. 562 af 16. december 1985 om arbejde med metallisk  

 bly og dettes ionforbindelser.
 (* 3) Bekendtgørelse nr. 323 af 7. juli 1983 om arbejdets udførelse.
 (* 4) Bekendtgørelse af 2. september 1982 om stoffer og materialer.
 (* 5) Bekendtgørelse om regler efter den tidligere  

 arbejderbeskyttelseslovgivning der med mindre ændringer forbliver i kraft  

 efter arbejdsmiljølovens ikrafttræden (Ikraftholdelsesbekendtgørelsen).
