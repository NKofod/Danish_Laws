Skriftlig fremsættelse (8. november 2006) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om Danmarks Evalueringsinstitut (Evalueringer på  

 folkeskoleområdet  

 og dagtilbudsområdet) (Lovforslag nr.
L 68).
 Lovforslaget fremsættes for at tilpasse Danmarks  

 Evalueringsinstituts evalueringsopgaver som følge af, at Rådet for Evaluering  

 og Kvalitetsudvikling af Folkeskolen blev etableret ved lov nr. 572 af 9.  

 juni  

 2006.
Det er rådets opgave at følge og vurdere samt rådgive  

 ministeren om det faglige niveau og den pædagogiske udvikling i folkeskolen  

 og  

 ungdomsskolen.
I konsekvens heraf foreslås det, at evalueringsinstituttet  

 ikke  

 længere af egen drift skal foretage systematiske evalueringer, der alene  

 vedrører folkeskolen.
Sådanne evalueringer bør evalueringsinstituttet i  

 fremtiden kun gennemføre efter beslutning fra formandskabet for Rådet for  

 Evaluering og Kvalitetsudvikling af Folkeskolen.
Evalueringsinstituttet kan  

 fortsat af egen drift gennemføre tværgående evalueringer, der omfatter  

 folkeskolen,  

 og vil fortsat skulle varetage en videnscenterfunktion på folkeskoleområdet.
Lovforslaget følger desuden op på den aftale, regeringen indgik  

 i januar 2006 med Dansk Folkeparti om forbedring af kvaliteten i  

 børnepasningen.
Lovforslaget udmønter det aftalte om at etablere en  

 evaluerings- og rådgivningsfunktion på dagtilbudsområdet, som skulle søges  

 tilknyttet Danmarks Evalueringsinstitut.
Evalueringsinstituttets ordinære  

 virksomhed foreslås derfor udvidet med dagtilbudsområdet, jf. servicelovens  

 dagtilbud for de 0-6årige.
I konsekvens af de foreslåede ændringer af  

 evalueringsinstituttets virksomhed foreslås sammensætningen af bestyrelse og  

 repræsentantskab for instituttet justeret.
Der foreslås også mere fleksible  

 muligheder for at gennemføre evalueringer end i dag, sådan at der fremover  

 sikres en organisering af den enkelte evaluering i overensstemmelse med  

 karakteren af denne evaluering.
 Der vil senere i denne folketingssamling blive fremsat  

 yderligere forslag til ændringer af loven om Danmarks Evalueringsinstitut som  

 opfølgning på regeringens globaliseringsstrategi.
 Lovforslaget har ikke økonomiske konsekvenser for det  

 offentlige.
 Loven foreslås at træde i kraft den 1. januar 2007.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
