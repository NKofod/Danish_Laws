God presseskik var ikke overtrådt.
Anmodningen om genmæle blev  

 taget til følge, og det blev pålagt bladet at  

 offentliggøre et genmæle.
Kendelse fra Pressenævnet i sag nr.  

 98/1998 De Samvirkende Købmænd har ved advokat  

 Henriette K.
B.
Andersen klaget til Pressenævnet over en artikel bragt  

 i Jyllands-Posten den 25. juli 1998, idet organisationen mener, at god  

 presseskik er tilsidesat.
Der er endvidere klaget over, at Jyllands-Posten  

 har afvist at bringe et genmæle.
 Artiklen havde overskriften "SVINEPRISER FORGYLDER  

 KØBMÆND" og bl.a. følgende indhold:
 "Den kortvarige eksplosion i noteringen for slagtesvin,  

 som i et par måneder af 1997 forgyldte svineproducenterne, forgylder nu  

 en lang række købmænd og supermarkeder.
 Kun få af landets supermarkedskæder har rettet  

 deres prisskilte ind efter det styrtdyk i flæskenoteringerne, som  

 landmænd over hele landet har våndet sig under de sidste 12  

 måneder.
 Det viser den prisundersøgelse, som Jyllands-Posten  

 har lavet i samarbejde med TV2 Nyhederne.
Prisundersøgelsen er foretaget på udvalgte  

 svinekødsprodukter, indsamlet i 12 store dagligvarebutikker landet  

 over.
De 12 butikker tilhører kæder, som tilsammen dækker  

 ca. 50 pct. af det danske dagligvaremarked.
De nye tal, sammenholdt med Jyllands-Postens  

 løbende prisundersøgelser, viser, at udsalgsprisen  

 gennemsnitlig er steget med 13,1 pct. siden april 1997   altså lige  

 før, flæskenoteringen tog sin korte himmelflugt." Klageren har den 18. juli 1998 over for bladet  

 anført, at de offentliggjorte oplysninger er forkerte, og at der kan  

 blive tale om at forlange et egentligt dementi af bladets oplysninger.  

 Klageren har samtidig krævet dokumentation for artiklens  

 oplysninger.
 Bladet har den 6. august 1998 anført, at bladet  

 står inde for de indsamlede priser og prisberegninger, og at der derfor  

 ikke er baggrund for nogen form for dementi.
 Klageren har den 17. august 1998 fastholdt sit krav om, at  

 bladet offentliggør en beklagelse.
 Bladet har den 26. august 1998 bl.a. anført:
"De to mellemled mellem landmanden og forbrugeren  

 slagterierne og detailhandelen   har altså benyttet lejligheden til at  

 øge avancerne.
Hvor meget slagterierne har øget deres avancer,  

 og hvor stor en del af prisstigningerne der skyldes øgede avancer i  

 supermarkederne, kan vi ikke fastslå og har heller ikke gjort.  

 Imidlertid har den ene af artiklerne samt overskriften fået en  

 udformning, som kunne tydes i retning af, at supermarkederne har sikret sig  

 hele gevinsten.
Det beklager vi." Klageren har den 2. og den 15. september 1998 fastholdt  

 sit krav om, at bladet offentliggør sin beklagelse af artiklen den 25.  

 juli 1998, og klageren har den 15. september 1998 anført, at sagen vil  

 blive forfulgt med henvendelse til Pressenævnet, såfremt bladet  

 ikke har svaret herpå senest den 1. oktober 1998.
 Klagen til Pressenævnet er indgivet den 2. oktober  

 1998.
 Klageren har under sagens behandling formuleret  

 følgende genmælekrav:
 "Morgenavisen Jyllands-Posten bragte den 25. juli 1998 en  

 artikel om udviklingen i svinekødspriser med overskriften "Svinepriser  

 forgylder købmænd". Hverken teksten eller de prisudregninger,  

 der ligger til grund for artiklen, giver belæg for at fastslå, at  

 købmændene over en længere periode skulle have øget  

 avancen i de tilfælde, hvor landbrugets afregningspriser er faldet.  

 Jyllands-Postens bagvedliggende analyse bygger i øvrigt kun på 6  

 svinekødsprodukter, og tager ikke højde for f.eks. hverken  

 kvalitet, oprindelsesland eller kampagnefremstød for enkelte  

 produkter.
Direktør  John  Wagner, De Sammenvirkende  

 Købmænd." Klageren har anført, at man ønsker et  

 genmæle over for artiklen, alternativt, at bladet dementerer  

 oplysningerne.
Klageren har videre anført, at det med al  

 ønskelig tydelighed er fremgået af korrespondancen mellem  

 klageren og bladet, at klageren har ønsket en rettelse af udtalelserne  

   også over for offentligheden   og bladet burde have taget dette som  

 udtryk for et ønske om genmæle.
Det skal ikke komme klageren til  

 skade, at man ikke har anvendt det korrekte juridiske ordvalg i forbindelse  

 med brevvekslingen.
 Klageren har vedrørende klagefristen anført,  

 at det forhold, at bladet i sit brev af 6. august 1998 undlod at give  

 oplysning om klagemulighed i henhold til medieansvarslovens § 40, må  

 indebære, at 4 ugers fristen er suspenderet, således at klagen  

 kan fremmes uanset fristoverskridelsen.
 Bladet har i en udtalelse indledningsvis anført, at  

 klagerens brev af 6. august, hvori klageren betragter det "som en  

 selvfølge, at Jyllands-Posten medvirker til afklaring af  

 fejl/misforståelser i forbindelse med den seneste  

 prisundersøgelse, og at eventuelle fejl/mangler selvfølgelig  

 også bringes som rettelser i avisen", ikke kan udlægges som en  

 anmodning om genmæle i henhold til medieansvarslovens § 36, stk. 1. Der  

 er heller ikke tale om "genmæleindhold", der i alt væsentlig er  

 begrænset til de nødvendige faktiske oplysninger efter § 38,  

 stk. 1. Bladet har derfor ikke haft nogen anledning til at reagere i  

 overensstemmelse med § 40. Kravet om genmæle er derfor nu  

 forældet.
 I det omfang, klagen tillige er en klage over, at god  

 presseskik er tilsidesat, har bladet anført, at klagefristen for dette  

 spørgsmål ligeledes er overskredet.
Bladet har vedrørende det egentlige i klagen  

 henvist til bladets skrivelse af 6. og 26. august 1998 til klageren.
Disse  

 skrivelser giver et klart billede af, at der er uenighed mellem klageren og  

 bladets redaktion om indholdet af artiklen, men at klageren ikke har  

 påvist, at artiklen er i strid med god presseskik eller kan give  

 anledning til genmæle.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Lene Sarup  

 og Ole Askvig.
 Pressenævnet udtaler:
 Det kræves ikke, at ordet "genmæle" er  

 anvendt, for at en henvendelse til bladets ansvarshavende redaktør kan  

 anses som et krav om genmæle, og det kræves heller ikke, at  

 klageren i forbindelse med anmodningen har formuleret et genmæle.  

 Imidlertid må det være en forudsætning, at mediet af  

 anmodningen kan udlede, at klageren ønsker at fremkomme med et  

 genmæle og ikke blot ønsker at klage over indholdet i mediet  

 eller mediets fremgangsmåde i forbindelse med offentliggørelsen  

 af oplysningerne.
Pressenævnet finder, at klagerens tilkendegivelse i  

 skrivelsen af 30. juli 1998, hvorefter der kan blive tale om at forlange et  

 egentligt dementi af bladets oplysninger må anses som et krav om  

 genmæle.
Bladet burde derfor, da bladet afviste at bringe "nogen form  

 for dementi" have givet klageren vejledning om, at afvisningen kunne  

 indbringes for Pressenævnet.
 Det forhold, at klageren også efter bladets  

 skrivelse af 26. august 1998 fastholdt, at bladet skal bringe bladets  

 beklagelse, indebærer, at fristen for såvel klagen over  

 overtrædelse af god presseskik som afvisningen af at bringe et  

 genmæle ikke er overskredet.
 Klageren har ikke anført, på hvilke punkter  

 god presseskik skulle være tilsidesat, og nævnet finder derfor  

 ikke grundlag for at kritisere artiklens indhold.
 Pressenævnet bemærker herefter, at  

 nævnet ikke har kompetence til at pålægge et medie at  

 beklage bestemte oplysninger, der har været bragt i mediet.
Artiklens overskrift "Svinepriser forgylder  

 købmænd" er en vurdering, der har faktisk karakter.
På  

 grundlag af bladets tilkendegivelse til klageren af 26. august 1998,  

 hvorefter bladet ikke kan fastslå hvor stor en del af prisstigningerne,  

 der skyldes øgede avancer i supermarkederne, og da overskriften er  

 egnet til at skade klageren, er denne berettiget til at komme til orde med et  

 genmæle.
 I medfør af medieansvarslovens § 49  

 pålægges det herefter den ansvarshavende redaktør af  

 Jyllands-Posten i overensstemmelse med medieansvarslovens § 39 at  

 offentliggøre følgende:
 "Pressenævnet har pålagt Jyllands-Posten at  

 bringe følgende genmæle:
 Morgenavisen Jyllands-Posten bragte den 25. juli 1998 en  

 artikel om udviklingen i svinekødspriser med overskriften "Svinepriser  

 forgylder købmænd". Hverken teksten eller de prisudregninger,  

 der ligger til grund for artiklen, giver belæg for at fastslå, at  

 købmændene over en længere periode skulle have øget  

 avancen i de tilfælde, hvor landbrugets afregningspriser er faldet.
Direktør  John  Wagner, De Samvirkende  

 Købmænd." Afsagt den 4. november 1998.
