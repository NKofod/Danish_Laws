Fremsat den 27. oktober 1999 af  

 erhvervsministeren (Pia Gjellerup) Forslag til Lov om ændring af lov om  

 statsautoriserede revisorer og lov om registrerede revisorer (Supplerende beretninger, Erhvervsserviceordningen og  

 kommandit-aktieselskaber (partnerselskaber)) § 1 I lov om statsautoriserede revisorer, jf. lovbekendtgørelse nr. 501  

 af 30. juni 1998, som ændret ved § 2, i lov nr. 227 af 21. april 1999,  

 foretages følgende ændringer:
 1. § 6 a, stk. 1, affattes  

 således:
»En statsautoriseret revisors virksomhed omfatter revision  

 af regnskaber m.v. og supplerende beretninger samt rådgivning og  

 assistance i forbindelse hermed og inden for tilgrænsende  

 områder.
Revisors virksomhed omfatter ligeledes udøvelse af  

 aktiviteter under Erhvervsserviceordningen.«.
 2. § 11, stk. 1, affattes således:
 »Virksomhed som statsautoriseret revisor, jf. § 6 a,  

 må kun udøves som enkeltmandsvirksomhed, interessentskab,  

 aktieselskab, anpartsselskab eller kommandit-aktieselskab (partnerselskab).  

 Virksomheden må alene drive revisionsvirksomhed og eje  

 revisionsvirksomheder.«.
 3. § 11, stk. 3, affattes således:
»Stk. 3. I aktieselskaber, anpartsselskaber og  

 kommandit-aktieselskaber (partnerselskaber) skal flertallet af  

 bestyrelsesmedlemmerne være statsautoriserede revisorer.
Er  

 anpartsselskabet uden bestyrelse, skal direktionen alene bestå af  

 statsautoriserede revisorer.
I kommandit-aktieselskaber (partnerselskaber)  

 skal samtlige komplementarer være statsautoriserede revisorer eller  

 statsautoriserede revisionsvirksomheder.«.
 4. § 19 a, stk. 1, affattes  

 således:
 »Ved Revisornævnets behandling af sager, som er  

 indbragt for eller henvist til nævnet, jf. § 19, stk. 2, finder  

 bestemmelserne i § 18 a, stk. 1 og 4, i denne lov samt § 11 a, stk. 1 og 4, i  

 lov om registrerede revisorer, tilsvarende anvendelse.«.
§ 2 I lov om registrerede revisorer, jf. lovbekendtgørelse nr. 502 af  

 30. juni 1998, som ændret ved § 3, i lov nr. 227 af 21. april 1999,  

 foretages følgende ændringer:
 1. § 3, stk. 1, nr. 3, affattes  

 således:
 »3)	hvis retten til at være optaget i registret frakendes efter §  

 19 a, stk. 2, i lov om statsautoriserede revisorer, eller borgerlig  

 straffelovs § 79, eller«.
 2. § 4 a, stk. 1, affattes  

 således:
»En registreret revisors virksomhed omfatter revision af  

 regnskaber m.v. og supplerende beretninger samt rådgivning og  

 assistance i forbindelse hermed og inden for tilgrænsende  

 områder.
Revisors virksomhed omfatter ligeledes udøvelse af  

 aktiviteter under Erhvervsserviceordningen.«.
 3. § 6 b, stk. 1, affattes  

 således:
 »Virksomhed som registreret revisor, jf. § 4 a, må  

 kun udøves som enkeltmandsvirksomhed, interessentskab, aktieselskab,  

 anpartsselskab eller kommandit-aktieselskab (partnerselskab). Virksomheden  

 må alene drive revisionsvirksomhed og eje revisionsvirksomheder.«.
 4. § 6 b, stk. 3, affattes  

 således:
»Stk. 3. I aktieselskaber, anpartsselskaber og  

 kommandit-aktieselskaber (partnerselskaber) skal flertallet af  

 bestyrelsesmedlemmerne være registrerede revisorer.
Er anpartsselskabet  

 uden bestyrelse, skal direktionen alene bestå af registrerede  

 revisorer.
I kommandit-aktieselskaber (partnerselskaber) skal samtlige  

 komplementarer være registrerede revisorer eller registrerede  

 revisionsvirksomheder.«.
§ 3 Loven træder i kraft den 1. januar 2000.
§ 4 Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de  

 afvigelser, som de særlige grønlandske forhold tilsiger.
Bemærkninger til lovforslaget Almindelige bemærkninger 1. Indledning På baggrund af den offentlige debat i Danmark og i  

 EU-regi om revisorerhvervet blev der i november 1998 afholdt en  

 revisorkonference, hvor rammerne for en fremtidig revisorlovgivning blev  

 drøftet.
Som opfølgning på revisorkonferencen blev  

 Revisorkommission, som er nedsat i henhold til lov om statsautoriserede  

 revisorer, anmodet om at overveje en ændring af den gældende  

 lovgivning.
Revisorkommissionen afgav i maj 1999 en redegørelse til  

 brug for overvejelser om ændring af revisorlovgivningen.
 Med hensyn til spørgsmålet om ændring i  

 revisorers virksomhedsområde, herunder revisorernes mulighed for at yde  

 rådgivningsvirksomhed, er Revisorkommissionen blevet bedt om at  

 foretage yderligere undersøgelser, således at ændring af  

 revisorlovgivningen foreslås at ske i to etaper.
Første etape er nærværende lovforslag,  

 som alene vedrører en mindre tilpasning af gældende lov, der  

 gør det muligt for revisorer at revidere og assistere ved  

 udfærdigelsen af supplerende beretninger samt udøve aktiviteter  

 under Erhvervsserviceordningen.
Endvidere foreslås der skabt hjemmel  

 til, at revisionsvirksomhed kan drives som kommandit-aktieselskab  

 (partnerselskab).
Anden etape forudsætter en videre debat af de i  

 Revisorkommissionens redegørelse foreslåede ændringer.  

 Revisorkommissionens redegørelse lægger op til en  

 væsentlig udvidelse af revisorers rådgivningsvirksomhed, som  

 kræver en nærmere afklaring i forhold til andre erhvervsgrupper.  

 Der vil derfor i den kommende periode ske en sådan yderligere debat,  

 herunder en drøftelse med bl.a.
Advokatrådet, med henblik  

 på at finde en konkurrencemæssig velafbalanceret løsning.  

 Forslag til en videregående lovændring vil tidligst kunne  

 fremsættes i folketingssamlingen 2000/01.
 Lovforslaget skal dermed ses i sammenhæng med de  

 kommende drøftelser om en videregående  

 lovændring.
2. Lovforslagets indhold 2.1. Supplerende beretninger Reglerne om revisorers virksomhedsområde  

 afgrænser statsautoriserede revisorers og registrerede revisorers  

 virksomhed til at omfatte revision af regnskaber m.v. samt rådgivning  

 og assistance i forbindelse hermed og inden for tilgrænsende  

 områder.
Samfundets stadige udvikling og efterspørgslen  

 efter nye eller andre rapporteringsformer samt usikkerheden om  

 rækkevidden af bestemmelsen, herunder om revisorer har kunnet revidere  

 og assistere ved udfærdigelsen af supplerende beretninger, har skabt et  

 behov for en klargøring af bestemmelsen.
Lovforslaget tilsigter derfor  

 en klargøring af revisors virksomhedsområde.
Lovforslaget betyder, at revisors ydelser kan omfatte  

 revision af supplerende beretninger, som eksempelvis grønne  

 regnskaber, jf.
Miljøministeriets bekendtgørelse nr. 975 af 13.  

 december 1995, EMAS-redegørelser, jf.
Rådets forordning nr. 1836  

 af 29. juni 1993 om industrivirksomheders frivillige deltagelse i en  

 fællesordning for miljøstyring og miljørevision (EFT 1993  

 L 168/1), miljøregnskaber, etiske regnskaber, videnregnskaber, sociale  

 regnskaber, holistiske regnskaber m.fl., som der i de seneste år har  

 været en stigende interesse for og efterspørgsel  

 efter.
2.2. Erhvervsserviceordning Erhvervsministeriet har til gavn for helt små  

 virksomheder udviklet en erhvervsserviceordning, hvor  

 serviceleverandører til gavn for disse virksomheder kan systematisere  

 og effektivisere arbejdsgange forbundet med virksomhedernes daglige  

 administrative opgaver.
Intentionen har været at skabe en ordning,  

 hvorefter især små virksomheder mod betaling kan blive fri for  

 selv at løse disse opgaver, herunder foretage indberetninger og  

 indbetalinger til offentlige myndigheder.
Erhvervsserviceordningen  

 indebærer forskellige grundfunktioner, der bl.a. knytter sig til  

 lønadministration, finansbogholderi og myndighedskontakt i forbindelse  

 hermed.
Lovforslaget gør det muligt for revisorer at udbyde  

 aktiviteter under Erhvervsserviceordningen, hvilket den gældende  

 lovgivning på området uden særskilt dispensation er til  

 hinder for.
Erhvervsserviceordningen har fra januar til september 1999  

 kørt som et pilotprojekt.
I forbindelse med pilotprojektet er der  

 meddelt enkeltstående dispensationer, ligesom revisorer  

 efterfølgende kun har kunnet deltage i Erhvervsserviceordningen efter  

 at have modtaget dispensation.
Det er derfor nødvendigt at ændre  

 revisorlovgivningen, hvis revisorer skal kunne deltage i  

 Erhvervsserviceordningen uden dispensation.
Lovændringen vil kunne bidrage til, at revisorer som  

 serviceleverandører kan bistå særligt mindre virksomheder  

 med udførelsen af en række administrative opgaver, der efter  

 deres indhold går ud over revision af regnskaber samt rådgivning  

 og assistance i forbindelse hermed.
Revisorer besidder en kompetence, som  

 gør det muligt at udbyde erhvervsservice på et effektivt og  

 konkurrencedygtigt grundlag.
Forslaget indebærer, at revisor ikke på noget  

 tidspunkt må træffe ledelsesmæssige dispositioner og derved  

 påtage sig et ansvar for de trufne beslutninger.
Revisor må alene  

 yde administrativ bistand.
Ansvaret skal ligge hos ledelsen af den  

 pågældende virksomhed.
Det er afgørende, at revisors  

 mulighed for at yde aktiviteter under Erhvervsserviceordningen ikke  

 kompromitterer revisors uafhængighed og rolle som offentlighedens  

 tillidsrepræsentant.
 Erhvervs- og Selskabsstyrelsen forudsættes at  

 fastsætte nærmere regler om omfanget af revisorers deltagelse i  

 Erhvervsserviceordningen med hjemmel i lov om statsautoriserede revisorer § 6  

 a, stk. 4, og i lov om registrerede revisorer § 4 a, stk. 4.
2.3. Mulighed for at revisionsvirksomheder kan  

 organiseres som kommandit-aktieselskab (partnerselskab) Ifølge gældende dansk ret må  

 revisionsvirksomhed kun udøves som enkeltmandsvirksomhed,  

 interessentskab, aktieselskab eller anpartsselskab.
Forslaget vil gøre det muligt for revisorer at  

 drive virksomhed som kommandit-aktieselskab, også kaldet  

 partnerselskab.
Selskabsformen er udførligt reguleret i  

 aktieselskabsloven, jf. aktieselskabslovens kap. 22.
Lovændringen vil bidrage til, at revisorer kan  

 opnå de fordele, der er ved at drive virksomhed i  

 kommandit-aktieselskabsform.
Disse fordele kan være både af  

 selskabsretlig og skatteretlig karakter.
Desuden vil den foreslåede  

 ændring betyde, at revisorlovgivningen vil følge med den  

 generelle udvikling i selskabsformerne.
 Bekendtgørelse om revisionsselskaber vil blive  

 ændret således, at der tages højde for  

 kommandit-aktieselskabsformen.
3. Høring Lovforslaget har været sendt i høring i  

 følgende ministerier og organisationer.
Det gælder dog ikke  

 bestemmelserne om kommandit-aktieselskaber (partnerselskaber).
 Advokatrådet, Amtsrådsforeningen,  

 Arbejderbevægelsens Erhvervsråd, Arbejdsmarkedets  

 Tillægspension, Danmarks Sparekasseforening, Dansk  

 Erhvervsgartnerforening, Dansk Familielandbrug, Dansk Handel og Service,  

 Dansk Industri, Danske Andelskasser, Danske Andelsselskaber, De Danske  

 Landboforeninger, Den Danske Finansanalytikerforening, Det Danske  

 Handelskammer, Det Økonomiske Råds Sekretariat,  

 Finansministeriet, Finansrådet, Forbrugerrådet, Foreningen af  

 Børsmæglere, Foreningen af Statsautoriserede Revisorer,  

 Foreningen Danske Revisorer, Foreningen Registrerede Revisorer FRR,  

 HK/Handel, Håndværksrådet, Indenrigsministeriet,  

 Justitsministeriet, Kommunernes Landsforening, Kommunernes Revisionsafdeling,  

 Konkurrencerådet, Københavns Fondsbørs, Københavns  

 Magistrat, Landbrugets Rådgivningscenter, Liberale Erhvervs Råd,  

 Miljøstyrelsen, Realkreditrådet, REVIFORA Foreningen for  

 Revision, Økonomi og Ledelse, Revisorkommissionen, Rigsrevisionen,  

 Rådet for Dansk Forsikring og Pension, Skatteministeriet,  

 Socialministeriet, Statsministeriet, Sundhedsministeriet, Trafikministeriet,  

 Udenrigsministeriet, Undervisningsministeriet og  

 Økonomiministeriet.
4. Administrative, finansielle og miljømæssige  

 konsekvenser Lovforslaget skønnes ikke at have administrative, finansielle eller  

 miljømæssige konsekvenser for det offentlige.
5. Erhvervsmæssige konsekvenser Lovforslaget skønnes ikke at have administrative  

 konsekvenser for erhvervslivet.
Revisorer vil med reglen om adgang til at  

 deltage i Erhvervsserviceordningen blive stillet konkurrencemæssigt  

 mere lige med andre udbydere inden for Erhvervsserviceordningen.
6. Forholdet til EU-retten Europa-Kommissionen udgav i 1996 en grønbog om  

 regulering af revisionsydelser i EU, og der kan med udgangspunkt heri  

 forventes yderligere harmoniseringstiltag i de kommende år.
Der  

 forventes ikke harmoniseringstiltag på de områder, som  

 foreslås indført ved 1. etape af ændringen af  

 revisorlovgivningen.
7. Skema over konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat,  

 kommuner og amtskommuner Ingen Ingen Økonomiske konsekvenser for  

 erhvervslivet Ved revisorers adgang til at deltage i  

 Erhvervsserviceordningen stilles statsautoriserede og registrerede revisorer  

 konkurrencemæssigt mere lige med andre udbydere inden for  

 Erhvervsserviceordningen.
Ingen Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Europa-Kommissionen udgav i 1996 en  

 grønbog om regulering af revisionsydelser i EU.
Der kan på  

 baggrund af dette oplæg forventes yderligere harmoniseringstiltag i de  

 kommende år.
Bemærkninger til lovforslagets  

 enkelte bestemmelser Til § 1 Til nr. 1 Bestemmmelsens 1. pkt. klargør, at revisor udover  

 at kunne foretage revision af regnskaber m.v. samt rådgivning og  

 assistance i forbindelse hermed og inden for tilgrænsende  

 områder, ligeledes kan revidere og assistere ved udfærdigelsen af  

 supplerende beretninger.
 Det forudsættes naturligvis, at revisor har den  

 fornødne kompetence.
Hensigten er, at revisor udover revision af de supplerende  

 beretninger skal kunne assistere virksomheden med udarbejdelse heraf.
Et  

 tilsvarende princip gælder i dag for de finansielle regnskaber, hvor en  

 væsentlig del af revisors assistanceopgaver vedrører assistance  

 med opstilling af regnskaber m.v.
Ansvaret for de supplerende beretninger vil  

 i lighed med ansvaret for det finansielle årsregnskab være  

 ledelsens.
Ved supplerende beretninger forstås beretninger, som  

 beskriver virksomheden udfra andre synsvinkler, end det er tilfældet  

 med det finansielle årsregnskab.
Supplerende beretninger kan være  

 lovregulerede som eksempelvis grønne regnskaber, jf.  

 Miljøministeriets bekendtgørelse nr. 975 af 13. december 1995  

 og EMAS-redegørelser, jf.
Rådets forordning nr. 1836 af 29. juni  

 1993 om industrivirksomheders frivillige deltagelse i en fællesordning  

 for miljøstyring og miljørevision (EFT 1993 L 168/1). Herudover  

 kan der være tale om ikke-lovregulerede beretninger som eksempelvis  

 miljøregnskaber, etiske regnskaber, videnregnskaber, sociale  

 regnskaber, holistiske regnskaber m.fl.
 2. pkt giver revisorer mulighed for at deltage i  

 Erhvervsserviceordningen.
 Erhvervsserviceordningen indebærer løsning af  

 en række administrative opgaver, herunder lønadministration,  

 finansbogholderi og myndighedskontakt i forbindelse hermed, der efter deres  

 indhold går ud over revisorers gældende virksomhedsområde.
Revisors udøvelse af aktiviteter under  

 Erhvervsserviceordningen er begrænset til rådgivning og  

 assistance og omfatter ikke ledelsesmæssige dispositioner.
Revisor  

 må alene yde administrativ bistand.
Der er som udgangspunkt tale om  

 opgaver, som virksomheden selv kunne have løst.
Ansvaret skal ligge  

 hos ledelsen af den pågældende virksomhed.
Da Erhvervsserviceordningen også kan indebære  

 virksomhed, som revisorer, uanset formålet, ikke bør kunne  

 udøve, forudsættes Erhvervs- og Selskabsstyrelsen at udnytte sin  

 hjemmel i § 6 a, stk. 4, til at fastsætte nærmere regler om  

 omfanget af revisors udøvelse af erhvervsservice.
I denne  

 bekendtgørelse vil det bl.a. blive fastsat, at revisorer ikke må  

 udøve inkassovirksomhed, foretage ledelsesmæssige dispositioner  

 og foretage fysiske betalingsoverførsler.
Til nr. 2 Bestemmelsen medfører, at revisorer kan drive  

 revisionsvirksomhed i form af kommandit-aktieselskab, også kaldet  

 partnerselskab.
Kommandit-aktieselskaber er udførligt reguleret i  

 aktieselskabsloven, jf. aktieselskabslovens kap. 22. Aktieselskabslovens  

 regler finder anvendelse med de modifikationer, der følger af lov om  

 statsautoriserede revisorer.
Ifølge aktieselskabsloven består et  

 kommandit-aktieselskab af en eller flere ansvarlige deltagere  

 (komplementarer) og en eller flere deltagere med begrænset  

 hæftelse (kommanditister). Komplementarerne hæfter personligt,  

 ubegrænset og solidarisk for selskabets forpligtelser.
Kommanditisterne  

 hæfter kun med den kapital, som de forpligter sig til at indskyde i  

 selskabet.
Kommanditisternes stilling i kommandit-aktieselskabet  

 svarer til stillingen for aktionærer i et aktieselskab.
De fuldt  

 ansvarlige deltagere i kommandit-aktieselskabet, komplementarerne, skal  

 tillægges forvaltningsmæssige og økonomiske  

 beføjelser.
Af økonomiske beføjelser kan der være  

 tale om, at komplementarerne f.eks. har andel i overskud, tab, formue og  

 likvidationsprovenu, eller en forrentning af eventuelt overskud.
Af  

 forvaltningsmæssige beføjelser kan der f.eks. være tale om  

 deltagelse i den daglige ledelse, tegningsret eller en vetoret over for  

 beslutninger, der er af væsentlig betydning for komplementarens  

 personlige hæftelse.
Til nr. 3 For at sikre, at en revisionsvirksomhed til enhver tid er  

 sikret mod uvedkommende interesser, er det foreslået, at bestyrelsens  

 flertal i et kommandit-aktieselskab skal bestå af statsautoriserede  

 revisorer.
Derved skabes der overensstemmelse med reglerne for  

 statsautoriseret revisionsvirksomhed udøvet i aktie- eller  

 anpartsselskabsform.
 Da komplementaren skal have forvaltningsmæssige og  

 økonomiske beføjelser i kommandit-aktieselskabet,  

 foreslås det, at samtlige komplementarer skal være  

 statsautoriserede revisorer eller statsautoriserede revisionsvirksomheder.  

 Herved sikres det, at statsautoriserede revisorer eller statsautoriserede  

 revisionsvirksomheder har dominerende indflydelse på de beslutninger,  

 som skal træffes i selskabet.
Når der i loven henvises til aktier, omfatter det  

 såvel aktier i et aktieselskab som i et kommandit-aktieselskab.
Aktier  

 i kommandit-aktieselskabet må således alene ejes af de i § 11,  

 stk. 4, nævnte personer, virksomheder og  

 medarbejderforeninger.
Til nr. 4 Der er alene tale om rettelse af en  

 fejlhenvisning.
Til § 2 Til nr. 1 Der er alene tale om rettelse af en  

 fejlhenvisning.
Til nr. 2 Der henvises til bemærkningerne til forslagets § 1,  

 nr. 1.
Til nr. 3 Der henvises til bemærkningerne til forslagets § 1,  

 nr. 2.
Til nr. 4 Der henvises til bemærkningerne til forslagets § 1,  

 nr. 3.
Til § 3 Lovens ikrafttræden foreslås fastsat til den  

 1. januar 2000, så revisorers mulighed for at udøve aktiviteter  

 under Erhvervsserviceordningen uden særskilt dispensation kommer  

 på plads hurtigst muligt.
Bilag Lovforslaget sammenholdt med gældende lov Gældende formulering Lovforslaget § 1 I lov om statsautoriserede revisorer, jf. lovbekendtgørelse nr. 501  

 af 30. juni 1998, som ændret ved § 2 i lov nr. 227 af 21. april 1999,  

 foretages følgende ændringer:
 1. § 6 a, stk. 1, affattes  

 således:
§ 6 a.
En statsautoriseret revisors virksomhed  

 omfatter revision af regnskaber m.v. samt rådgivning og assistance i  

 forbindelse hermed og inden for tilgrænsende områder.
»En statsautoriseret revisors virksomhed omfatter revision  

 af regnskaber m.v. og supplerende beretninger samt rådgivning og  

 assistance i forbindelse hermed og inden for tilgrænsende  

 områder.
Revisors virksomhed omfatter ligeledes udøvelse af  

 aktiviteter under Erhvervsserviceordningen.«.
 2. § 11, stk. 1, affattes  

 således:
§ 11. Virksomhed som statsautoriseret revisor, jf.  

 § 6 a, må kun udøves som enkeltmandsvirksomhed, interessentskab  

 eller i aktie- eller anpartsselskab.
Virksomheden må alene drive  

 revisionsvirksomhed og eje revisionsvirksomheder.
 »Virksomhed som statsautoriseret revisor, jf. § 6 a,  

 må kun udøves som enkeltmandsvirksomhed, interessentskab,  

 aktieselskab, anpartsselskab eller kommandit-aktieselskab (partnerskab).  

 Virksomheden må alene drive revisionsvirksomhed og eje  

 revisionsvirksomheder.«.
 3. § 11, stk. 3, affattes  

 således:
Stk. 3. I aktie- og anpartsselskaber skal flertallet af  

 bestyrelsesmedlemmerne være statsautoriserede revisorer.
Er  

 anpartsselskabet uden bestyrelse, skal direktionen alene bestå af  

 statsautoriserede revisorer.
»Stk. 3. I aktieselskaber, anpartsselskaber og  

 kommandit-aktieselskaber (partnerselskaber) skal flertallet af  

 bestyrelsesmedlemmerne være statsautoriserede revisorer.
I  

 kommandit-aktieselskaber (partnerselskaber) skal samtlige komplementarer  

 være statsautoriserede revisorer eller statsautoriserede  

 revisionsvirksomheder.«.
 4. § 19 a, stk. 1, affattes  

 således:
§ 19 a.
Ved Revisornævnets behandling af  

 sager, som er indbragt for eller henvist til nævnet, jf. § 19, stk. 2,  

 finder bestemmelserne i § 18 a, stk. 1 og 3, i denne lov samt § 11 a, stk. 1  

 og 3, i lov om registrerede revisorer, tilsvarende anvendelse.
 »Ved Revisornævnets behandling af sager, som er  

 indbragt for eller henvist til nævnet, jf. § 19, stk. 2, finder  

 bestemmelserne i § 18 a, stk. 1 og stk. 4, i denne lov samt § 11 a, stk. 1 og  

 4, i lov om registrerede revisorer, tilsvarende anvendelse.«.
§ 2 I lov om registrerede revisorer, jf. lovbekendtgørelse nr. 502 af  

 30. juni 1998, som ændret ved § 3 i lov nr. 227 af 21. april 1999,  

 foretages følgende ændringer:
 1. § 3, stk. 1, nr. 3, affattes  

 således:
§ 3. En registreret revisor slettes i registret, 3)	hvis retten til at være optaget i registret frakendes efter §  

 11, stk. 2, eller borgerlig staffelovs § 79, eller »3)	hvis retten til at være optaget i registret frakendes efter §  

 19 a, stk. 2, i lov om  statsautoriserede revisorer, eller borgerlig  

 staffelovs § 79, eller«.
 2. § 4 a, stk. 1, affattes  

 således:
§ 4 a.
En registreret revisors virksomhed omfatter  

 revision af regnskaber  m.v. samt rådgivning og assistance i  

 forbindelse hermed og inden for tilgrænsende områder.
»En registreret revisors virksomhed omfatter revision af  

 regnskaber m.v. og supplerende beretninger samt rådgivning og  

 assistance i forbindelse hermed og inden for tilgrænsende  

 områder.
Revisors virksomhed omfatter ligeledes udøvelse af  

 aktiviteter under Erhvervsserviceordningen.«.
 3. § 6 b, stk. 1, affattes  

 således:
§ 6 b.
Virksomhed som registreret revisor, jf. § 4  

 a, må kun udøves som enkeltmandsvirksomhed, interessentskab  

 eller i aktie- eller anpartsselskab.
Virksomheden må alene drive  

 revisionsvirksomhed og eje revisionsvirksomhed.
 »Virksomhed som registreret revisor, jf. § 4 a, må  

 kun udøves som enkeltmandsvirksomhed, interessentskab, aktieselskab,  

 anpartsselskab eller kommandit-aktieselskab (partnerskab). Virksomheden  

 må alene drive revisionsvirksomhed og eje revisionsvirksomheder.«.
 4. § 6 b, stk. 3, affattes  

 således:
Stk. 3. I aktie- og anpartsselskaber skal flertallet af  

 bestyrelsesmedlemmerne være registrerede revisorer.
Er anpartsselskabet  

 uden bestyrelse, skal direktionen alene bestå af registrerede  

 revisorer.
»Stk. 3. I aktieselskaber, anpartsselskaber og  

 kommandit-aktieselskaber (partnerselskaber) skal flertallet af  

 bestyrelsesmedlemmerne være registrerede revisorer.
Er anpartsselskabet  

 uden bestyrelse, skal direktionen alene bestå af registrerede  

 revisorer.
I kommandit-aktieselskaber (partnerselskaber) skal samtlige  

 komplementarer være registrerede revisorer eller registrerede  

 revisionsvirksomheder.«.
§ 3 Loven træder i kraft den 1. januar 2000.
§ 4 Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de  

 afvigelser, som de særlige grønlandske forhold tilsiger.
