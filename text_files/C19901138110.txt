1. Den 1. april 1988 iværksatte Justitsministeriet en  

 forsøgsordning i 13 udvalgte politikredse.
Politiet har i disse kredse  

 tilsendt samtlige, der er domfældt for spiritus- eller promillekørsel, en  

 orienteringsskrivelse bl.a. med oplysning om muligheden for at søge om  

 udsættelse med afsoningen på grund af en igangværende alkoholistbehandling.  

 Det er i orienteringsskrivelsen fremhævet, at benådning for straffen kun kan  

 blive aktuel i helt ekstraordinære tilfælde.
 Spørgsmålet om, hvorvidt en eventuel udsættelse skulle betinges af tilsyn  

 og særvilkår, kunne forelægges vedkommende afdeling af kriminalforsorgen i  

 frihed til vurdering.
Efter at der er indhentet en udtalelse fra Færdselssikkerhedskommissionen,  

 har Justitsministeriet truffet bestemmelse om, at forsøgsordningen nu skal  

 være gældende for hele landet.
Samtidig er der foretaget visse ændringer i  

 ordningens indhold.
2. Ordningen omfatter personer, som er idømt en frihedsstraf på 40  

 dage og derunder for spiritus- eller promillekørsel.
De pågældende skal  

 endvidere have et udtalt behov for alkoholistbehandling og have påbegyndt en  

 kontrolleret behandling mod misbrug af alkohol.
Ordningen omfatter kun  

 undtagelsesvis tilfælde, hvor den ubetingede straf omfatter andet end  

 overtrædelse af færdselsloven.
3. Domfældte, der opfylder disse betingelser, kan påregne  

udsættelse med strafudståelse normalt i eet år på vilkår af, at de i  

 udsættelsesperioden ikke begår strafbart forhold samt undergiver sig tilsyn  

 af kriminalforsorgen og vilkår om fortsat alkoholistbehandling.
Forløber  

 udsættelsesperioden tilfredsstillende, vil en betinget  benådning  

  kunne påregnes på vilkår af fortsat straffrit liv i eet år, betaling af en  

 bøde samt eventuelt fortsat tilsyn og vilkår om behandling i et nærmere  

 angivet tidsrum.
Bøden vil normalt udgøre halvdelen af den bøde, der  

 fastsættes for spiritus- eller promillekørsel.
4. Alle  ansøgninger om udsættelse/benådning med  

 henvisning til igangværende alkoholistbehandling sendes af politiet til  

 vedkommende afdeling af kriminalforsorgen i frihed.
Afdelingen skal dels  

 konkret vurdere behovet for behandling, dels afgive indstilling om  

 vilkårsfastsættelse i forbindelse med en eventuel betinget udsættelse.
Herefter forelægger politiet sagen bilagt afdelingens udtalelse for  

 Justitsministeriet til afgørelse, idet reglen i § 3, stk. 3, om høring af  

 andre myndigheder i cirkulære af 26. juni 1975  ikke  finder  

 anvendelse ved behandling af sager, der er omfattet af nærværende  

 cirkulæreskrivelse.
Sagerne behandles i øvrigt efter reglerne i  

 Justitsministeriets cirkulære af 26. juni 1975 om behandling af sager om  

 benådning og udsættelse af straffuldbyrdelsen mv.
 Senest een måned inden udsættelsesperiodens udløb forelægger politiet  

 sagen bilagt en udtalelse fra tilsynsmyndigheden for Justitsministeriet med  

 en indstilling vedrørende spørgsmålet om benådning.
 5. Tilsynsmyndigheden skal orienteres, såfremt den domfældte ikke  

 følger den alkoholistbehandling, som er en betingelse for udsættelsen med  

 straffuldbyrdelsen.
Det forudsættes derfor, at tilsynsmyndigheden og den institution eller  

 person, som har ansvaret for behandlingen, træffer aftale om, hvordan sådan  

 meddelelse gives.
Tilsynsmyndigheden skal snarest muligt indberette til  

 Justitsministeriet, hvis den domfældte i udsættelsesperioden overtræder de  

 fastsatte vilkår.
Såfremt politiet bliver bekendt med, at den domfældte i  

 udsættelsesperioden begår ny kriminalitet, recidiverer til alkoholmisbrug  

 eller i øvrigt overtræder de fastsatte vilkår, skal politiet snarest muligt  

 indberette dette til Justitsministeriet.
Indberetningen skal ledsages af en  

 udtalelse fra tilsynsmyndigheden.
 Justitsministeriet træffer på dette grundlag bestemmelse om, hvorvidt  

 afgørelsen om betinget udsættelse skal bortfalde.
 6. Ordningen træder i kraft den 15. juli 1990. Politiet anmodes om  

 snarest efter domsafsigelsen at  sende  den blå orienteringsskrivelse  

 fra kriminalforsorgen, der oplyser om muligheden for at søge om udsættelse og  

 eventuelt senere benådning, til alle, der efter denne dato idømmes en  

 frihedsstraf på 40 dage og derunder for spiritus- eller promillekørsel.  

 Personer, som før den 15. juli 1990 er idømt en tilsvarende frihedsstraf, men  

 som endnu ikke har afsonet straffen, er omfattet af ordningen, men skal ikke  

 have tilsendt den blå orienteringsskrivelse.
 P.M.V.
