Betænkning afgivet af  

 Arbejdsmarkedsudvalget den 6. december 2000 Betænkning over Forslag til lov om ændring af lov om en  

 aktiv arbejdsmarkedspolitik (Intensiv jobsøgningsindsats, særlig  

 formidlingsindsats, jobrotation) [af arbejdsministeren (Ove Hygum)] 1. Ændringsforslag Der er stillet 7 ændringsforslag til lovforslaget.  

 Arbejdsministeren har stillet ændringsforslag nr. 3-7, og Socialistisk  

 Folkepartis medlem af udvalget har stillet ændringsforslag nr. 1 og  

 2.
2. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 5 møder.
Spørgsmål Udvalget har stillet 5 spørgsmål til  

 arbejdsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, V, KF, CD, RV og KRF)  

 indstiller lovforslaget til vedtagelse med de af arbejdsministeren  

 stillede ændringsforslag.
 Flertallet, herefter benævnt forligspartierne, har  

 aftalt, at større ændringer i tilrettelæggelsen af  

 aktiveringen i aktivperioden afventer erfaringerne fra de to forsøg  

 med større fleksibilitet, som er iværksat i to regioner i 2000  

 og 2001 i forlængelse af aftalen fra 1999 om finansloven for 2000. De  

 foreløbige resultater og den foreløbige opfølgning  

 på forsøgene i forsøgsregionerne AF-Århus og  

 AF-Ringkøbing drøftes mellem forligspartierne i februar/marts  

 og i september 2001. Efter forsøgenes udløb drøftes de  

 endelige resultater og opfølgningen mellem partierne.
Tilsvarende skal forligspartierne - første gang i  

 september 2001 - drøfte det hidtidige forløb af og de  

 foreløbige erfaringer med de især nye instrumenter, der  

 indgår i aftalen af 2. november 2000 om elementer i justering inden for  

 aktivloven til opfølgning af aftalen om finansloven for 2000. Specielt  

 vedrørende den særlige formidlingsindsats (andre aktører)  

 er det tidligere aftalt, at forligspartierne efter en periode på 24  

 måneder skal drøfte arbejdsministerens vurdering af erfaringerne  

 i praksis med dette nye instrument.
Forligspartierne vil på baggrund af  

 vurderingen drøfte behovet for nye initiativer.
Tovholderordningen Arbejdsministeren har om støtte til ekstern  

 konsulent oplyst, at afgrænsningen af »lille  

 virksomhed« til virksomheder med som udgangspunkt  

 maksimalt 10 ansatte svarer til, hvad der er fastsat i vejledningen om  

 anvendelsen af puljen til forsøgsordningen med brobyggere for etniske  

 minoriteter i private virksomheder.
Der har mellem aftaleparterne været  

 enighed om, at der for de to ordninger så vidt muligt skulle  

 gælde ensartede regler, samt at ordningen først og fremmest er  

 møntet på, at en medarbejder i virksomheden fungerer som  

 tovholder.
 Arbejdsministeren har peget på, at  

 afgrænsningen vurderes konkret af arbejdsformidlingen, således at  

 bestemmelsen sigter mod små virksomheder, men giver mulighed for, at  

 der i konkrete tilfælde kan ydes støtte til virksomheder med  

 mere end 10 ansatte.
Omfordeling af det regionale mindreforbrug vedrørende  

 særlig formidlingsindsats (andre aktører) Den særlige formidlingsindsats er et nyt  

 aktiveringsredskab, hvorfor der forsøgsvis i 2001 er fastsat en  

 maksimal ramme på 20 mio. kr. til betaling af andre aktørers  

 indsats.
Hertil kommer 40 mio. kr. til aktiveringsydelse til de ledige, der  

 deltager i aktiveringen.
Rammen tænkes udmeldt regionalt efter de objektive  

 kriterier, der også anvendes ved fordelingen af øvrige  

 aktiveringsmidler.
Der er behov for en maksimal ramme, fordi redskabet ikke  

 skal være omfattet af det almindelige økonomistyringsprincip,  

 som anvendes for øvrige aktiveringsredskaber, hvor der styres på  

 en udmeldt gennemsnitspris i forhold til et udmeldt aktivitetstal.
I stedet  

 skal der være mulighed for en regionalt fastsat aflønning af den  

 konkrete aktørs indsats.
 Hertil kommer, at der i 2001 vil blive mulighed for en  

 regional omfordeling inden for den maksimalt fastsatte ramme på 20 mio.  

 kr., således at en regions eventuelle uforbrugte midler tilgår en  

 anden region, der ønsker at anvende flere midler end den oprindeligt  

 udmeldte andel til regionen.
Retten til en handlingsplan i forbindelse med 6/8 ugers selvvalgt  

 uddannelse i dagpengeperioden Der har under udvalgsbehandlingen været rejst  

 ønske om, at den ledige skal have udarbejdet en handlingsplan, inden  

 den selvvalgte uddannelse påbegyndes, i de tilfælde, hvor den  

 ønskede uddannelse er af mere end 6/8 ugers varighed.
 Arbejdsministeren har oplyst, at hvis AF skal lave en  

 handlingsplan i disse tilfælde, udvides selvvalgsretten dermed, og AF s  

 mulighed for at målrette indsatsen reduceres tilsvarende, idet  

 indsatsen skal betales over rammen til den tidlige indsats.
Er der alene mulighed for at få udarbejdet en  

 handlingsplan, idet AF kan sige nej (fordi uddannelsen ikke er  

 tilstrækkelig arbejdsmarkedsrettet eller den ledige ikke  

 tilhører en af arbejdsmarkedsrådet prioriteret målgruppe  

 for tidlig indsats), er spørgsmålet herefter, om konsekvensen  

 skal være, at uddannelsen ikke kan påbegyndes.
Dette vil i givet  

 fald betyde en indskrænkning af selvvalgsretten.
 Hvis AF kan sige nej til en handlingsplan før start  

 uden indflydelse på selvvalgsretten, er situationen den samme som i  

 dag.
 Bestemmelsen findes ikke at være til hinder for, at  

 en ledig, der er ved at have opbrugt sin ret til selvvalgt uddannelse ved  

 én eller flere kortere uddannelser, og som herefter ønsker  

 yderligere uddannelse af kortere varighed, der ikke kan holdes inden for de  

 6/8 uger, kan anmode AF om en handlingsplan for den del af uddannelsen, der  

 rækker ud over 6/8 uger.
 En ledig, der ønsker at påbegynde en  

 uddannelse med en varighed, der rækker ud over selvvalgsretten (dvs. ud  

 over 6/8 uger), skal af uddannelsesinstitutionen/arbejdsløshedskassen  

 gøres bekendt med, at der alene vil kunne gennemføres 6/8 uger  

 uden en individuel handlingsplan.
Et mindretal i udvalget (SF) indstiller  

 lovforslaget til vedtagelse med de under nr. 1, 2, 3, 6 og 7 stillede  

 ændringsforslag.
Såfremt de af mindretallet under nr. 1 og 2  

 stillede ændringsforslag ikke vedtages, vil SF ved 3. behandling stemme  

 hverken for eller imod lovforslaget.
 Et andet mindretal i udvalget (DF) indstiller  

 lovforslaget til forkastelse ved 3. behandling.
Et tredje mindretal i udvalget (EL) indstiller  

 lovforslaget til forkastelse ved 3. behandling.
Mindretallet kan dog  

 stemme for de under nr. 1, 2, 3, 6 og 7 stillede ændringsforslag.
 Enhedslisten stemmer imod lovforslaget, fordi der  

 grundlæggende er tale om en videreførelse af  

 aktiveringspolitikkens karakter af tvang og stramninger over for de  

 arbejdsløse.
Nogle af elementerne i lovforslaget tager udgangspunkt i  

 de problemer, som Enhedslisten har peget på i forbindelse med lov om  

 aktiv arbejdsmarkedspolitik.
Det drejer sig om fremrykkede tilbud til de  

 arbejdsløse i dagpengeperioden, om forbedrede muligheder for  

 jobrotationsprojekter og om reelle jobtilbud til dem, der står i fare  

 for at falde ud af dagpengesystemet som konsekvens af den stadigt kortere  

 periode med dagpengeret.
Men de elementer i lovforslaget, som omhandler de  

 nævnte problemer, løser på ingen måde problemerne.  

 Derimod indeholder lovforslaget nogle afgørende tilbageskridt for de  

 arbejdsløse.
Først og fremmest vil den udvidede adgang for  

 private konsulentfirmaer m.fl. til at varetage aktiveringsopgaver blot  

 medvirke til udvidelse af aktiveringsjunglen, hvor privat foretagsomhed  

 får på det nærmeste frit slag til at profitere på  

 aktiveringsmilliarderne.
Den arbejdsløses behov og ønsker i  

 forbindelse med omskoling og videreuddannelse får endnu ringere  

 muligheder, end tilfældet er i dag.
 Dertil kommer, at lovbestemmelserne om den fremrykkede  

 indsats, hvor arbejdsløse i dagpengeperioden kan tvinges til at tage  

 imod såkaldte tilbud fra arbejdsformidlingen, åbner for en  

 opstramning af tvangselementet over for de arbejdsløse.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (SF), tiltrådt af et mindretal  

(EL):
 1) Før nr. 1 indsættes som nyt nummer:
» » [Betænkningstid for handlingsplan] 2) Før nr. 1 indsættes som nyt nummer:
» » [Handlingsplanens oplysninger] Af	arbejdsministeren, tiltrådt af et flertal  

(udvalget med undtagelse af DF):
 3) Efter nr. 16 indsættes som nyt nummer:
» » [Hjemmel til udbetaling af jobrotationsydelse fra AF til  

 beskæftigede eller til arbejdsgiveren] Af	arbejdsministeren, tiltrådt af et flertal (S, V,  

 KF, CD, RV og KRF):
 4) Efter nr. 17 indsættes som nyt nummer:
» [Harmonisering af ATP-bidraget af aktiveringsydelse med  

 ATP-bidrag af andre overførselsydelser] 5) Efter nr. 18 indsættes som nyt nummer:
» » Stk. 2. Bestyrelsen for Arbejdsmarkedets  

 Tillægspension beregner størrelsen af bidraget for hver time,  

 der udbetales jobrotationsydelse for.
Stk. 3. Modtagere af jobrotationsydelse betaler ½  

 af bidraget, mens arbejdsgivere omfattet af § 17 a i lov om Arbejdsmarkedets  

 Tillægspension betaler ½ af bidraget.
Hver bidragsandel for en uge  

 nedrundes til nærmeste hele kronebeløb.
Bidragene finansieres i  

 overensstemmelse med de i stk. 4 og 5 fastsatte regler.
Stk. 4. Arbejdsformidlingen fratrækker  

 deltagerens del af bidraget ved udbetaling af jobrotationsydelsen.
Bidraget  

 indbetales til Arbejdsmarkedets Tillægspension efter hvert kvartals  

 udløb.
Stk. 5. Bidraget fra arbejdsgivere finansieres  

 gennem en modregning i kompensationsbeløbet efter § 17 a lov om  

 Arbejdsmarkedets Tillægspension og modregnes sammen med det i § 85 c,  

 stk. 6, i lov om arbejdsløshedsforsikring m.v. nævnte  

 beløb.
Beløbet beregnes af Arbejdsmarkedets  

 Tillægspension på grundlag af de samlede bidrag til  

 Arbejdsmarkedets Tillægspension, som er modtaget fra arbejdsgiveren i  

 de 3-måneders-perioder, der gælder for beregning af  

 kompensationsbeløb, jf. § 17 a, stk. 2, i lov om Arbejdsmarkedets  

 Tillægspension.
Beløbet udgør årligt det af  

 arbejdsministeren fastsatte bidrag, for hver gang arbejdsgiveren indbetaler  

 et beløb, der svarer til årsbidraget efter § 15, stk. 1, i lov  

 om Arbejdsmarkedets Tillægspension.
 Stk. 6. Arbejdsministeren fastsætter efter  

 indstilling fra direktøren for Arbejdsmarkedsstyrelsen og  

 Arbejdsmarkedets Tillægspension nærmere regler om indbetaling af  

 bidrag efter stk. 1-5 samt om indberetning herom til Arbejdsmarkedets  

 Tillægspension.
 Stk. 7. Indbetaler arbejdsformidlingen ikke bidrag  

 rettidigt, finder reglerne i § 17, stk. 2-5 og 7, i lov om Arbejdsmarkedets  

 Tillægspension tilsvarende anvendelse.
§ 41 e.
Personer, der er omfattet af § 41 d,  

 betaler en særlig pensionsopsparing, der udgør det i § 17 f,  

 stk. 3, i lov om Arbejdsmarkedets Tillægspension fastsatte.
Stk. 2. Arbejdsformidlingen fratrækker  

 opsparingen ved udbetalingen af ydelser med henblik på indbetaling af  

 beløbet til Arbejdsmarkedets Tillægspension efter hvert kvartals  

 udløb.
Beløbet for en uge nedrundes til nærmeste hele  

 kronebeløb.
 Stk. 3. Arbejdsministeren fastsætter efter  

 indstilling fra direktøren for Arbejdsmarkedsstyrelsen og  

 Arbejdsmarkedets Tillægspension nærmere regler om indbetaling af  

 pensionsopsparing efter stk. 1 og 2 samt om indberetning herom til  

 Arbejdsmarkedets Tillægspension.
Stk. 4. Indbetaler arbejdsformidlingen ikke  

 opsparingsbeløbet rettidigt, finder reglerne i § 17, stk. 2-5 og 7,  i  

 lov om Arbejdsmarkedets Tillægspension tilsvarende anvendelse.«« [ATP-bidrag og særlig pensionsopsparing af  

 jobrotationsydelse] Af	arbejdsministeren, tiltrådt af et flertal  

(udvalget med undtagelse af DF):
 6) Efter nr. 18 indsættes som nyt nummer:
» [Konsekvensændring som følge af lov om  

 behandling af personoplysninger] Til § 3 7) Efter stk. 1 indsættes som nyt stykke:
» [Overgangsordningen som følge af nye regler for  

 jobrotationsordning] Bemærkninger Til nr. 1 Ordet dialog i stedet for samtale har til hensigt at  

 betone den gensidige kommunikation i forbindelse med udarbejdelsen af  

 handlingsplanen.
 Betænkningstiden skal sikre dels mulighed for den  

 ledige til at overveje nye forslag, ankemuligheder, m.v. sammen med a-kasse,  

 fagforening, familie m.v., dels forbedre mulighederne for accept og » commitment« hos den ledige.
Til nr. 2 Det skal præciseres, at den enkelte plan skal  

 beskrive et konkret arbejdsmarkeds- og/eller beskæftigelsesmål.  

 Dette mål skal sættes i relation til både den  

 arbejdsløses individuelle behov og de lokale jobmuligheder.
Planen  

 skal indeholde en konkret begrundelse for, hvorfor de enkelte  

 aktiveringstiltag er valgt, og en beskrivelse af, hvordan disse tiltag  

 forventes at føre til det opstillede mål.
Til nr. 3 Ændringsforslaget er en konsekvens af forslaget om,  

 at arbejdsformidlingen skal kunne udbetale en jobrotationsydelse til  

 beskæftigede, der ikke er berettiget til en ydelse efter lov om  

 godtgørelse ved deltagelse i erhvervsrettet voksen- og efteruddannelse  

 eller lov om statens voksenuddannelsesstøtte (SVU).
Til nr. 4 Efter gældende regler har der af  

 arbejdspraktikydelsen, der blev indført pr. 1. februar 2000, alene  

 været indbetalt det beløb, der er fastsat i ATP-lovens § 15,  

 stk. 1.
 Ændringsforslaget betyder, at der i lighed med  

 andre, der modtager ydelser fra det offentlige, der substituerer en  

 arbejdsindtægt, skal indbetales det dobbelte af det bidrag, der er  

 fastsat i ATP-lovens § 15, stk. 1, jf. også nedenfor til nr. 5.
Til nr. 5 Der er tale om bestemmelser om indbetaling af henholdsvis  

 bidrag til ATP og særligt pensionsbidrag (1 pct. af den skattepligtige  

 indkomst), som er sædvanligt forekommende i andre regelsæt om  

 udbetalinger fra det offentlige, der substituerer en arbejdsindtægt  

 (f.eks. arbejdsløshedsdagpenge, uddannelsesgodtgørelse m.m.).
 De foreslåede bestemmelser sikrer, at der indbetales  

 ATP-bidrag og særligt pensionsbidrag af den jobrotationsydelse,  

 arbejdsformidlingen kan udbetale til beskæftigede, der deltager i  

 jobrotation.
 Ændringsforslaget betyder, at der skal indbetales  

 det samme beløb i ATP som for f.eks. beskæftigede, der deltager  

 i uddannelse og modtager fuld godtgørelse efter lov om  

 godtgørelse ved deltagelse i erhvervsrettet voksen- og  

 efteruddannelse, dvs. det dobbelte af det bidrag, der er fastsat i ATP-lovens  

 § 15, stk. 1.
 Hvis arbejdsgiveren betaler løn under uddannelsen  

 og derfor får udbetalt jobrotationsydelsen, trækkes ATP-bidraget  

 og det særlige pensionsbidrag i lønnen og ikke i  

 jobrotationsydelsen.
 For personer, der modtager jobrotationsydelse fra  

 arbejdsformidlingen i henhold til § 41, stk. 1, i lov om en aktiv  

 arbejdsmarkedspolitik, finansieres ½ af ATP-bidraget af de private  

 arbejdsgivere gennem en modregning i kompensationsbeløbet efter § 17 a  

 i ATP-loven.
For 2001 fastsættes der imidlertid ikke et  

 selvstændigt årligt bidrag, idet bidraget anses for at  

 indgå i det af arbejdsministeren for 2001 allerede fastsatte  

 årlige finansieringsbidrag på 153 kr., for hver gang  

 arbejdsgiveren indbetaler et beløb, der svarer til årsbidraget  

 efter § 15, stk. 1, i ATP-loven.
En eventuel årsdifference for 2001 som  

 følge af indførelsen af finansieringsbidrag ved jobrotation vil  

 blive reguleret sammen med de sædvanlige årsreguleringer i  

 forbindelse med fastsættelse af de samlede finansieringsbidrag for  

 private arbejdsgivere for 2003. Baggrunden herfor er, at det samlede  

 finansieringsbidrag for 2001 for denne persongruppe skønnes at  

 udgøre et så lille beløb, at der ikke er behov for en  

 ændring af det allerede udmeldte finansieringsbidrag.
Til nr. 6 Der er tale om en redaktionel ændring som  

 følge af, at lov om offentlige myndigheders registre blev  

 ophævet pr. 1. juli 2000, hvor lov om behandling af personoplysninger  

 trådte i kraft.
Til nr. 7 Med ændringsforslaget sikres, at arbejdsformidlingen  

 fortsat kan udbetale støtte til køb af uddannelse og yde  

 støtte til beskæftigede i forbindelse med jobrotationsprojekter,  

 der er iværksat før ikrafttrædelsen af den ændrede  

 bestemmelse i § 20.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Lone Yalcinkaya (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  

  Annette Jørgensen (DF)  

  Ole M.
Nielsen (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 103 Bilagsnr.
