Formålet med registeret er at opnå en effektiv og rationel sagsstyring i Forsvarsministeriet.
Registeret anvendes til journalisering af ind- og udgående post m.v., registrering af og udskrivning af informationer og sagsstyring, til forespørgsel på enkeltsager og søgning efter grupper af sager, til udtræk af ledelsesinformation samt udførsel af statistiske opgaver.
Personkreds: Registeret må kun indeholde oplysninger om personer, institutioner, virksomheder m.v., som selv eller ved befyldmægtigede retter henvendelse til Forsvarsminiteriet, eller på anden måde er inddraget i behandlingen af sager eller som retter en henvendelse til Forsvarsministeriet, der giver anledning til oprettelse af en sag.
 Ikrafttrædelsesdato: 25/09/1996. Erstatter tidligere forskrifter.
