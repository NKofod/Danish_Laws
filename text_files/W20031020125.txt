Landsskatteretskendelse af 13. december 2002 vedr.
Pantebreve  

 ikke korrekt afgiftsberigtiget efter stempelloven Boligselskabet As klage skyldes, at afgiftsmyndigheden har  

 truffet afgørelse om, at to pantebreve skal afgiftsberigtiges efter  

 tinglysningsafgiftsloven, idet afgiftsmyndigheden har fundet, at pantebrevene  

 ikke var korrekt afgiftsberigtiget efter stempelloven.
Yderligere afgift er  

 herefter fastsat til i alt 198.349 kr.
Det fremgår af sagens oplysninger, at boligselskabet den 17.  

 juni 1997 oprettede et pantebrev på 1.162.000 kr. til en byggefond med pant i  

 en ejendom i X.
Pantebrevet var forsynet med erklæring om, at pantets værdi  

 ikke oversteg 336.000 kr.
Pantebrevet var stemplet med 8.730 kr. (7.530 kr. +  

 1.200 kr.). Beløbet var opgjort på grundlag af værdierklæringen.
Pantebrevet blev anmeldt til tinglysning den 19. januar 2000.  

 Ved anmeldelsen blev pantebrevet afgiftsberigtiget med 1.400 kr.
Pantebrevet  

 blev afvist fra tingbogen den 24. januar 2000. Pantebrevet blev på ny anmeldt  

 til tinglysning den 8. februar 2000 og blev tinglyst samme dato.
Boligselskabet oprettede den 17. juni 1997 tillige et pantebrev  

 på 15.211.300 kr. til kreditinstitut med pant i samme ejendom.
Pantebrevet  

 var  

 forsynet med erklæring om, at pantets værdi ikke oversteg 336.000 kr.  

 Pantebrevet var stemplet med 50.865 kr. (49.665 kr. + 1.200 kr.). Beløbet var  

 opgjort på grundlag af værdierklæringen.
Pantebrevet blev anmeldt til tinglysning den 19. januar 2000 og  

 blev afvist fra tingbogen den 24. januar 2000. Ved anmeldelsen blev  

 pantebrevet  

 afgiftsberigtiget med 1.400 kr.
Pantebrevet blev på ny anmeldt til  

 tinglysning  

 den 8. februar 2000 og blev tinglyst samme dato.
Endvidere fremgår, at X Kommune den 2. juni 1997 udstedte  

 betinget skøde til boligselskabet på ejendommen.
Af skødet fremgår, at den  

 overdragne ejendoms areal er på 9.600 m  

  

 2  

  

 . Købesummen blev aftalt til  

 35,00 kr. pr. m  

  

 2  

  

 , eller 336.000 kr. for råjorden samt 182.400 kr. til  

 etablering af vej, i alt 518.400 kr.
Det betingede skøde blev stemplet med  

 7.420 kr. (6.220 kr. + 1.200 kr.). Endeligt skøde blev udstedt den 25. maj  

 1998  

 med overtagelsesdag den 1. juni 1997. Skødet blev tinglyst den 27. august  

 1998.
Kommunen har i erklæring af 4. januar 2001 udtalt, at den  

 omhandlede ejendom blev købt af boligselskabet for 35,00 kr. pr. m  

  

 2  

  

 ,  

 og derudover skulle boligselskabet betale et beløb for vejanlægget, der blev  

 udført af kommunen.
Principielt kunne boligselskabet selv have udført  

 vejarbejdet.
Anlægsbidraget til vejen var ikke truffet ved en  

 myndighedsafgørelse i offentlig interesse, men blev aftalt, og blev baseret  

 på  

 de omkostninger, der var medgået til etablering af vejen.
Afgiftsmyndigheden har ved den påklagede afgørelse fundet, at de  

 to pantebreve skal afgiftsberigtiges med yderligere tinglysningsafgift, i alt  

 198.349 kr.
Som begrundelse herfor har afgiftsmyndigheden anført, at  

 pantebrevene ikke var korrekt afgiftsberigtiget efter stempelloven senest den  

 31. december 1999, hvorfor overgangsreglen i tinglysningsafgiftslovens § 32  

 ikke finder anvendelse.
Afgiftsmyndigheden har herved anført, at det er  

 pantets  

 værdi, dvs. ejendommens værdi i handel og vandel på pantsætningstidspunktet,  

 der skal påføres dokumentet, når der afgives værdierklæring i henhold til  

 stempellovens § 57, stk. 4. Værdien af pantet kan ikke ansættes lavere end  

 købesummen, eller lavere end ejendomsvurderingen for særskilt vurderede  

 ejendomme, såfremt denne er højere.
Til købesummen henregnes alt, hvad der er  

 betalt  

 til sælgeren.
Der er ikke hjemmel til at se bort fra en del af købesummen,  

 fordi en del af ejendommen af køberen agtes anvendt til vej.
Pantets værdi  

 skal  

 derfor sammenholdes med, hvad køber har betalt til sælger for den pågældende  

 ejendom, hvilket i det foreliggende tilfælde er 518.400 kr.
 Afgiftsmyndigheden har bemærket, at der er betalt stempelafgift  

 af skødet på grundlag af hele købesummen, dvs. 518.400 kr.
Da købesummen efter afgiftsmyndighedens opfattelse således  

 overstiger værdien i henhold til værdierklæringerne, er pantebrevene ikke  

 korrekt afgiftsberigtiget efter stempelloven.
Pantebrevene skal derfor  

 afgiftsberigtiges efter tinglysningsafgiftsloven, hvorefter  

 afgiftsberegningen  

 skal ske på grundlag af de pantsikrede beløb, idet der efter  

 tinglysningsafgiftsloven ikke er adgang til at afgiftsberigtige pantebreve i  

 henhold til en værdierklæring.
 Endvidere har afgiftsmyndigheden anført, at afgiftspligten  

 indtræder ved anmeldelsen til tinglysning, jf. tinglysningsafgiftslovens §  

 16.
 Afgiftsmyndigheden har herefter fastsat yderligere  

 tinglysningsafgift for pantebrevet på 1.162.000 kr. således:
Den variable afgift, jf. § 5, 1,5 % af 1.162.000 kr., 17.430 kr.
Oprundet afgift, jf. § 2, stk. 1 17.500 kr.
Den faste afgift 1.400 kr.
Forhøjet afgift, jf. § 20 508 kr.
Afgift i alt 19.408 kr.
Betalt afgift 8.730 kr.
Skyldig afgift 10.678 kr.
 For pantebrevet på 15.211.300 kr. har afgiftsmyndigheden fastsat  

 yderligere tinglysningsafgift således:
Den variable afgift, jf. § 5, 1,5 % af 15.211.300 kr., 228.169 kr.
Oprundet afgift, jf. § 2, stk. 1 228.200 kr.
Den faste afgift 1.400 kr.
Forhøjet afgift, jf. § 20 8.936 kr.
Afgift i alt 238.536 kr.
Betalt afgift 50.865 kr.
Skyldig afgift 187.671 kr.
 Yderligere tinglysningsafgift er herefter fastsat til i alt  

 198.349 kr.
Klagerens advokat har over for Landsskatteretten nedlagt påstand  

 om, at de omhandlede pantebreve er korrekt afgiftsberigtiget efter  

 stempelloven, og at der derfor ikke er grundlag for fastsættelse af  

 yderligere  

 afgift.
Til støtte for påstanden har advokaten anført, at anlægsbidraget til  

 etablering af vejen ikke skal medregnes til ejendommens værdi i handel og  

 vandel.
Advokaten har anført, at der i skødet er anvendt følgende  

 formulering:  

 Købesummen er aftalt til kr. 35,00 pr. m  

  

 2  

  

 eller kr. 336.000,00 for  

 råjorden samt kr. 182.400,00 til etablering af vejen, i alt kr. 518.400,00 (  

 .)  

 Beløbet betales kontant ved overtagelsen. Boligselskabet har således  

 været af  

 den opfattelse, at købesummen var 336.000,00 kr., hvorimod anlægsbidraget til  

 etablering af vejen på 182.400,00 kr. var et beløb, som køber forpligtede sig  

 til at udrede og refundere til sælger, som stod for anlægsarbejdet med vejen.  

 Køber skulle dække de udgifter, der var afholdt ved anlægsarbejdet.
Der var  

 således ikke tale om en fortjeneste, men om en udligning, så nettoresultatet  

 blev 0.
 Advokaten har videre anført, at det klart fremgår af  

 bemærkningerne til lovforslaget til tinglysningsafgiftsloven (til § 32), at  

 der  

 i tilfælde, hvor der tidligere retmæssigt er betalt stempelafgift af et  

 dokumentet, kun skal betales den faste afgift på 1.400 kr., når dokumentet  

 anmeldes til tinglysning.
 Advokaten har henvist til den dagældende stempellovs § 15, stk.  

 1, hvoraf fremgår:
 Skal stempelafgiften beregnes af vederlaget for en ydelse,  

 medregnes ikke blot vederlaget til vedkommende part, men også hvad der skal  

 svares til  

    

  

 trediemand.  Af § 15, stk. 2, nr. 7, fremgår, at der ved opgørelse af  

 vederlaget ses bort fra:
  anlægsbidrag til vej-, kloak-, gas-, vand-, elektricitets-,  

 fjernvarme-, dige- og pumpeanlæg og lignende .
Advokaten har anført, at bestemmelsen i stk. 2, nr. 7, efter  

 forarbejderne alene tager sigte på egentlige anlægsbidrag, jf.
Betænkning nr.  

 265, side 38, og Folketingstidende 1968-69, tillæg A, sp. 306. Anlægsbidrag  

 må  

 forstås i samme betydning som i tinglysningslovens § 4, stk. 2, dvs. bidrag  

 til  

 foranstaltninger, der tjener til at sikre ejendommens forsyning med vand,  

 lys,  

 varme og lignende, dens forbindelse med omverdenen, afledning eller fjernelse  

 fra ejendommen af vand eller andet, under forudsætning af, at de nævnte  

 foranstaltninger foretages af det offentlige selv eller efter en af det  

 offentlige givet bemyndigelse.
Bestemmelsen finder kun anvendelse i tilfælde,  

 hvor køberen overtager en forpligtelse, der i medfør af en  

 myndighedsafgørelse  

 er pålagt ejendommen, for eksempel et anlægsbidrag, der pålægges ejendommen,  

 og  

 som køberen overtager forpligtelsen til at udrede.
 Advokaten har videre henvist til byggelovens § 4, stk. 1, hvoraf  

 fremgår, at en bebyggelse først må tages i brug, når følgende forhold er  

 bragt  

 i orden:
adgang til vej, som er i overensstemmelse med vejlovgivningen, afledning for spildevand, regnvand, overfladevand og grundvand,  

 som er i overensstemmelse med miljøbeskyttelseslovgivningen, drikkevandsforsyning, som er i overensstemmelse med  

 vandforsynings- og miljøbeskyttelseslovgivningen, og forsvarlig mulighed for brandslukning i overensstemmelse med  

 brandlovgivningen.
Advokaten har anført, at det således er et krav i  

 byggelovgivningen, at der skal etableres vejadgang til en bebyggelse, før den  

 tages i brug.
Tilsidesættelse af lovens bestemmelser kan af den offentlige  

 myndighed sanktioneres.
Anlæggelse af vej er derfor ikke valgfrit for  

 grundejeren.
Der er klart tale om en forpligtelse, der er pålagt grundejeren  

 i  

 medfør af en myndighedsafgørelse.
 Endvidere har advokaten henvist til vurderingslovens § 13, stk.  

 1, hvoraf fremgår:
 Ved grundværdien forstås værdien af grunden (med  

 grundforbedringer) i ubebygget stand under hensyn til beskaffenhed og  

 beliggenhed og til en i økonomisk henseende god anvendelse.  Af vurderingslovens § 16 fremgår:
 Ved andre ejendomme, hvorpå de i §§ 14 og 15 givne regler ikke  

 kan anvendes, ansættes grundværdien til det beløb, som efter de gældende  

 handelspriser antages at kunne opnås for den pågældende ejendom i ubebygget  

 stand ved salg til en efter samtlige forhold økonomisk god anvendelse, i  

 hvilken henseende hensyn må tages såvel til ejendommens form og størrelse som  

 til udstyknings- og omlægningsmuligheder.  Advokaten har anført, at det således efter principperne i  

 vurderingsloven alene er grundarealet, som vurderes.
Der er ikke hjemmel i  

 loven til at medinddrage en eventuel værdi (eller anlægsbidrag) af en del af  

 en  

 fællesvej ved ansættelsen af grundværdien.
Advokaten har gjort gældende, at anlægsudgifter til vej i  

 henhold til den dagældende stempellov ikke skulle medregnes i beregningen af  

 vederlaget, såfremt køber overtog en forpligtelse, der i medfør af en  

 myndighedsafgørelse var pålagt ejendommen.
Af byggeloven fremgår, at der skal  

 etableres vejadgang til en bebyggelse, før den kan tages i brug.
Denne  

 vejadgang er med andre ord et lovkrav.
Det betyder, at de omhandlede  

 pantebreve  

 i henhold til stempelloven alene skulle stemples af pantets værdi og ikke af  

 anlægsbidragene.
Herudover skulle der betales stempelafgift efter  

 gældsbrevstaksten (3 promille) af differencen mellem pantets værdi og lånets  

 hovedstol, hvilket boligselskabet korrekt har gjort.
Boligselskabet har  

 således  

 stemplet de omhandlede pantebreve beløbsmæssigt korrekt i henhold til de på  

 tidspunktet for stempelberigtigelse af pantebrevene gældende regler.
Afgiftsmyndigheden har i anledning af klagen over for  

 Landsskatteretten udtalt, at de afgivne værdierklæringer er tilsidesat, fordi  

 pantets værdi ikke kan ansættes til et lavere beløb end debitors  

 anskaffelsessum.
Anskaffelsessummen kan ikke ansættes lavere end den købesum,  

 der fremgår af tingbogen.
I det omhandlede tilfælde udgør købesummen 518.400  

 kr., hvilket skødet tillige er stemplet af.
 Afgiftsmyndigheden har videre udtalt, at der efter den  

 dagældende stempellovs § 15, stk. 2, nr. 7, kunne ses bort fra anlægsbidrag  

 ved  

 beregning af stempelafgiften af overdragelsessummen efter lovens § 34.
 Af erklæringen af 4. januar 2001 fra Kommunen fremgår, at der  

 ikke er tale om anlægsbidrag til vej, der er truffet ved myndighedsafgørelse  

 i  

 offentlig interesse, men at arbejdet er udført efter aftale baseret på de  

 omkostninger, der er medgået til etablering af vejen.
 Efter afgiftsmyndighedens opfattelse finder stempellovens § 15,  

 stk. 2, nr. 7, således ikke anvendelse i det foreliggende tilfælde.
 Afgiftsmyndigheden har tillige bemærket, at den stempelretlige  

 bedømmelse af et dokument principielt er uafhængigt af det underliggende  

 retsforhold, ligesom det er uafhængigt af, hvorledes retsforholdet påvirkes  

 af  

 anden lovgivning, herunder i anden afgiftsmæssig og skattemæssig sammenhæng.  

 Efter afgiftsmyndighedens opfattelse er det derfor uden betydning, at der i  

 byggelovgivningen er et krav om vejadgang.
 Efter afgiftsmyndighedens opfattelse har de to dokumenter  

 således ikke været korrekt stempelberigtiget senest den 31. december 1999.  

 Ved  

 anmeldelsen til tinglysning, der sker efter den 1. januar 2000, skal  

 pantebrevene derfor afgiftsberigtiges efter tinglysnings-afgiftsloven.
Klagerens advokat har som kommentar hertil blandt andet anført,  

 at det bestrides, at erklæringen fra kommunen kan danne grundlag for en  

 opfattelse af, at anlægsbidraget ikke er truffet ved myndighedsafgørelse i  

 offentlig interesse.
Af erklæringen kan alene udledes, at afgørelsen om hvem  

 der skulle bære udgifterne til etablering af vejen, ikke er truffet ved en  

 myndighedsafgørelse.
Det afgørende er imidlertid, at der i henhold til  

 byggeloven ikke kan etableres nybyggeri, uden at der samtidig etableres  

 vejadgang til grunden.
Dette er en myndighedsafgørelse.
Endvidere har advokaten fremlagt kopi af et skøde og et  

 pantebrev vedrørende en ejendom i Y.
Advokaten har anført, at afgiften i  

 dette  

 tilfælde blev opgjort ud fra den aftalte købesum, uden hensyn til hvad køber  

 i  

 øvrigt skulle udrede af modningsudgifter.
Dokumenterne blev stemplet og  

 tinglyst af Retten uden yderligere prøvelse.
Advokaten har anført, at  

 omstændighederne i dette tilfælde svarer til omstændighederne i det  

 foreliggende  

 tilfælde, hvorfor resultatet også bør være det samme.
 Landsskatteretten skal  

 udtale:
Landsskatteretten bemærker, at beløbet til etablering af vejen  

 er fastsat ved aftale mellem køberen og kommunen som sælger af ejendommen.  

 Køberen overtager således ikke en forpligtelse til at betale bidrag, der er  

 pålagt ved en myndighedsafgørelse, fra sælgeren.
Retten finder herved, at det  

 ikke har betydning, at der i henhold til byggeloven er en pligt til at  

 etablere  

 vejadgang, idet selve forpligtelsen til at betale beløbet ikke derved kan  

 anses  

 for at være pålagt ved en myndighedsafgørelse.
Retten finder herefter, at det pågældende beløb ikke kan anses  

 for et egentligt anlægsbidrag som omhandlet i stempellovens § 15, stk. 2, nr.  

 7. De omhandlede pantebreve har dermed ikke været korrekt afgiftsberigtiget  

 efter stempelloven senest den 31. december 1999, jf.  

 tinglysningsafgiftslovens  

 § 32, stk. 2, jf. bekendtgørelse nr. 25 af 17. januar 2000, § 10, stk. 1.  

 Retten finder derfor, at afgiftsmyndigheden med rette har fundet, at  

 pantebrevene skal afgiftsberigtiges efter tinglysningsafgiftsloven, hvorefter  

 yderligere tinglysningsafgift er fastsat til 198.349 kr.
Den påklagede  

 afgørelse stadfæstes derfor.
