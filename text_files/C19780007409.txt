 I cirkulære nr. 79 af 30. maj 1958, pkt. 22-27, jfr. cirkulære nr. 165 af  

 31. juli 1972 afsnit III, er redegjort for den nærmere gennemførelse af de i  

 lov om særlig indkomstskat § 12, nu § 16, indeholdte regler om,  

 "arbejderaktier" og "arbejderobligationer".
 Heri foretages følgende ændringer:
 1. Ad pkt. 24. Andragende om godkendelse af vilkårene  

 for arbejderaktier og -obligationer indsendes fremtidig til  

 statsskattedirektoratet, idet dette ifølge bekendtgørelse nr. 67 af 28.  

 februar 1978 er bemyndiget til fra den 9. marts 1978 at træffe afgørelser i  

 medfør af lov om særlig indkomstskat § 16.
 2. Ad pkt. 25. Indbetaling af afgiften (nu 50 pct.)  

 sker fra 1. maj 1978 til statsskattedirektoratet, regnskabs- og  

 opkrævningsafdelingen, i stedet for til amtstuen og direktoratet for  

 Københavns skattevæsen.
3. Ad pkt. 26. Fordelingen af afgiften mellem staten  

 og vedkommende kommuner vil fra 1. maj 1978 blive foretaget af  

 statsskattedirektoratets regnskabs- og opkrævningsafdeling i stedet for af  

 amtstuerne.
Fordelingen vil blive foretaget således, at den kommunale andel tildeles den pågældende  

 arbejdstagers skattekommune for vedkommende indkomstår, og at  

 statsskattedirektoratet på dette grundlag foretager den fulde fordeling til  

 kommunerne.
 4. Pkt. 27. Ophæves.
 Skattedepartementet, den 27. april 1978.
