Nr LSF 185 Forslag til Lov om ændring af lov om registreringsafgift af motorkøretøjer  

 m.v. (Afgiftslempelse for hyrevogne med blokeringsfri bremser m.v.) Fremsat af ministeren for skatter afgifter (Foigel) den 28. januar 1987 Vedtaget ved tredjebehandling den 9. april 1987 Lov nr 182 af 09/04/1987 § 1 I lov om registreringsafgift af motorkøretøjer m.v., jf.
lovbekendtgørelse nr. 13 af 16. januar 1985, som ændret ved lov nr. 234 af 14. maj 1986 og ved § 18 i lov nr. 925 af 19. december 1986, foretages følgende ændringer:
 1. »§ 2, stk. 1, nr. 12,§ affattes således:
»12) eldrevne motorkøretøjer med tilladt totalvægt ikke over 2 tons, som anmeldes til registrering efter færdselsloven inden udgangen af 1989,».
 2. I »§ 2, stk. 1,§ indsættes efter nr. 13 som nyt nummer:
»14) køretøjer som omhandlet i § 6, stk. 1, nr. 2, som er godkendt til befordring af mindst een person siddende i kørestol.
Disse køretøjer kan ikke senere afgiftsberigtiges efter § 6, stk. 1.« 3. I »§ 3, stk. 5,§ indsættes efter 1. punktum:
»For nye køretøjer, der afgiftsberigtiges efter § 6, stk. 1, nr. 2 og 5, ydes et fradrag i afgiften på 835 kr., såfremt køretøjet er forsynet med blokeringsfri bremser.
Det er en betingelse for fradraget, at der for køretøjet foreligger en anmeldt pris efter § 9, stk. 1, som omfatter det nævnte udstyr.« 4. »§ 6, stk. 1, nr. 5,§ affattes således:
»5) sygetransportkøretøjer bortset fra ambulancer, som udelukkende benyttes til erhvervsmæssig befordring af patienter og donorer,».
 5. I »§ 8, stk. 2, 3. pkt.,§ ændres »1.200 kr.« til: »1.500  

 kr.«.
6. I »§ 23, stk. 1,§ ændres »§ 2, stk. 1, nr. 5, 6, 7, 8, 10 og  

 13« til: »§ 2, stk. 1, nr, 5, 6, 7, 8, 10, 13 og 14«.
 7. »§ 29, stk. 1,§ affattes således:
»Ministeren for skatter og afgifter nedsætter et nævn bestående af 5 medlemmer.
Af medlemmerne skal 1 medlem være dommer og 1 medlem være teknisk kyndig. 2 medlemmer, der skal være branchekyndige, udpeges efter indstilling fra henholdsvis Danmarks Automobilforhandler Forening og Håndværksrådet og Industrirådet i forening.
Nævnets formand udpeges af ministeren for skatter og afgifter.« § 2 Loven træder i kraft dagen efter bekendtgørelsen i Lovtidende.
Oprindeligt fremsat lovforslag Blad nr 482 § 1 I lov om registreringsafgift af motorkøretøjer m.v., jfr.
lovbekendtgørelse nr. 13 af 16. januar 1985, som ændret ved lov nr. 234 af 14. maj 1986 og ved § 18 i lov nr. 925 af 19. december 1986 foretages følgende ændringer:
 1. § 2, STK. 1, NR. 12, affattes således:
»12) el-drevne motorkøretøjer med tilladt totalvægt ikke over 2 tons, som anmeldes til registrering efter færdselsloven inden udgangen af 1989,» 2. I § 3, STK. 5, indsættes efter 1. punktum:
»For nye køretøjer, der afgiftsberigtiges efter § 6, stk. 1, nr. 2 og 5, ydes et fradrag i afgiften på 835 kr., såfremt køretøjet er forsynet med blokeringsfri bremser.
Det er en betingelse for fradraget, at der for køretøjet foreligger en anmeldt pris efter § 9, stk. 1, som omfatter det nævnte udstyr.« 3. § 6, STK. 1, NR. 5, affattes således:
»5) sygetransportkøretøjer, bortset fra ambulancer, som udelukkende benyttes til erhvervsmæssig befordring af patienter og donorer,» 4. § 29, STK. 1, affattes således:
»§ 29. Ministeren for Skatter og Afgifter nedsætter et nævn bestående af 5 medlemmer.
Af medlemmerne skal 1 medlem være dommer og 1 medlem være teknisk kyndig. 2 medlemmer, der skal være branchekyndige, udpeges efter indstilling fra henholdsvis Danmarks Automobilforhandler Forening og Håndværksrådet og Industrirådet i forening.
Nævnets formand udpeges af Ministeren for Skatter og Afgifter.« § 2 Loven træder i kraft dagen efter bekendtgørelsen i Lovtidende.
BEMÆRKNINGER TIL LOVFORSLAGET ALMINDELIGE BEMÆRKNINGER Det foreslås, at den midlertidige afgiftsfritagelse for el-drevne motorkøretøjer, der ophørte ved udgangen af 1986 videreføres indtil udgangen af 1989.
Det foreslås desuden, at der ydes et fradrag i registreringsafgiften på 835 kr. for nye hyrevogne og sygetransportkøretøjer, der er udstyret med blokeringsfri bremser.
 Herudover indeholder forslaget 2 ændringer af teknisk karakter.
Med et anslået salg på 2.000 hyrevogne og sygetransportkøretøjer vil forslaget maksimalt medføre et årligt provenutab på 1,7 mill. kr.
Toldvæsenets admistrationsomkostninger i forbindelse med lovens gennemførelse anslås til 20.000 kr.
BEMÆRKNINGER TIL LOVFORSLAGETS ENKELTE BESTEMMELSER Til § 1 Til nr. 1 For fortsat at støtte udviklingen af el-drevne køretøjer foreslås det, at den indtil udgangen af 1986 gældende afgiftsfritagelse videreføres til og med 1989.
Til nr. 2 For nye hyrevogne og sygetransportkøretøjer, der er forsynet med blokeringsfri bremser, foreslås et fradrag i afgiften på 835 kr.
Da registreringsafgiften af disse køretøjer udgør 20 pct. af den afgiftspligtige værdi mod en marginalbeskatning på 180 pct. for almindelige personbiler, svarer lempelsen forholdsmæssigt til det fradrag på 7.500 kr., der ydes til personbiler udstyret med blokeringsfri bremser.
Til nr. 3 Bestemmelsen lovfæster den gældende praksis, hvorefter disse køretøjer udover til transport af siddende patienter også kan anvendes til transport af liggende patienter og donorer.
Til nr. 4 Bestemmelsen skyldes ændrede organisatoriske forhold. Ændringen indebærer, at Danmarks Automobilforhandler Forening, der har haft et medlem i nævnet i en lang årrække, fortsat får mulighed herfor.
Ministeren vil normalt følge indstillingen fra organisationerne, men er ikke forpligtet hertil.
BILAG I DETTE BILAG ER (MARKERET MED --/ OG /-- ) INDSAT GÆLDENDE FORMULERING AF DE BESTEMMELSER, DER BERØRES AF LOVFORSLAGET 1. § 2, STK. 1, NR. 12, affattes således:
»12) el-drevne motorkøretøjer med tilladt totalvægt ikke over 2 tons, som anmeldes til registrering efter færdselsloven inden udgangen af 1989,» --/ § 2. - - 12) el-drevne motorkøretøjer med tilladt totalvægt ikke over 2 tons, som  

 anmeldes til registrering efter færdselsloven inden udgangen af 1986, /-- 2. I § 3, STK. 5, indsættes efter 1. punktum:
»For nye køretøjer, der afgiftsberigtiges efter § 6, stk. 1, nr. 2 og 5, ydes et fradrag i afgiften på 835 kr., såfremt køretøjet er forsynet med blokeringsfri bremser.
Det er en betingelse for fradraget, at der for køretøjet foreligger en anmeldt pris efter § 9, stk. 1, som omfatter det nævnte udstyr.« --/ § 3. - - Stk. 5. I afgiften af nye køretøjer, der afgiftsberigtiges efter § 6, stk.  

 1, nr. 1, 3 og 4, ydes et fradrag på 4.000 kr., såfremt køretøjet er forsynet  

 med blokeringsfri bremser.
/-- 3. § 6, STK. 1, NR. 5, affattes således:
»5) sygetransportkøretøjer, bortset fra ambulancer, som udelukkende benyttes til erhvervsmæssig befordring af patienter og donorer,» --/ 5) sygetransportkøretøjer, bortset fra ambulancer, som udelukkende  

 benyttes til erhvervsmæssig befordring af siddende patienter, /-- 4. § 29, STK. 1, affattes således:
»§ 29. Ministeren for Skatter og Afgifter nedsætter et nævn bestående af 5 medlemmer.
Af medlemmerne skal 1 medlem være dommer og 1 medlem være teknisk kyndig. 2 medlemmer, der skal være branchekyndige, udpeges efter indstilling fra henholdsvis Danmarks Automobilforhandler Forening og Håndværksrådet og Industrirådet i forening.
Nævnets formand udpeges af Ministeren for Skatter og Afgifter.« --/ § 29. - - § 29. Ministeren for skatter og afgifter nedsætter et nævn bestående af 5  

 medlemmer. 2 af medlemmerne skal være branchekyndige og udpeges henholdsvis  

 af Grosserer-Societetet og Provinshandelskammeret i forening og af  

 Håndværksrådet og Industrirådet i forening.
De øvrige medlemmer, hvoraf 1  

 skal være dommer og 1 skal være teknisk kyndig, udpeges af ministeren for  

 skatter og afgifter, som endvidere træffer bestemmelse om, hvem der skal  

 fungere som formand.
