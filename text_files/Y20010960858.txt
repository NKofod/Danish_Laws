 Endvidere  

 udtalt, at det beror på en konkret vurdering i hvert enkelt tilfælde,  

 hvorvidt  

 en sag kan behandles for lukkede døre.
 Det vil  

 således efter ministeriets opfattelse være i strid med lovgivningen, såfremt  

 en  

 kommunalbestyrelse etablerer en praksis, hvorefter visse kategorier af sager  

 -  

 uden konkret stillingtagen til hver enkelt sag - behandles for lukkede døre.
Det vil  

 derimod efter ministeriets opfattelse ikke være i strid med lovgivningen at  

 opstille interne, vejledende retningslinier, der angiver, at visse typer af  

 sager som udgangspunkt skal behandles for lukkede døre.
Sådanne  

 retningslinier  

 vil alene være et udgangspunkt for borgmesteren ved placering af sagerne i  

 det  

 forslag til dagsorden, som kommunalbestyrelsen skal tage stilling til ved  

 mødets begyndelse.
Det vil således i alle tilfælde være kommunalbestyrelsen,  

 der skal vurdere, om en sag, der af borgmesteren på dagsordensudkastet er  

 foreslået behandlet for lukkede døre, er af en sådan karakter, at behandling  

 for lukkede døre findes nødvendig i medfør af § 10, stk. 1, i den kommunale  

 styrelseslov.
(Indenrigsministeriets  

 brev af 15. marts 2001 til et amtsråd - 1. k.kt. j.nr. 2001/1070/02-5) Udtalelse om kommunalbestyrelsens adgang til at etablere en  

 praksis, hvorefter visse kategorier af sager - uden konkret stillingtagen til  

 hver enkelt sag - behandles for lukkede døre på kommunalbestyrelsens møder I brev af 8. marts 2001 (j.nr. 1-00-02-3-98) har  

 Frederiksborg Amtskommune rettet henvendelse til Indenrigsministeriet  

 vedrørende amtsrådets behandling af visse sager for lukkede døre.
 Indenrigsministeriet har forstået henvendelsen  

 fra Frederiksborg Amtskommune således, at amtskommunen ønsker  

 Indenrigsministeriets vurdering af, om der lovligt kan fastlægges en praksis,  

 hvorefter sager om udbud, der omhandler stillingtagen til indkomne tilbud,  

 hvor  

 der er oplysninger om personlige eller økonomiske forhold, herunder  

 firmanavne,  

 behandles for lukkede døre på amtsrådets møder.
 Brevet er vedlagt amtskommunens notat af 13.  

 februar 2001 vedrørende den nævnte problemstilling samt en indstilling til  

 brug  

 for amtsrådets møde den 15. marts 2001, hvor problemstillingen skal  

 behandles.
 Det fremgår af det vedlagte materiale, at  

 økonomiudvalget på baggrund af en indstilling fra administrationen bl.a. har  

 indstillet til amtsrådet, at der fastlægges en praksis, hvorefter sager, der  

 omhandler principiel stillingtagen til, om der skal foretages udbud eller  

 tilrettelæggelsen heraf, godkendelse af udbudsmateriale eller lignende,  

 behandles for åbne døre på amtsrådets møder, hvorimod sager, der omhandler  

 stillingtagen til indkomne tilbud, hvor der er oplysninger om personlige  

 eller  

 økonomiske forhold, herunder firmanavne, skal behandles for lukkede døre på  

 amtsrådets møder.
 Indenrigsministeriet skal i den anledning udtale  

 følgende:
Reglen om offentlighed ved kommunalbestyrelsens  

 møder er fastsat i § 10 i den kommunale styrelseslov.
Bestemmelsens stk. 1  

 har  

 følgende ordlyd:
"Kommunalbestyrelsens møder er offentlige.  

 Kommunalbestyrelsen kan bestemme, at en sag skal behandles for lukkede døre,  

 når dette findes nødvendigt på grund af sagens beskaffenhed.
Spørgsmålet om,  

 hvorvidt en sag giver grundlag for dørlukning, forhandles for lukkede døre,  

 hvis dette bestemmes af kommunalbestyrelsen eller formanden." Med bestemmelsen anerkendes ikke begrebet  

 "lukket møde", men alene en adgang til at behandle enkelte sager  

 for  

 lukkede døre.
Det fremgår af forarbejderne til bestemmelsen, at dørlukning må  

 opfattes som undtagelsen fra et almindeligt princip om offentlighed omkring  

 kommunalbestyrelsernes virksomhed, og at adgangen til at behandle sager for  

 lukkede døre har undtagelsens karakter.
En sag kan ikke behandles for lukkede  

 døre, alene fordi kommunalbestyrelsen anser det for hensigtsmæssigt.
Sager,  

 der  

 kan begrunde dørlukning, er sådanne, hvor der ved sagens behandling vil blive  

 eller forventes at blive fremdraget fortrolige oplysninger.
Der kan henvises  

 til den kommenterede kommunale styrelseslov, 2000, side 38.
Indenrigsministeriets vejledende  

 normalforretningsorden angiver i § 1, stk. 2, visse sagskategorier, der som  

 udgangspunkt skal behandles for lukkede døre.
Angivelsen er ikke udtømmende.  

 §  

 1, stk. 2, har følgende ordlyd:
 "Stk. 2. Følgende sager skal - medmindre  

 kommunalbestyrelsen i det enkelte tilfælde træffer anden bestemmelse -  

 behandles for lukkede døre:
 Sager, hvis afgørelse forudsætter en  

 bedømmelse af personlige forhold.
 Sager om køb og salg af faste ejendomme.
Overslag og tilbud vedrørende  

 bygningsarbejder og leverancer." Normalforretningsordenens bestemmelse er ikke en  

 udvidelse eller indskrænkning af § 10 i den kommunale styrelseslov, men alene  

 et udgangspunkt for borgmesteren ved placeringen af sagerne i det forslag til  

 dagsorden, som kommunalbestyrelsen skal tage stilling til ved mødets  

 begyndelse.
Der henvises til den kommenterede kommunale styrelseslov, 2000,  

 side 292.
 Hovedreglen er således, at kommunalbestyrelsens  

 møder er offentlige, og at behandling af sager for lukkede døre må have  

 undtagelsens karakter og være begrundet i den enkelte sags beskaffenhed.  

 Dette  

 understreges af det forhold, at kommunalbestyrelsen har mulighed for at  

 behandle selve spørgsmålet om dørlukning for lukkede døre, idet der herved  

 kan  

 ske en afklaring af, om sagens behandling overhovedet vil medføre  

 fremdragelse  

 af forhold, der kan begrunde en dørlukning.
En formodning om, at der eventuelt vil kunne  

 fremkomme oplysninger af fortrolig karakter under en eventuel debat i  

 forbindelse med behandlingen af et punkt på dagsordenen, vil ikke i sig selv  

 kunne begrunde dørlukning.
Hvis det under behandlingen af et dagsordenspunkt  

 viser sig påkrævet at inddrage forhold, der nødvendiggør behandling for  

 lukkede  

 døre, vil kommunalbestyrelsen kunne fortsætte sagens behandling for lukkede  

 døre.
Der henvises til den kommenterede kommunale styrelseslov, 2000, side  

 38.
Det forhold, at der er tale om en personsag, er  

 ikke i sig selv tilstrækkeligt som begrundelse for at behandle sagen for  

 lukkede døre.
Udtrykket "personlige forhold" i  

 normalforretningsordenens § 1, stk. 2, nr. 1, må forstås i overensstemmelse  

 med  

 afgrænsningen i forvaltningsloven af, hvilke oplysninger om enkeltpersoner  

 der  

 er fortrolige og dermed undergivet tavshedspligt.
Der henvises til den  

 kommenterede kommunale styrelseslov, 2000, side 292.
 Det fremgår af det medsendte materiale, at de  

 sager, der agtes behandlet for lukkede døre, er sager, der omhandler  

 stillingtagen til indkomne tilbud, hvor der er oplysninger om personlige  

 eller  

 økonomiske forhold, herunder firmanavne.
 § 27, stk. 1, nr. 6, i forvaltningsloven (lov  

 nr. 571 af 19. december 1985 med senere ændringer) indeholder en opregning af  

 hensyn, der kan begrunde, at en oplysning må anses for fortrolig.
 Bestemmelsen har bl.a. følgende ordlyd:
 "Den, der virker inden for den offentlige  

 forvaltning, har tavshedspligt, jf. borgerlig straffelov § 152 og §§ 152  

 c-152  

 f, når en oplysning ved lov eller anden gyldig bestemmelse er betegnet som  

 fortrolig, eller når det i øvrigt er nødvendigt at hemmeligholde den for at  

 varetage væsentlige hensyn til offentlige eller private interesser, herunder  

 navnlig til:
(...) 6) enkeltpersoners eller private selskabers  

 eller foreningers interesse i at beskytte oplysninger om deres personlige  

 eller  

 interne, herunder økonomiske, forhold, eller (...)" I bestemmelsen er der således angivet de hensyn,  

 der efter en konkret vurdering i hvert enkelt tilfælde kan føre til, at en  

 oplysning om en persons forhold må anses for fortrolig.
Bestemmelsen omfatter  

 først og fremmest oplysninger om enkeltpersoners rent private forhold,  

 herunder  

 oplysninger om race, religion, hudfarve, om politiske, seksuelle og strafbare  

 forhold samt oplysning om helbredsforhold.
Oplysninger om foreningsmæssige  

 forhold og væsentlige sociale problemer samt misbrug af nydelsesmidler og  

 lignende vil ligeledes være omfattet af bestemmelsen.
Tilsvarende gælder  

 oplysning om interne familiemæssige forhold og oplysning om indtægts- og  

 formuemæssige forhold, som ikke umiddelbart er tilgængelige for andre.
Det  

 afgørende for, om en oplysning må anses for fortrolig, er en vurdering af, om  

 oplysningen er af en sådan karakter, at den efter den almindelige opfattelse  

 i  

 samfundet bør kunne forlanges unddraget offentlighedens kendskab.
I øvrigt vil også reglerne i offentlighedsloven  

 (lov nr. 572 af 19. december 1985 med senere ændringer) kunne være vejledende  

 for, hvorvidt der foreligger oplysninger af fortrolig karakter.
Oplysninger  

 om  

 personer, der ikke kan nægtes udleveret, hvis der begæres aktindsigt, vil  

 således i almindelighed ikke være fortrolige.
 Der kan henvises til den kommenterede kommunale  

 styrelseslov, 2000, side 292 f. og John Vogter, Forvaltningsloven med  

 kommentarer, 1999, side 497 f.
 Som det fremgår af ovenstående, beror det på en  

 konkret vurdering i hvert enkelt tilfælde, hvorvidt en sag kan behandles for  

 lukkede døre.
 Det vil således efter Indenrigsministeriets  

 opfattelse være i strid med lovgivningen, såfremt der i Frederiksborg Amtsråd  

 etableres en praksis, hvorefter visse kategorier af sager - uden en konkret  

 stillingtagen til hver enkelt sag - behandles for lukkede døre.
Det vil derimod efter Indenrigsministeriets  

 opfattelse ikke være i strid med lovgivningen at opstille interne, vejledende  

 retningslinier, der angiver, at visse typer af sager som udgangspunkt skal  

 behandles for lukkede døre.
Sådanne retningslinier vil imidlertid alene være  

 et  

 udgangspunkt for borgmesteren ved placeringen af sagerne i det forslag til  

 dagsorden, som amtsrådet skal tage stilling til ved mødets begyndelse.
Det  

 vil  

 således i alle tilfælde være amtsrådet, der skal vurdere, om en sag, der af  

 borgmesteren på dagsordensudkastet er foreslået behandlet for lukkede døre,  

 er  

 af en sådan karakter, at behandling for lukkede døre findes nødvendigt i  

 medfør  

 af § 10 i den kommunale styrelseslov.
 Indenrigsministeriet foretager herefter ikke  

 yderligere i anledning af henvendelsen fra Frederiksborg Amtskommune.
