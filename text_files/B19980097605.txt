Bekendtgørelse om gebyrer for  

 medicinsk udstyr I medfør af § 2 i lov nr. 368 af 6. juni 1991 om medicinsk  

 udstyr, som ændret ved lov nr. 461 af 10. juni 1997, og  

 tekstanmærkning nr. 101 til § 16 i finanslov for finansåret  

 1999, fastsættes:
 § 1. For hver registrering i henhold til § 10  

 i bekendtgørelse nr. 734 af 10. august 1994 om medicinsk udstyr af  

 personer, der er ansvarlige for markedsføringen af medicinsk udstyr,  

 betales et gebyr.
 Stk. 2. Den ansvarlige for markedsføringen betaler  

 endvidere et årligt gebyr for registrering i henhold til § 10 i  

 bekendtgørelse nr. 734 af 10. august 1994 om medicinsk udstyr.
 Stk. 3. Der betales kun ét registreringsgebyr og  

 ét årsgebyr pr. markedsføringsansvarlig person, uanset om  

 den pågældende markedsfører en eller flere af de i bilag 1  

 angivne produktkategorier.
 § 2. Satser for gebyrer, som er nævnt i  

 § 1, stk. 1 og 2, er som fastsat i bilag 2 til denne  

 bekendtgørelse.
§ 3. Der betales ikke årsgebyr i  

 registreringsåret for markedsføringsansvarlige, der først  

 påbegynder markedsføring af medicinsk udstyr i årets  

 sidste 3 måneder.
For markedsføringsansvarlige, der har  

 påbegyndt markedsføring af medicinsk udstyr i årets  

 første 9 måneder, betales fuldt gebyr i  

 registreringsåret.
 § 4. For afgørelse af tvister i henhold til  

 § 4, stk. 2, i bekendtgørelse nr. 734 af 10. august 1994 om  

 medicinsk udstyr betales et gebyr på kr. 10.000 for hvert omtvistet  

 produkt.
 § 5. Lægemiddelstyrelsen kan i ganske  

 særlige tilfælde fritage for betaling af gebyrer.
 § 6. Lægemiddelstyrelsen meddeler  

 fremgangsmåden ved indbetaling af gebyrer.
 Stk. 2. Gebyr for de ydelser, som er nævnt i § 1,  

 indbetales til Lægemiddelstyrelsen senest 1 måned efter  

 påkrav.
 Stk. 3. Lægemiddelstyrelsen iværksætter  

 først den sagsbehandling, som er nævnt i § 4, når  

 styrelsen har modtaget betaling for den pågældende ydelse.
 § 7. Bekendtgørelsen træder i kraft  

 den 1. januar 1999. Samtidig ophæves bekendtgørelse nr. 960 af  

 12. december 1997.
Bilag 1 Kategorier af medicinsk udstyr a)	Udstyr til in vitro diagnostik b)	Aktivt, implantabelt udstyr c)	Ikke-aktivt, implantabelt udstyr d)	Dentaludstyr og dentalmaterialer e)	Oftalmisk og optisk udstyr f)	Diagnostisk og terapeutisk strålingsudstyr g)	Anæstesi-/ventilationsudstyr h)	Genanvendelige instrumenter i)	Engangsudstyr j)	Hjælpemidler k)	Hospitalsinventar Bilag 2 Gebyrsatser for registrering af personer der er ansvarlige  

 for markedsføring af medicinsk udstyr i henhold til § 10 i  

 bekendtgørelse nr. 734 af 10. august 1994 om medicinsk udstyr:
