Skriftlig fremsættelse (29. januar  

 2003) Integrationsministeren Herved tillader jeg mig for Folketinget at  

 fremsætte:
 Forslag til lov om danskuddannelse for voksne  

 udlændinge m.fl.
(Lovforslag nr.
L 158).
 Lovforslaget fremsættes som led i  

 opfølgningen på regeringens integrationspolitiske oplæg  

 fra marts 2002, regeringens aftale om integration af maj 2002 med  

 arbejdsmarkedets og de kommunale parter samt aftalen af oktober 2002 med  

 Socialdemokratiet, Dansk Folkeparti, Det radikale Venstre og Kristeligt  

 Folkeparti om "Flere i arbejde".
Lovforslaget, der er anden fase af reformen af  

 danskundervisningen, bygger videre på de lovændringer på  

 uddannelsesområdet, der blev vedtaget af Folketinget med lov nr. 1043  

 af 17. december 2002 om ændring af integrationsloven, lov om  

 undervisning i dansk som andetsprog for voksne udlændinge m.fl. og  

 sprogcentre med flere love.
Med lovforslaget effektiviseres  

 danskundervisningen, og dens sammenhæng med den øvrige  

 integrationsindsats styrkes med det primære sigte, at sikre  

 udlændinges integration på arbejdsmarkedet.
 Det er regeringens ønske med lovforslaget at skabe  

 mere hensigtsmæssige og smidige rammer for udbudet af  

 danskundervisning, der kan sikre, at undervisningen gennemføres i  

 tæt tilknytning til udlændinges aktivering eller  

 beskæftigelse og derigennem bidrage til, at udlændinge hurtigst  

 muligt tilegner sig det dansksproglige niveau, der er en forudsætning  

 for, at de kan forsørge sig selv og fungere i det danske samfund  

 på lige fod med danskere.
Det er desuden regeringens ønske med lovforslaget,  

 gennem indførelse af en række incitamentskabende  

 foranstaltninger for såvel udlændinge, kommuner, virksomheder og  

 udbydere af undervisningen, at sikre en mere systematisk og effektiv  

 gennemførelse af uddannelsen med afsluttende  

 prøveaflæggelse senest inden udgangen af den treårige  

 introduktionsperiode.
Dette sker bl.a. ved fastsættelse af en  

 grænse på tre år for udlændinges uddannelsesret, der  

 dog kan forlænges for personer, der på grund af ustøttet  

 fuldtidsarbejde eller på grund af sygdom, barsel og lignende har  

 været afskåret fra at deltage i uddannelsen.  

 Selvforsørgendes ret til selv at vælge udbyder indgår  

 ligeledes som en del af lovforslagets motiverende faktorer.
 Lovforslaget indeholder følgende  

 hovedelementer:
1)	Større frihed for kommunerne til organisering og  

 gennemførelse af danskundervisningen gennem regelforenkling på  

  uddannelsesområdet, 2)	begrænsning af uddannelsesretten for alle til tre år som  

 en hovedregel.
Personer, der har været afskåret fra at deltage i  

 uddannelsen på grund af sygdom, barsel m.v. eller på grund af  

 ustøttet fuldtidsbeskæftigelse, får forlænget  

 treårsperioden, 3)	indførelse af centralt stillede prøver som afslutning  

 på alle tre danskuddannelser, 4)	erhvervsretning af danskuddannelserne på alle niveauer og  

 integration af kurset i samfundsforståelse i uddannelserne, herunder  

 oplysning om rettigheder og pligter med hensyn til aktiv  

 arbejdssøgning m.v., 5)	mere synlig sproglig udvikling ved opdeling af uddannelserne i 6  

 moduler med klare, evaluerbare mål for progressionen.
Etablering af en  

 introducerende fase i uddannelsesforløbet med særlig vægt  

 på udvikling af mundtlige færdigheder og kendskab til  

 arbejdsmarkedsforhold, 6)	yderligere udvidelse af udbyderkredsen, hvorefter danskuddannelserne  

 kan udbydes af sprogcentre (kommunale og private), andre offentlige  

 uddannelsesinstitutioner samt andre private udbydere, når der er tale  

 om virksomhedsbaseret danskundervisning, samt adgang for  

 selvforsørgende, der ikke modtager aktiveringstilbud, til selv at  

 vælge udbyder, 7)	øget fleksibilitet i gennemførelsen af  

 danskuddannelsen med hensyn til tid, sted, indhold og tilrettelæggelse,  

 der i højere grad sikrer et individualiseret og virksomhedstilpasset  

 undervisningstilbud, og gennemførelse af danskuddannelserne i  

 tæt tilknytning til arbejdspladser, 8)	resultatstyring af udbyderne af danskuddannelserne via vejledende,  

 progressionsbaserede takster pr. modul fastsat på finansloven.
Taksten  

 afregnes med udbyderne pr. gennemført modul.
Betaling kan normalt kun  

 finde sted én gang pr. modul, 9)	hjemmel til at indføre deltagerbetaling i form af et gebyr  

 for selvforsørgende udlændinge, der ikke er omfattet af  

 integrationsloven, med mulighed for at differentiere gebyret, 10)	bortfald af timetilskuddet til danskundervisningen fra 2007.  

 Herefter betaler kommunen hele udgiften for personer, der ikke er omfattet af  

 integrationsloven, herunder for personer der undervises efter den  

 treårige periode, dog med generel kompensation for udgifterne hertil  

 via bloktilskuddet.
