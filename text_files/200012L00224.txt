Fremsat den 19. april 2001 af  

 skatteministeren (Frode Sørensen) Forslag til Lov om ændring af lov  

 om afgift af affald og råstoffer (Generel afgiftsfritagelse ved forbrænding og  

 midlertidig afgiftsfritagelse ved deponering i forbindelse med forebyggelsen  

 af BSE) § 1 I lov om afgift af affald og råstoffer, jf. lovbekendtgørelse  

 nr. 570 af 3. august 1998, som ændret ved lov nr. 380 af 2. juni 1999  

 og lov nr. 359 af 22. maj 2000, og senest ved lov nr. 1295 af 20. december  

 2000, foretages følgende ændringer:
 1. § 9, stk. 3, nr. 6, affattes  

 således:
» 2. I § 9, stk. 3, indsættes som nr.  

 7:
» 3. I § 14 indsættes efter stk. 4:
» 4. I § 14 indsættes efter nyt  

stk. 5:
» § 2 Stk. 1. Loven træder i kraft dagen efter  

 bekendtgørelsen i Lovtidende, jf. dog stk. 2.
 Stk. 2. Denne lovs § 1, nr. 2 og 4 gælder i  

 perioden fra dagen efter bekendtgørelsen i Lovtidende til og med den  

 30. juni 2003.
Bemærkninger til lovforslaget Almindelige bemærkninger Indledning Afgiftsfritagelsen af kød- og benmel, fedt og  

 aske/slagge fra kød- og benmel har til formål at  

 understøtte regeringens bestræbelser på at forebygge  

 forekomst og udbredelse af kogalskab.
Forbrænding af kød- og benmel og fedt fra  

 specificeret risikomateriale er i dag fritaget for affaldsafgiften.
Det  

 foreslås, at alt kød- og benmel og fedt - som er et resultat af  

 oparbejdning af animalske produkter og som led i bekæmpelsen af  

 kogalskab i Danmark, enten permanent eller midlertidigt ikke kan anvendes  

 eller bortskaffes på anden vis - fritages for afgift efter  

 affaldsafgiftsloven, når materialet efter godkendt forarbejdning  

 forbrændes.
Det foreslås også, at slagge og aske, som  

 stammer fra forbrænding af kød- og benmel, midlertidigt fritages  

 for affaldsafgiften ved deponering, når kød- og benmelet er  

 brændt separat.
 Der er alene tale om en afgiftsfritagelse for kød-  

 og benmel og fedt, som ikke må anvendes i foder til dyr, der anvendes  

 til fødevareproduktion, og aske/slagge herfra.
Baggrund Den 27. februar 2000 blev der konstateret et  

 tilfælde af sygdommen Bovin Spongiform Encephalopati (BSE) - kogalskab  

 - i en dansk kvægbesætning.
Der er siden konstateret endnu to  

 tilfælde af kogalskab i Danmark.
 Kogalskab forårsages af et sygt protein (et prion),  

 der forekommer i hjernen, rygmarven og en del af tarmen hos det syge dyr.  

 Sygdommen kan overføres til mennesker, der spiser kød, som  

 indeholder nogle af disse.
 Da kogalskab - og den beslægtede udgave hos  

 mennesker Creutzfeldt-Jacob-Disease - er dødelige sygdomme, har EU -  

 både Rådet og Kommissionen - og de danske veterinær- og  

 sundhedsmyndigheder besluttet at gennemføre vidtgående  

 foranstaltninger, dels for at sikre forbrugerne og dels for at bekæmpe  

 udbredelsen af BSE.
Kød- og benmel og fedt Der blev i foråret 2000 indført nye  

 slagteteknikker for drøvtyggere, som sikrer, at kød ikke  

 indeholder dele, hvor det sygdomsfremkaldende prion kan forekomme.
De dele af  

 dyrene, som bortskæres, betegnes som specificeret risikomateriale  

 (SRM). SRM omfatter fra 1. april 2001 også rygsøjlen.
Kød- og benmel og fedt fra forarbejdning af SRM  

 håndteres og bortskaffes ved forbrænding, som fastlagt i  

 Fødevaredirektoratets bekendtgørelse om forarbejdning og  

 bortskaffelse af specificeret risikomateriale af 27. april 2000 med senere  

 ændringer.
Mængderne udgør hhv. ca. 14.000 tons/år  

 og ca. 7.000 tons/år.
Fra 1. marts 2001 må fedt fra selvdøde dyr  

 kun bruges til teknisk brug eller forbrænding.
Imidlertid vil markedet  

 for teknisk fedt blive så "oversvømmet" af de store  

 mængder fedt fra denne kategori, at den eneste praktiske løsning  

 på bortskaffelsen af denne type fedt er afbrænding.
EU medlemslandenes landbrugsministre besluttede den 4.  

 december 2000 i Rådet for Den Europæiske Union, at indføre  

 6 måneders forbud fra den 1. januar 2001 mod anvendelse af kød-  

 og benmel fra alle dyr (lavrisikoprodukter) i foderet til dyr, der anvendes  

 til fødevareproduktion.
Formålet var at give Kommissionen tid  

 til at gennemgå medlemslandenes kontrolprocedurer til afklaring af, om  

 landene effektivt overholder det gældende forbud mod fodring af  

 drøvtyggere med kød- og benmel fra pattedyr eller, om der kan  

 være sket en krydskontaminering på foderfabrikkerne og forkert  

 brug af foderblandinger i besætninger.
 Beslutningen er ikke truffet ud fra det synspunkt, at der  

 er fare for forbrugerne ved den blotte anvendelse af kød- og benmel i  

 foderet.
 Det vides endnu ikke, om forbudet opretholdes efter den 1.  

 juli 2001.
I dag er det derfor alene tilladt at anvende kød-  

 og benmel - dog ikke kød- og benmel som stammer fra SRM - til foder  

 til kæledyr samt til foder til pelsdyr.
Fedt som stammer fra SRM og  

 selvdøde dyr må ikke anvendes til foder til dyr, der anvendes  

 til fødevareproduktion.
 Det vurderes, at produktionen af foder til kæledyr  

 og pelsdyr kun kan aftage begrænsede mængder af kød- og  

 benmel, og størstedelen af materialet (ca. 150.000 tons kød- og  

 benmel på årsbasis) skal derfor bortskaffes på anden  

 vis.
 Fritagelsen for affaldsafgiften af kød- og benmel  

 og fedt i forbindelse med bekæmpelsen af BSE vil blive vurderet i takt  

 med, at der kommer nye retningslinier for bekæmpelsen af sygdommen.
Aske/slagge Aske og slagge fra forbrænding af kød- og  

 benmel fra ikke-SRM kan genanvendes uden veterinære  

 begrænsninger.
Der er imidlertid en række usikkerheder omkring  

 den reelle mulighed for genanvendelse, og det vurderes, at genanvendelsen vil  

 kræve et udviklingsarbejde.
Det vurderes, at langt størstedelen  

 af ikke-SRM materialet vil blive afbrændt separat (ca. 80 pct.) og  

 således omfattet af den foreslåede afgiftsfritagelse.
 Hvis forbrændingen af ikke-SRM foregår sammen  

 med forbrændingen af andet affald eller andre materialer, er det ikke  

 umiddelbart muligt at fastslå, om eventuel manglende genanvendelse af  

 asken/slaggen skyldes ikke-SRM materialet eller andre forhold.
 Aske/slagge fra SRM-materiale skal i dag deponeres eller  

 bindes i cement.
Kød- og benmel har ikke tidligere været  

 forbrændt, og metoder til genanvendelse af asken/slaggen er derfor ikke  

 udviklet.
På grund af den pludseligt opståede affaldsfraktion  

 (aske/slagge fra kød- og benmel) fritages deponering af denne for  

 affaldsafgift i en periode på to år.
I denne periode kan  

 genanvendelsesmetoder for asken/slaggen udvikles.
Det vurderes, at teknikken  

 til genanvendelse af asken/slaggen bør være på plads inden  

 2 år.
Afgiftsfritagelsen af asken/slaggen er derfor kun gældende  

 i 2 år, hvilket vil fremme incitamentet til at udvikle egnede  

 håndteringsmetoder.
Det er en betingelse for afgiftsfritagelsen for  

 asken/slaggen, at kød- og benmel forbrændes separat.
Affaldsafgiften Kød- og benmel og fedt, som stammer fra  

 forarbejdning af specificeret risikomateriale, er allerede fritaget for  

 afgiften ved forbrænding.
 Ved den nuværende udformning af affaldsafgiften skal  

 der svares en afgift på 330 kr. pr. ton af andet kød- og benmel  

 og fedt, som forbrændes på et registreret anlæg og 375 kr.  

 pr. ton aske/slagge, som deponeres på et registreret anlæg.
 Med dette forslag fritages også forbrænding af  

 andet kød- og benmel, som ikke kan anvendes i foder til dyr, som  

 anvendes i fødevareproduktionen.
Afgiftsfritagelsen omfatter også deponeringen af  

 aske/slagge fra forbrændingen af kød- og benmel - både  

 SRM- og ikke-SRM-materiale.
Det er dog en betingelse for afgiftsfritagelsen,  

 at der er tale om en separat forbrænding.
Igangværende revision af affaldsafgiftsloven Skatteministeriet har i øjeblikket et udkast til  

 revision af råstof- og affaldsafgiftsloven i høring.  

 Høringen forventes at udmunde i en ændring af råstof- og  

 affaldsafgiftsloven til efteråret 2001. Det vurderes, at  

 afgiftsfritagelsen ved forbrænding af kød- og benmel og fedt  

 ikke kan afvente lovændringen til efteråret, da kød- og  

 benmel og fedtet allerede fra 1. januar 2001 ikke har kunnet anvendes i  

 dyrefoder til dyr, som anvendes i fødevareproduktionen.
Provenumæssige konsekvenser Det forventes, at ca. 150.000 tons kød- og benmel  

 årligt skal forbrændes, hvis forbudet opretholdes.
Den totale  

 mængde   incl. kød- og benmel fra specificeret risikomateriale -  

 forventes på årsbasis at være ca. 164.000 tons.
Fedtet  

 forventes at udgøre ca. 20.500 tons pr. årsbasis.
Aske/slagge-resten ved forbrænding af kød- og  

 benmel udgør ca. 30 pct.
Dele af aske/slagge vil blive genanvendt.
Lovændringen vil ikke medføre et provenutab i  

 forhold til affaldsafgiften, da kød- og benmel og fedt, der ikke  

 stammer fra SRM, indtil den 1. januar 2001 ikke blev afbrændt, og  

 således ikke var omfattet af affaldsafgiften.
Fastholdelse af afgiften  

 på kød- og benmel og fedt samt deponering af aske/slagge ville  

 alene medføre et ikke-kalkuleret merprovenu.
Der vil være tale om et provenutab i de  

 tilfælde, hvor kød- og benmel fortrænger afgiftspligtige  

 brændsler som f.eks. kul eller gas.
I tilfælde hvor kød-  

 og benmel fortrænger ikke-afgiftspligtige brændsler, som  

 biomasser, vil der ikke ske et provenutab.
Der er på nuværende  

 tidspunkt ikke kendskab til, hvilke brændsler kød- og benmel vil  

 fortrænge, og det er derfor ikke muligt at foretage et skøn over  

 et evt. provenutab.
Skatteministeriet vil følge afbrændingen af  

 kød- og benmel meget nøje, med henblik på at  

 undersøge hvilke brændsler, som bliver fortrængt, og  

 størrelsen af et evt. provenutab.
Miljømæssige konsekvenser Lovforslaget skaber incitament til at udvikle metoder til  

 genanvendelse af aske/slagge fra forbrænding af kød- og benmel.  

 Denne aske/slagge vil indeholde store mængder fosfor, og det er  

 vigtigt, at denne fosformængde på sigt genanvendes.  

 Fosforindholdet i aske/slagge fra kød- og benmel vil kunne  

 gødske ca. 400.000 ha landbrugsjord årligt.
Erhvervsmæssige konsekvenser Afgiftsforslaget fritager landbruget for en ekstra udgift  

 i forbindelse med forebyggelsen af kogalskab.
Administrative konsekvenser for det offentlige Udgiften til udsendelse af information til virksomheder  

 forventes at udgøre 10.000 kr.
 Forslaget forventes ikke at have nævneværdige  

 kontrolmæssige konsekvenser.
Forholdet til EU-retten Lovforslaget indeholder ikke EU-retlige aspekter Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Evt. et provenutab, hvis forbrændingen af kød-  

 og benmel fortrænger afgiftspligtige brændsler.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Afgiftsforslaget fritager landbruget for en ekstra udgift i  

 forbindelse med forebyggelsen af kogalskab.
Ingen Administrative konsekvenser for erhvervslivet Ingen Ingen Miljømæssige konsekvenser Lovforslaget skaber incitament til at udvikle metoder til  

 genanvendelse af aske/slagge fra forbrænding af kød- og  

 benmel.
Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Høring Et udkast til lovforslaget har været i en kort  

 høring hos Landbrugsraadet og DAKA.
Bemærkninger til lovforslagets enkelte  

 bestemmelser Til § 1 Til nr. 1.
 Ved den nuværende udformning af afgiftsloven er  

 alene kød- og benmel og fedt, som stammer fra specificeret  

 risikomateriale (SRM), fritaget for affaldsafgiften ved  

 forbrænding.
 Det foreslås ved denne ændring, at kød-  

 og benmel og fedt fritages for afgift efter affaldsafgiftsloven, når  

 kød- og benmel og fedt efter godkendt forarbejdning forbrændes.  

 Forarbejdningen skal være sket på en destruktionsvirksomhed, som  

 er godkendt til destruktion af højrisikostoffer efter  

 bekendtgørelse om bortskaffelse og forarbejdning af animalsk affald og  

 om fremstilling af dyrefoder med animalsk indhold af 28. december 2000 og med  

 senere ændringer, eller på en forarbejdningsvirksomhed, som er  

 godkendt efter bekendtgørelse om forarbejdning og bortskaffelse af  

 specificeret risikomateriale af 27. april 2000 og senest ændret 20.  

 februar 2001.
Der er alene fritagelse for kød- og benmel og fedt,  

 som er forbudt at anvende i foder til dyr, som indgår i  

 fødekæden.
Tillades det, at dele af kød- og benmel og  

 fedt anvendes i foder til dyr, som indgår i fødekæden,  

 forsvinder afgiftsfritagelsen for denne del.
Der gives ikke afgiftsfritagelse  

 for læs, hvor der er iblandet kød- og benmel og fedt, som er  

 tilladt at anvende til foder til dyr, der indgår i  

 fødekæden.
 Anvendelsen af kød- og benmel og fedt i foder er i  

 dag reguleret af bekendtgørelse om forarbejdning og bortskaffelse af  

 specificeret risikomateriale af 27. april 2000 med senere ændringer og  

 bekendtgørelse om bortskaffelse og forarbejdning af animalsk affald og  

 om fremstilling af dyrefoder med animalsk indhold af 28. december 2000 og  

 senest ændret 20. februar 2001.
Termen "animalsk affald" er anvendt ud fra den  

 mest gængse term i lovgivningen for affaldsbehandling.
Samme fraktioner  

 af affald kan i andre sammenhænge f.eks. være omtalt som  

 kasserede animalske produkter.
 Til nr. 2.
 Ved den nuværende udformning af affaldsafgiften vil  

 der skulle svares afgift ved deponering af aske/slagge-delen fra  

 forbrænding af kød- og benmel.
Det foreslås ved denne ændring, at aske/slagge  

 fra forbrænding af kød- og benmel fritages for afgiften ved  

 deponering, hvis aske/slagge alene stammer fra en separat forbrænding  

 af kød- og benmel.
Dvs. der er ikke afgiftsfritagelse for  

 asken/slaggen, når kød- og benmelet er brændt sammen med  

 andre fraktioner f.eks. affald.
 Til nr. 3 og 4.
Registrerede virksomheder som brænder kød- og  

 benmel og fedt, som er omfattet af afgiftsfritagelsen, skal kunne  

 dokumentere, at kød- og benmelet og fedtet ikke må anvendes i  

 foder til dyr, der indgår i fødevareproduktionen.
I dag vil det  

 sige, at kød- og benmelet og fedtet efter enten bekendtgørelse  

 om forarbejdning og bortskaffelse af specificeret risikomateriale af 27.  

 april 2000 med senere ændringer eller efter bekendtgørelse om  

 bortskaffelse og forarbejdning af animalsk affald og om fremstilling af  

 dyrefoder med animalsk indhold af 28. december 2000 og senest ændret  

 20. februar 2001 ikke må anvendes i dyrefoder.
Dokumentationen kan ske  

 ved hjælp af en erklæring fra forarbejdningsvirksomhederne.
Det er endvidere en betingelse for afgiftsfritagelsen ved  

 deponering af aske/slagge, at den registrerede virksomhed kan dokumentere, at  

 der alene er tale om aske/slagge fra forbrænding af kød- og  

 benmel.
Dokumentationen kan ske ved hjælp af en erklæring fra  

 forbrændingsvirksomhederne.
Til § 2 Det foreslås, at loven træder i kraft dagen  

 efter offentliggørelsen i Lovtidende.
Loven gælder således  

 for affald, der tilføres registreringspligtige virksomheder efter  

 ikrafttrædelsen.
 Afgiftsfritagelsen for aske/slagge-delen er kun  

 gældende til og med den 30. juni 2003.
Kød- og benmel har ikke tidligere været  

 forbrændt, og metoder til genanvendelse af asken/slaggen er derfor ikke  

 udviklet.
På grund af den pludseligt opståede affaldsfraktion  

 (aske/slagge fra kød- og benmel) fritages deponering af denne for  

 affaldsafgift i en periode på to år.
I denne periode kan  

 genanvendelsesmetoder for asken/slaggen udvikles.
Det vurderes, at teknikken  

 til genanvendelse af asken/slaggen bør være på plads inden  

 2 år.
Afgiftsfritagelsen af asken/slaggen er derfor kun gældende  

 i 2 år, hvilket vil fremme incitamentet til at udvikle egnede  

 håndteringsmetoder.
