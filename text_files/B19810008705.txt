 Efter § 2, stk. 1, nr. 3 i lov nr. 257 af 16. juni 1980 om socialindkomst  

 som ændret ved lov nr. 54 af 18. februar 1981 fastsættes:
 § 1.  Bonus fra en arbejdsgiveradministreret  

 pensionsordning, som tilfalder arbejdsgiveren og som ikke opgøres årligt,  

 henføres efter et aktuarmæssigt skøn løbende til de enkelte år inden for  

 bonusperioden.
 Stk. 2.  Den bonus, der er henført til det enkelte  

 indkomstår, fratrækkes i de beløb, som indbetales af arbejdsgiveren i det  

 følgende indkomstår til arbejdstagerens pensionsordning.
 § 2.  Bonus fra en arbejdsgiveradministreret  

 pensionsordning, som tilfalder arbejdsgiveren og som ikke kan henføres  

 direkte til den enkelte arbejdstager, henføres efter et aktuarmæssigt skøn  

 til den enkelte arbejdstagers pensionsordning.
 Stk. 2.  Den bonus, der er henført til den enkelte  

 arbejdstager, fratrækkes i de beløb, som indbetales af arbejdsgiveren til  

 pensionsordningen i det indkomstår, hvor bonus bliver udbetalt.
 § 3.  Bekendtgørelsen har virkning for opgørelse af  

 socialindkomsten for 1983 og følgende år.
