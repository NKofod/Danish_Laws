Nr BTL 99 Betænkning over Forslag til lov om en værditabsordning for boligejere m.v.  

  

 Nr L 99 1992-93, 1. samling Afgivet af Miljø- og Planlægningsudvalget Afgivet: 19930331 Udvalget har behandlet lovforslaget i en række møder og har herunder stillet spørgsmål til miljøministeren, som denne har besvaret skriftligt.
 Endvidere har udvalget modtaget skriftlige henvendelser fra  

 Amtsrådsforeningen i Danmark og Dansk Vandteknisk Forening.
 Der er af miljøministeren stillet ændringsforslag, hvorom henvises til de  

 ledsagende bemærkninger.
 Miljøministeren oplyser i den forbindelse, at Skatteministeriet har  

 tilkendegivet, at det er ministeriets opfattelse, at der ikke skal ske  

 beskatning i forbindelse med oprydninger efter værditabsordningen.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis, Centrum-Demokraternes,  

 Det Radikale Venstres og Kristeligt Folkepartis medlemmer af udvalget)  

 lovforslaget til vedtagelse med de stillede ændringsforslag.
Et mindretal (Venstres medlemmer af udvalget) indstiller  

 lovforslaget til vedtagelse med de under nr. 1, 3, 4 og 5 stillede  

 ændringforslag.
Mindretallet finder for så vidt angår ændringsforslag nr. 2,  

 at prisen for at være forrest i køen ikke må være mindre end 60.000 kr. pr.  

 ejendom, henholdsvis 10.000 kr. pr. lejlighed, som oprindeligt foreslået i  

 lovforslaget.
 Baggrunden for, at mindretallet ønsker at fastholde det oprindelige  

 forslag, er en bekymring for, at der skal blive for stor trængsel om først at  

 få foretaget oprydning, således at der ikke vil være økonomisk kapacitet til  

 at få foretaget oprydning på de pladser, der har meget alvorlige  

 miljøproblemer f.eks. pladser, der truer grundvandet.
 Mindretallet mener, at konsekvensen af miljøministerens ændringsforslag,  

 jf. bemærkningerne om at genoptage spørgsmålet om egenbetaling, såfremt  

 tilslutningen bliver større end forventet, kan betyde at miljøministeren  

 kommer i den situation, at kravene må skærpes med tilbagevirkende kraft.
 Et andet mindretal (Fremskridtspartiets medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 ÆndringsforslagAf miljøministeren , tiltrådt af et flertal  

 (udvalget med undtagelse af FP):
 Til § 9 1) I stk. 4, 1. pkt. , ændres »efter  

 indbetaling efter egenbetaling« til: »efter indbetaling af  

 egenbetaling«.
 Af miljøministeren , tiltrådt af et flertal (udvalget med  

 undtagelse af V og FP):
 Til § 12 2) Stk. 1 affattes således:
»Egenbetalingen udgør i grundbeløb 40.000 kr. pr. ejendom, dog mindst  

 7.000 kr. pr. lejlighed.
Grundbeløbene reguleres i overensstemmelse med  

 byggeomkostningsindekset for vejfondsarbejder.« Af miljøministeren , tiltrådt af et flertal (udvalget med  

 undtagelse af FP):
 3) Stk. 3 affattes således:
»Stk. 3. Den årlige nedsættelse, jf. stk. 2, udgør 2.500 kr.  

 i grundbeløb, dog 5.000 kr. for ejendomme med 12 eller flere lejligheder.  

 Egenbetalingen nedsættes maksimalt til 15.000 kr., henholdsvis 30.000 kr., i  

 grundbeløb.« Til § 20 4) I 1. pkt. ændres »undersøgelser,  

 projektudarbejdelse og drift« til: »undersøgelser og drift«.
 Til § 27 5) Paragraffen affattes således:
 »§ 27. I lov om stempelafgift, jf. lovbekendtgørelse nr. 742  

 af 27. august 1992, som senest ændret ved § 2 i lov nr. 1078 af 23. december  

 1992, indsættes i § 86 som stk. 2 :
»Stk. 2. Dokumenter, der udstedes til sikkerhed over for  

 staten efter § 10 i værditabsloven, er stempelfri.«» Bemærkninger Til nr. 1 Der er tale om en redaktionel rettelse.
Til nr. 2 Med ændringsforslaget foreslås en nedsættelse af egenbetalingen  

 fra 60.000 kr. til 40.000 kr. og en nedsættelse af egenbetalingen pr.  

 lejlighed fra 10.000 kr. til 7.000 kr.
Forslaget gør det således billigere at  

 gøre brug af værditabsordningen for den enkelte grundejer, samtidig med at  

 beløbet stadig har en sådan størrelse, at en adfærdsregulerende effekt af  

 egenbetalingen opretholdes.
 Såfremt det viser sig, at mange grundejere melder sig til ordningen med  

 den virkning, at der bliver lang ventetid på en oprydning, agter ministeren  

 at tage spørgsmålet om egenbetalingens størrelse op i udvalget.
 Denne ændring skønnes sammen med ændringsforslag nr. 3 at medføre en  

 mindreindtægt på i alt ca. 26 mio. kr., svarende til en årlig nettomerudgift  

 på knap 2 mio. kr. ved en fordeling af udgifterne over 15 år.
 Til nr. 3 Ændringsforslaget er en konsekvens af ændringsforslag nr. 2.  

 Samtidig foreslås ejendomme omfattet af den årlige 5.000 kroners-nedsættelse  

 justeret til ejendomme med 12 lejligheder eller derover, således at  

 bestemmelsen har en mere logisk sammenhæng med bestemmelsen i stk. 1.
 Om de økonomiske konsekvenser af ændringsforslaget henvises til  

 bemærkningerne til ændringsforslag nr. 2.
 Til nr. 4 Udgifter til udarbejdelse af afværgeprojekter afholdes efter  

 fast praksis i henhold til affaldsdepotloven af miljøministeren, idet disse  

 betragtes som en del af selve afværgeprojektet. Ændringsforslaget bringer  

 udgiftsfordelingen mellem amtsråd og minister i overensstemmelse hermed.
 Til nr. 5 Der er tale om en konsekvensændring som følge af, at  

 stempellovens § 86, stk. 2, er blevet ophævet med loven om ophævelse af  

 betaling for varig hjemmehjælp, lov nr. 1078 af 23. december 1992.
