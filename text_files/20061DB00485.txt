Betænkning afgivet af Udvalget for Fødevarer, Landbrug og  

 Fiskeri den 23. maj 2007 Betænkning over Forslag  

 til folketingsbeslutning om bekæmpelse af søers skuldersår [af Ole Glahn (RV), Kirsten Brosbøl (S),  

 Christian H.
Hansen (DF), Kristen Touborg (SF) og  

 Per Clausen (EL)] 1. Udvalgsarbejdet Beslutningsforslaget blev fremsat den 30. marts 2007 og var til  

 1. behandling den 10. maj 2007. Beslutningsforslaget blev efter 1. behandling  

 henvist til behandling i Udvalget for Fødevarer, Landbrug og Fiskeri.
Møder Udvalget har behandlet beslutningsforslaget i 2 møder.
Spørgsmål Udvalget har stillet 1 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget  

 med undtagelse af V og KF) indstiller beslutningsforslaget til  

  

 vedtagelse uændret.
Flertallet mener, at det  

 er af afgørende betydning, at Folketinget gennem lovgivning tvinger landmænd,  

 der holder søer, til at skabe sådanne forhold for søerne, at skuldersår i  

 fase  

 3 og 4 undgås.
Flertallet hilser med tilfredshed den store opmærksomhed, der  

 endelig er kommet fra landbrugets svineavleres side, velkommen, men  

 flertallet  

 mener ikke, at de tiltag, landbruget selv vil gennemføre for at hindre  

 skuldersår,  

 er tilstrækkelige.
Det er derfor med tilfredshed, at flertallet har noteret,  

 at  

 justitsministeren under 1. behandling tilkendegav, at der nedsættes en  

 hurtigtarbejdende arbejdsgruppe om søers skuldersår.
Arbejdsgruppen vil  

 behandle beslutningsforslagets punkter og komme med forslag, som kan udmøntes  

 i  

 lovgivning i overensstemmelse med beslutningsforslagets angivelser.
Flertallet vil ikke  

 acceptere, at dyr skal lide,  

 fordi landbruget ikke vil indrette bedriften sådan, at dette undgås.
I dette  

 tilfælde gælder det så søer, der også på mange andre måder må leve et  

 lidelsesfuldt liv i mange af de traditionelle besætninger.
Det viser sig  

 bl.a. ved, at et stærkt stigende antal søer sendes til destruktion.  

 Flertallet så helst, at de principper, der efterleves i den økologiske  

 produktion med løsgående søer på friland, blev den generelle produktionsform,  

 men det kan flertallet ikke gennemføre på kort sigt, og derfor dette forslag.  

 Heldigvis er mange forbrugere opmærksomme på, at man ved at købe økologisk  

 svinekød sikrer sig en høj dyrevelfærd.
 Et  

  

 mindretal  

  

 i udvalget (V og KF) indstiller beslutningsforslaget til forkastelse ved 2.  

 behandling.
 Siumut, Tjóðveldisflokkurin, Fólkaflokkurin og Inuit Ataqatigiit var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Beinov Støjberg (V)   

 Michael Aastrup Jensen (V)   

 Christian H.
Hansen (DF)  

  

  fmd.  

  

 Henrik Brodersen (DF)   

 Allan Niebuhr (KF)   

 Per Ørum Jørgensen (KF)   

 Kirsten Brosbøl (S)   

 Lene Hansen (S)   

 Mette Gjerskov (S)   

 Bjarne Laustsen (S)   

 Lone Dybkjær (RV)   

 Ole Glahn (RV)   

 Kristen Touborg (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende B 146 Bilagsnr.
Titel 1 Udkast til tidsplan for behandlingen af forslaget 2 Tidsplan for behandlingen af forslaget Oversigt over spørgsmål og svar vedrørende B 146 Spm.nr.
