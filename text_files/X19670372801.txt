 Udtalt, at der for en i en virksomhed på 5/7 arbejdstid ansat,  

 månedslønnet lønmodtager, hvis timetal udgør 30 timer om ugen (5/7 af 42),  

 svarende til 130 timer om måneden (1 måned lig 4 1/3 uge) skal svares fuldt  

 bidrag, forudsat at der ikke sker afkortning af lønnen for måneder med  

 søgnehelligdag o.lign.
I brev af 19. august 1967 har De over for ATP rejst spørgsmål om, efter  

 hvilke regler der skal indbetales bidrag til tillægspensionsordningen for  

 Dem.
De har herved oplyst, at De er ansat i en virksomhed som fast  

 månedslønnet lønmodtager med en ugentlig arbejdstid på 30 timer.
 I denne anledning kan vi oplyse, at der skal indbetales fuldt bidrag til  

 ordningen for lønmodtagere i alderen 16 - 66 år, der hos samme arbejdsgiver  

 er beskæftiget i mindst 30 timer om ugen eller - hvis de aflønnes månedsvis -  

 130 timer om måneden.
 Ved opgørelsen af det timetal, der lægges til grund for  

 bidragsberegningen, medregnes ferie- og sygedage samt søgnehelligdage,  

 forudsat at der udbetales fuld løn for sådanne dage.
 Af Deres brev fremgår det, at De modtager fast månedsløn; vi går ud fra,  

 at dette skal forstås således, at der ikke sker afkortning af lønnen for  

 måneder med søgnehelligdage og lignende.Da De efter det oplyste er  

 beskæftiget i 30 timer om ugen, svarende til 130 timer om måneden, skal der  

 derfor indbetales fuldt månedligt bidrag for Dem.
