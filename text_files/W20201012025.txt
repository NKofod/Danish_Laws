Offererstatningslovens § 10  manglende medvirken til politiets opklaring af sagen, nævnets j. nr. 18-520-02450 Ansøger søgte nævnet om erstatning som følge af en hændelse, hvor ansøger og skadevolder, der var klassekammerater, endte i tumult, som startede med en hård ordudveksling.
Dette udviklede sig til, at ansøger og skadevolder skubbede til hinanden, hvorefter skadevolder sparkede ansøger i hovedet.
Nævnet meddelte afslag efter offererstatningslovens § 10, idet nævnet fandt, at ansøgers mor  på vegne af ansøger  ikke i tilstrækkeligt omfang efter evne havde medvirket til politiets opklaring af sagen.
Nævnet lagde herved vægt på, at ansøgers mor havde oplyst til politiet, at hun ikke ønskede at skadevolder skulle straffes.
Ansøgers mor ønskede i stedet, at der blev talt om uoverensstemmelsen, idet ansøger og skadevolder var klassekammerater.
Politiet havde ikke indledt en efterforskning af hændelsen.
