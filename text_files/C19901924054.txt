(Til samtlige kommuner og statsamter  

 m.fl.) Med virkning fra 1. april 1990 skal underholdsbidrag, der er inddrevet i  

 udlandet, ikke længere sendes til Socialstyrelsen.
De inddrevne beløb skal  

 fremover sendes direkte til afkrævningskommunen, se § 28, stk. 2 i  

 Socialministeriets cirkulære af 10. december 1986 om kommunernes  

 regnskabsaflæggelse og statsrefusion mv. på visse dele af det sociale område,  

 som ændret ved cirkulære af 20. marts 1990.
 I lighed med, hvad der gælder for beløb inddrevet her i landet og i de  

 andre nordiske lande, skal kommunen kontere udlagte og inddrevne beløb og  

 anmelde nettobeløbet til statsrefusion.
 Som konsekvens af den ændrede arbejdsgang er pkt. 45 i  

 børnetilskudsvejledningen revideret, jf. vedlagte korrekturtryk.
