 CIRKULÆRESKRIVELSE OM OPHØR AF MEDLEMSKAB AF FOLKEKIRKEN.
(Til folkekirkens ministerialbogsførere) Indenrigsministeriet har i cirkulære nr. 205 af 12. december 1991 om  

 folkeregistrering ophævet bestemmelsen om, at hvis et folkekirkemedlem  

 underretter folkeregisteret i sin bopælskommune om, at vedkommende er  

 indtrådt i et trossamfund uden for folkekirken, skal folkeregisteret foretage  

 indberetning til CPR samt underrette sognepræsten/kirkekontoret i  

 bopælssognet herom.
 Kirkeministeriets cirkulæreskrivelse nr. 93 af 10. juni 1987 om  

 medlemsforholdet til folkekirken ophæves herved.
Afgørelser om ophør af medlemskab af folkekirken, når medlemmet slutter  

 sig til et andet trossamfund, træffes ifølge § 7, stk. 1, i ministeriets  

 bekendtgørelse nr. 57 af 24. januar 1992 om stiftelse og ophør af medlemskab  

 af folkekirken af den kirkebogsførende sognepræst i medlemmets bopælssogn,  

 eller hvis medlemmet er henvist til en anden menighed eller har løst  

 sognebånd, da af vedkommende sognepræst.
Afgørelsen, der skal begrundes,  

 meddeles medlemmet skriftligt.
Kirkeministeriet, den 19. maj 1992 P.M.V.
 E.B.
