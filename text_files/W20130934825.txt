Pressenævnets kendelse i sag nr. 13-70-00488 Resumé Der blev klaget over to artikler bragt i foråret 2012 og 24. april 2013. Boligen besvarede ikke klagers henvendelse, som blev sendt 24. maj 2013. Da klagen blev sendt til Boligen efter klagefristens udløb, og mediet ikke har givet afkald på klagefristen ved at behandle klagen, afviser Pressenævnet klagen som for sen.
 Pressenævnets formand udtaler:
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen.
Rettes klagen først til mediet, kan mediets afgørelse senest fire uger efter, at den er kommet frem til klageren, indbringes for Pressenævnet, jf. medieansvarsloven § 34, stk. 2.
Da klagen vedrører artikler bragt i 2012 og den 24. april 2013, og klager først den 24. maj 2013 fremsendte klagen til Boligen, er dette sket efter klagefristens udløb.
Da klagen er indgivet til Boligen efter klagefristens udløb, og mediet ikke har givet afkald på klagefristen ved at realitetsbehandle klagen, afvises klagen som for sen, jf. medieansvarslovens § 43, stk. 3.
 [Klager] har klaget til Pressenævnet over artiklen Alle gode gange fire i Brundby bragt i Boligen nr. 5, maj 2012 og artiklen Samsø-ballade ender med salg bragt i Boligen nr. 5, maj 2013, idet klager mener, at god presseskik er tilsidesat.
Sagsfremstilling [Klager] rettede ved brev af 24. maj 2013 henvendelse til Boligen og bad mediet bringe en berigtigelse af oplysninger i artiklerne.
Ved e-mail af 16. juni 2013 rykkede [Klager] Boligen for svar.
Henvendelsen henstår ubesvaret.
Boligen udgives af BL  Danmarks Almene Boliger.
Det fremgår af organisationens hjemmeside bl.dk, at Boligen nr. 5, maj 2013 blev udgivet 24. april 2013.
Parternes synspunkter [Klager]s synspunkter [Klager] har til støtte for klagen bl.a. anført, at Boligen har hængt ham ud ved navns nævnelse på baggrund af urigtige oplysninger.
Boligen har endvidere ikke forelagt oplysningerne for klager inden offentliggørelse.
Boligens synspunkter Boligen har anført, at mediets omtale af [Klager] ikke er skrevet for at mistænkeliggøre klager.
 Det er korrekt, at Boligen ikke forud for offentliggørelsen henvendte sig til [Klager] med henblik på en udtalelse.
 Pressenævnets formand udtaler:
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen.
Rettes klagen først til mediet, kan mediets afgørelse senest fire uger efter, at den er kommet frem til klageren, indbringes for Pressenævnet, jf. medieansvarsloven § 34, stk. 2.
Da klagen vedrører artikler bragt i 2012 og den 24. april 2013, og klager først den 24. maj 2013 fremsendte klagen til Boligen, er dette sket efter klagefristens udløb.
Da klagen er indgivet til Boligen efter klagefristens udløb, og mediet ikke har givet afkald på klagefristen ved at realitetsbehandle klagen, afvises klagen som for sen, jf. medieansvarslovens § 43, stk. 3.
