 Som vejledende retningslinie bør ansøgninger ikke godkendes tidligere end  

 2 måneder forud for orlovens start.
Ledige kan alene få bevilget 1 års uddannelsesorlov ad gangen.
Hvis der  

 under uddannelsen er indlagt ferie, kan der bevilges orlov i disse perioder,  

 såfremt den orlovssøgende genoptager uddannelsen efter ferieperiodens udløb.
 I NOA-Meddelelse nr. 8/94 af 11. april 1994 har styrelsen som vejledende  

 retningslinie fastsat, at orlovsansøgninger ikke bør godkendes tidligere end  

 2 måneder forud for orlovens start.
 Styrelsen er imidlertid blevet bekendt med, at fristen i visse situationer  

 fortolkes for restriktivt, hvorfor styrelsen skal henlede opmærksomheden på,  

 at den alene er vejledende.
 Det betyder, at der vil være tilfælde, hvor ansøgningen er indgivet til  

 Arbejdsformidlingen på et tidligere tidspunkt end 2 måneder forud for  

 orlovens påbegyndelse og, hvor det på grund af særlige omstændigheder er  

 velbegrundet, at Arbejdsformidlingen bevilger orloven tidligere end 2 måneder  

 før orloven påbegyndes.
 Styrelsen skal således anmode Arbejdsformidlingerne om i hvert enkelt  

 tilfælde at vurdere, om en ansøgning bør godkendes tidligere end 2 måneder  

 før orloven påbegyndes.
 Ledige kan i henhold til § 17, stk. 2, i bekendtgørelse nr. 269 af 15.  

 april 1994 af lov om orlov få bevilget orlov til uddannelse i op til 2 år  

 inden for den 7 årige ydelsesperiode.
 Det skal imidlertid understreges, at der kun kan bevilges orlov i et år ad  

 gangen jf. § 44, nr. 4, i bekendtgørelse nr. 526 af 20. juni 1994 om orlov  

 til uddannelse, sabbat og børnepasning.
 Styrelsen skal tillige bemærke, at såfremt der er indlagt ferie under  

 uddannelsen, er det muligt at bevilge uddannelsesorlov i ferieperioden, hvis  

 uddannelsesinstitutionen forudsætter, at den orlovssøgende fortsætter  

 uddannelsen efter ferieperiodens udløb.
 Endelig skal styrelsen meddele, at det er muligt at få uddannelsesorlov  

 til kørelæreruddannelsen under forudsætning af, at betingelserne i § 6, stk.  

 2, i bekendtgørelse nr. 526 af 20. juni 1994 om orlov til uddannelse, sabbat  

 og børnepasning er opfyldt.
