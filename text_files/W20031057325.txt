Klage  

 over praktiserende læges manglende lægebesøg Patientklagenævnet fandt grundlag for at kritisere egen  

 læge og lagde herved vægt på, at hjemmesyge-plejersken havde henvendt sig til  

 egen læge med henblik på akut lægebesøg, da tilstanden var forværret i form  

 hævelse af benet samt udadrotation.
Nævnet oplyste i forbindelse hermed, at ældre mennesker  

 har nemmere ved at pådrage sig et knoglebrud, og at brud af lårbenshalsen er  

 blandt de hyppigste.
I oplagte tilfælde vil det påvirkede ben fremtræde  

 forkortet og udadroteret, og røntgenundersøgelse vil bekræfte diagnosen.  

 Undertiden forskydes brudfladerne ikke umiddelbart, og benet vil fremtræde  

 normalt.
Patienten kan eventuelt støtte på benet, og røntgenundersøgelse vil  

 ikke nødvendigvis afsløre abnorme forhold.
Et sådant brud beskrives som  

 indkilet.
Et indkilet brud kan efterfølgende forskydes og derefter frembyde  

 tegn som beskrevet hos patienten.
 Nævnet fandt således, at egen læge på baggrund af  

 oplysningerne om patientens tilstand burde have overvejet, om  

 røntgenundersøgelsen  

 på skadestuen med sikkerhed havde udelukket brud, og derfor have været mere  

 lydhør over for en sundhedsfaglig uddannet persons gentagne henvendelser, og  

 som konsekvens heraf have aflagt patienten et besøg.
