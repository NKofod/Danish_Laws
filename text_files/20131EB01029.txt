Beretning afgivet af Udvalget for Forretningsordenen den 6. oktober 2014 Beretning over Forslag til folketingsbeslutning om nedsættelse af en kommission til undersøgelse af politiets og andre myndigheders behandling af politianmeldelser indgivet af Divine Business Solutions ApS og Lisborg Holding ApS og forhold relateret hertil hos bl.a.
SKAT [af Frank Aaen (EL) m.fl.]:
1. Udvalgsarbejdet Beslutningsforslaget blev fremsat den 2. maj 2014 og blev umiddelbart ved fremsættelsen henvist til behandling i Udvalget for Forretningsordenen.
Møder Udvalget har behandlet beslutningsforslaget i 2 møder.
Deputation Udvalget modtog den 14. maj 2014 administrerende direktør Tom Lisborg, Divine Business Solutions ApS, i foretræde.
Spørgsmål Udvalget har stillet 21 spørgsmål til justitsministeren til skriftlig besvarelse, som denne har besvaret.
 Udvalget har stillet 5 spørgsmål til skatteministeren til skriftlig besvarelse, som denne har besvaret.
 Udvalget har stillet 1 spørgsmål til Folketingets Ombudsmand til skriftlig besvarelse, som denne har besvaret. .
2. Politiske bemærkninger Udvalget pålægger regeringen at igangsætte en uvildig undersøgelse i en anden form end ved en undersøgelseskommission af politiets og andre myndigheders behandling af politianmeldelser indgivet af Divine Business Solutions ApS og Lisborg Holding ApS den 17. april 2007 og efterfølgende og af forhold relateret hertil hos bl.a.
SKAT og Justitsministeriets rolle i forbindelse hermed.
Den uvildige undersøgelse skal have adgang til alle relevante akter.
 P. u. v.
Mogens Lykketoft formand Bilag 1 Oversigt over bilag vedrørende B 116 Bilagsnr.
