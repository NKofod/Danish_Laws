Fremsat den 11. januar 2011 af Frank Aaen (EL), Line Barfod (EL), Per Clausen (EL) og Johanne Schmidt-Nielsen (EL) Forslag til folketingsbeslutning om folketingsmedlemmers pensionsvilkår Folketingets Præsidium pålægges at fremsætte forslag vedrørende alderskrav i forbindelse med folketingsmedlemmers ret til at få pension svarende til de generelle alderskrav til henholdsvis folkepension og efterløn.
Bemærkninger til forslaget Enhedslisten er imod at fjerne efterlønnen og imod den vedtagne forhøjelse af pensionsalderen, men når der er gennemført og planlagt så drastiske ændringer af borgernes mulighed for at få pension og efterløn, bør medlemmerne af Folketinget indføre de samme betingelser for sig selv.
Skriftlig fremsættelse Frank Aaen (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om folketingsmedlemmers pensionsvilkår.
(Beslutningsforslag nr.
B 53) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
