I medfør af § 17, stk. 2, i lov om veterinærvæsenet samt om udøvelse af dyrlægegerning, jf. lovbekendtgørelse nr. 492 af 28. juni 1990 fastsættes:
Takster pr. 1/4 1990 § 1.  For udførelse af opgaver, der pålægges dyrlægen  

 af veterinærmyndighederne i forbindelse med administrationen af §§ 4-7 i lov  

 nr. 814 af 21. december 1988 om husdyrsygdomme, tilkommer der dyrlægen  

 følgende betaling:
 Stk. 2.  For de i stk. 1, nr. 1 og 2, nævnte opgaver  

 ydes et tillæg på 50% af beløbet, såfremt forretningen skal afvikles mellem  

 kl. 17.00 og kl. 22.00 på hverdage og på 100% såfremt forretningen skal  

 afvikles mellem kl. 22.00 og kl. 6.00 på hverdage, på lørdage efter kl. 14.00  

 samt på søn- og helligdage.
 Stk. 3.  For udtagelse af de i forbindelse med  

 forretningen nødvendige prøver m.m. ydes følgende betaling:
 Stk. 4.  For foretagelse af følgende foranstaltninger i  

 forbindelse med forretninger ydes:
 Stk. 5.  For udførelse af sepciealopgaver efter særskilt  

 anmodning fra Veterinærdirektoratet, pr. time 21 point.
Befordringsgodtgørelse § 2.  Der ydes befordringsgodtgørelse efter statens  

 takster for befordring indtil 12.000 km. efter bemyndigelse, dog maksimalt 60  

 km. pr. besøg.
Betaling § 3.  Betaling for udførte forretninger,  

 befordringsgodtgørelse m.v. skal opføres på de gennem Veterinærdirektoratet  

 udleverede eller af Veterinærdirektoratet godkendte regningsblanketter.  

 Regning for de udførte forretninger skal indsendes løbende til  

 Veterinærdirektoratet, der afregner hurtigst muligt til den oplyste  

 betalingsmodtager (giro). Regninger for forretninger udført i et kalenderår  

 skal være indsendt inden udgangen af januar måned i det følgende kalenderår.
Stk. 2.  Udlæg til lægemidler og desinfektionsmidler,  

 der er indkøbt på det offentliges vegne, skal påføres regningen.
De originale  

 kvitteringer fra leverandøren skal vedlægges, såfremt midlerne ikke er  

 udleveret fra dyrlægens beholdning.
 Stk. 3.  Veterinærdirektoratet kan bestemme, at  

 udbetaling af vederlag for udførte forretninger sker på grundlag af de af  

 dyrlægen indsendte følgesedler eller indberetninger vedrørende de foretagne  

 forretninger, således at indsendelse af særlig regning er ufornøden.
 § 4.  For forretninger m.v., der ifølge denne  

 bekendtgørelse betales af det offentlige, kan dyrlægen ikke kræve yderligere  

 betaling af den pågældende dyreejer eller -bruger.
Regulering § 5.  De i § 1 nævnte point har en værdi af pt. kr.  

 12,00 pr. stk. (1. april 1990) og reguleres hvert år den 1. april med en  

 procentsats svarende til den procentvise forskel i aflønningen i lønramme 36  

 med et tillæg på 25.698,70 kr. (grundbeløb oktober 1984 niveau) fra  

 aflønningen forrige års 1. april.
Ikrafttræden § 6.  Bekendtgørelsen træder i kraft den 11. august  

 1990 og har virkning fra den 1. juli 1990.
