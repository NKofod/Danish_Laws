Klage  

 over tvangsbehandling Sundhedsvæsenets Patientklagenævn fandt, at patienten  

 var sindssyg, og at det havde været uforsvarligt ikke at tvangsbehandle ham,  

 da  

 udsigten til hans helbredelse eller en betydelig bedring af hans tilstand  

 ellers var blevet væsentlig forringet.
Nævnet lagde vægt på, at patientens  

 tilstand var præget af forfølgelsesforestillinger, kropslige  

 vrangforestillinger, tankeforstyrrelser og isolationstendens.
Sundhedsvæsenets Patientklagenævn fandt imidlertid, at  

 tvangsbehandlingen ikke opfyldte kravet om mindst indgribende foranstaltning,  

 da man fra afdelingens side ikke i tilstrækkeligt omfang havde forsøgt at  

 motivere patienten til frivillig behandling med antipsykotisk medicin, før  

 beslutningen om tvangsmedicinering blev taget.
Nævnet lagde vægt på, at  

 patienten ifølge journalen kun blev motiveret for frivillig behandling i form  

 af et konkret tilbudt om et antipsykotisk præparat i 3 dage, før beslutningen  

 om tvangsbehandling blev truffet.
Efter det til sagen oplyste, havde  

 patienten  

 ikke været væsentlig aggressiv eller væsentlig forpint i dette tidsrum.  

 Nævnet  

 lagde endvidere vægt på, at det ikke fremgik af sagens oplysninger, at det  

 havde været umuligt på sigt at overtale patienten til frivillig behandling.
Det var nævnets opfattelse, at betænkningstiden regnes  

 fra det tidspunkt, hvor patienten blev gjort bekendt med, at lægen anbefalede  

 et konkret behandlingstilbud.
Betingelserne for tvangsbehandling var således  

 i  

 foreliggende tilfælde ikke opfyldt på det tidspunkt, hvor beslutningen om  

 tvangsbehandling blev truffet.
 Sundhedsvæsenets Patientklagenævn ændrede herefter den  

 afgørelse, der blev truffet af Det Psykiatriske Patientklagenævn, idet  

 Sundhedsvæsenets Patientklagenævn fandt, at beslutningen om  

 tvangsmedicinering  

 ikke opfyldte kravet om mindst indgribende foranstaltning.
