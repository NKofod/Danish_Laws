Bekendtgørelse om Nævnet  

 vedrørende EU-oplysning I medfør af tekstanmærkning nr. 126, ad finanslov 2002 §  

 20.71.41. Oplysning om den Europæiske Union fastsættes:
 § 1. Nævnet vedrørende EU-oplysning  

 (nævnet) består af en formand og 4 øvrige medlemmer, der  

 udpeges af undervisningsministeren.
 Stk. 2. Fratræder et medlem sit hverv, udpeger  

 undervisningsministeren et nyt medlem.
Stk. 3. Nævnets medlemmer ydes vederlag efter statens  

 regler om særskilt vederlæggelse m.v.
Nævnets medlemmer  

 ydes godtgørelse for befordringsudgifter i forbindelse med deltagelse  

 i nævnets møder efter de for statens tjenestemænd  

 gældende regler.
 § 2. Nævnet er beslutningsdygtigt, når  

 mindst tre af medlemmerne er til stede.
 Stk. 2. Nævnet træffer beslutning ved  

 simpel stemmeflerhed.
Stk. 3. Referater af nævnets møder  

 indføres i en protokol og godkendes ved underskrift af de på  

 mødet tilstedeværende nævnsmedlemmer.
Konstateret  

 inhabilitet skal indføres i protokollen. Øvrige medlemmer  

 bekræfter på udskrift af referat, at de er gjort bekendt med  

 referatet.
 Stk. 4. Nævnet fastsætter selv sin  

 forretningsorden.
 § 3. Nævnet, herunder dets  

 sekretariatsvirksomhed, er omfattet af forvaltningsloven, lov om offentlighed  

 i forvaltningen, lov om behandling af personoplysninger og lov om offentlige  

 arkiver m.v.
 Stk. 2. Nævnets afgørelser om udbetaling og  

 fordeling af bevillingen er endelige og kan ikke indbringes for anden  

 administrativ myndighed.
 Stk. 3. Nævnet offentliggør på sin  

 hjemmeside på Internettet oplysninger om bevilgede tilsagn,  

 således at oplysninger om den enkelte tilskudsmodtagers navn,  

 formål med initiativet og det beløb, der er givet tilsagn om, er  

 offentligt tilgængeligt.
 § 4. Nævnet varetager administrationen i  

 forbindelse med fordelingen af den samlede bevilling.
 Stk. 2. Nævnet kan til varetagelse af den daglige drift  

 oprette et sekretariat eller lade sekretariatsopgaverne udføre af en  

 privat ansat, en privat virksomhed, en privat organisation eller forening  

 eller en offentlig institution, jf. dog stk. 3-5.
Stk. 3. Sekretariatsbistanden kan ikke varetages af  

 virksomheder, organisationer eller foreninger m.v. med tilknytning til  

 nævnets medlemmer, eller af personer, der er ansat hos eller har  

 lignende tilknytning til nævnets medlemmer.
Det samme gælder  

 personer, der er ansat hos eller har lignende tilknytning til Folketingets  

 partier, bevægelser og landsdækkende organisationer, der har  

 Europa- og internationale oplysnings- og debatopgaver som  

 hovedformål.
Stk. 4. Oprettelse af stillinger til ansættelse i eget  

 sekretariat sker efter Undervisningsministeriets godkendelse.  

 Aflønningen m.v. af personalet sker efter de for statens personale  

 gældende regler.
Vilkår for aflønning m.v. af en daglig  

 leder skal godkendes af Undervisningsministeriet.
Ved uansøgt  

 afskedigelse af personale skal nævnet indhente  

 Undervisningsministeriets forudgående godkendelse.
 Stk. 5. Hvis nævnet træffer beslutning om  

 overdragelse af sekretariatsopgaverne, yder Undervisningsministeriet  

 nævnet sekretariatsmæssig bistand i den forbindelse, herunder ved  

 nævnets afholdelse af udbud af sekretariatsopgaverne, jf.  

 Finansministeriets cirkulære om udbud og udlicitering af statslige  

 drifts- og anlægsopgaver og Rådets direktiv nr. 92/50/EØF  

 af 18. juni 1992 om samordning af fremgangsmåderne ved indgåelse  

 af offentlige tjenesteydelsesaftaler, som ændret ved  

 Europa-Parlamentets og Rådets direktiv nr. 97/52/EF af 13. oktober  

 1997.
§ 5. Nævnet er omfattet af de statslige  

 budget- og bevillingsregler, jf.
Finansministeriets budgetvejledning.
 Stk. 2. Nævnet udarbejder en regnskabsinstruks.  

 Instruksen underskrives af nævnets medlemmer og sendes til  

 Undervisningsministeriet og Rigsrevisionen.
§ 6. Nævnet udarbejder et driftsbudget for  

 finansåret med budgetoverslagsår, der skal godkendes af  

 Undervisningsministeriet.
Når budgettet er godkendt, foranlediger  

 Undervisningsministeriet udbetaling af det bevilgede beløb i  

 kvartalsvise rater.
 § 7. Nævnets regnskabsår er  

 kalenderåret.
Stk. 2. Regnskabet underskrives af alle medlemmer af  

 nævnet og indsendes inden den 1. juni efter regnskabsårets  

 afslutning til Undervisningsministeriet og Rigsrevisionen.
Samtidig med  

 indsendelse af regnskabet afgiver nævnet en beretning over  

 nævnets virksomhed i regnskabsåret, herunder om fordeling af  

 bevillingen.
 Stk. 3. Nævnets regnskab revideres af Rigsrevisionen i  

 henhold til § 2, stk. 1, nr. 2, i lov om revisionen af statens  

 regnskaber.
 Stk. 4. Regnskabet skal omfatte resultatopgørelse og  

 balance.
 Stk. 5. Efter Undervisningsministeriets anvisninger sendes  

 regnskabet til Undervisningsministeriet i elektronisk form i et af  

 ministeriet fastlagt format.
 § 8. Bekendtgørelsen træder i kraft  

 den 28. marts 2002.
 Stk. 2. Bekendtgørelse nr. 686 af 25. august 1999 om  

 Nævnet vedrørende EU-oplysning ophæves.
