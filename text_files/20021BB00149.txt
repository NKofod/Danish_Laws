Fremsat den 11. april 2003 af  

 Tórbjørn Jacobsen (TF) Forslag til folketingsbeslutning om at ophæve den danske militære straffelov på Færøerne Idet Folketinget anerkender og respekterer, at Færøerne er  

 en selvstændig juridisk enhed, pålægger Folketinget regeringen at  

 tilbagetrække  

 den militære straffelov fra 1973 med senere ændringer, som regeringen uden  

 landsstyrets viden og imod et enigt Lagtings beslutning har bekendtgjort på  

 Færøerne.
Bemærkninger til forslaget Færøerne har siden landnamstiden, og dermed også siden  

 hjemmestyreordningens indførelse på øerne i 1948 været en selvstændig  

 juridisk  

 enhed.
Danske myndigheder har ud fra rigsdanske og meget  

 positivistiske juridiske fortolkninger af hjemmestyreordningen tolket det som  

 sin ret at iværksætte love og traktater på Færøerne.
Det blev eksempelvis  

 gjort, da NATO-traktaten blev sat i kraft for Færøerne uden forudgående  

 behandling i det færøske Lagting.
 Men det er aldrig sket i hjemmestyrets 55-årige historie,  

 at danske myndigheder har sat en dansk lov i kraft for Færøerne, efter at det  

 færøske parlament forud for dette har besluttet det modsatte.
 Et ufravigeligt politisk princip har vundet hævd, hvor der  

 ikke gås imod det folkevalgte færøske Lagtings beslutninger om lovforslag og  

 om, hvilke rigslove der skal være gældende internt på Færøerne.
 Når sådan et princip har været gældende og er blevet  

 respekteret i 55 år, må det også anses for at være blevet juridisk bindende.
 Alligevel brød den danske regering   for første gang i 55  

 år   dette princip den 27. marts 2003, da den bekendtgjorde en lov- og  

 bekendtgørelsespakke om militær straffelov m.v. på Færøerne.
 Når forslagsstillerne ser på baggrunden for denne handling,  

 tegner sagen sig overordentlig udemokratisk.
Indtil den 27. marts 2003 var Danmarks militære straffelov  

 fra 1937 gældende på Færøerne.
Efter denne lov   der blev sat i kraft, da  

 Færøerne var et dansk amt   kan der blandt andet i krigstid idømmes  

 dødsstraf.
 Denne militære straffelov har ikke haft den store  

 opmærksomhed på Færøerne, hverken blandt de færøske myndigheder eller i  

 offentligheden.
 Men i forbindelse med det store arbejde for at samle og  

 udgive en komplet færøsk lovsamling, som har fundet sted siden midten af  

 1990erne og frem til i dag, blev denne militære straffelovs gyldighed  

 og dens  

 bestemmelser om dødsstraf debatteret.
Sagen blev taget op af den færøske justitsminister, som den  

 26. oktober 2001 fremlagde et forslag i Lagtinget om ophævelse af den  

 militære  

 straffelov på Færøerne.
Forslaget fik en grundig behandling, hvor der blev  

 lagt  

 vægt på, at det færøske Lagting aldrig havde godkendt den militære  

 straffelov,  

 og at modstanden mod dødsstraf var et princip i den færøske  

 lovgivningstradition.
I bemærkningerne til lovforslaget og under debatten i  

 Lagtinget blev der ligeledes lagt vægt på, at det færøske Lagting ikke  

 ønskede  

 nogen militær straffelov i kraft på Færøerne.
 Lagtinget vedtog den 22. november 2001 enstemmigt forslaget  

 om ophævelse af den militære straffelov.
 Dermed cementerede og udbyggede Lagtinget den beslutning,  

 som landsstyret allerede havde truffet, da landsstyret i et brev til den  

 danske  

 regering svarede, at man ikke ønskede den miltære straffelov fra 1973 med  

 senere ændringer.
 Den enstemmige lagtingsbeslutning blev den 4. december 2001  

 ekspederet til den danske regering til ikraftsættelse.
 På trods af dette blev Danmarks militære straffelov fra  

 1973 med senere ændringer sat i kraft for Færøerne den 27. marts 2003   stik  

 imod Lagtingets enstemmige beslutning.
Som en ekstra mærkværdighed sendte de danske myndigheder  

 regningen for denne lovs kundgørelse til landsstyret i Tórshavn.
Først da  

 denne  

 regning kom ind ad døren i Tinganes, fik landsstyret at vide, at Danmarks  

 militære straffelov fra 1973 nu var sat i kraft for Færøerne.
Med denne handling har Danmarks regering brudt den tillid,  

 der trods alt er opbygget mellem færøske og danske myndigheder omkring  

 ikraftsættelse af lovgivning på Færøerne.
Den har brudt 55 års sædvane.
Den  

 har  

 brudt det hævdvundne princip, at Færøerne er en selvstændig juridisk enhed.
 Denne groteske handling står i grel modstrid med alt det,  

 som den nuværende regering har bebudet skulle være en politisk balancegang  

 mellem de danske rigsmyndigheder og det færøske hjemmestyre i årene fremover.  

 At intervenere på denne måde lovgivningsmæssigt   for første gang i 55 år  

 er  

 ikke just et tegn på, at man skal regne med en optøning i forholdene mellem  

 landene.
Og bliver den ikraftsatte militære straffelov ikke trukket  

 tilbage, kan man bare konstatere, at retorikken om tre jævnbyrdige dele af  

 det  

 danske kongerige, som især statsministeren har fremhævet utallige gange, har  

 fået et alvorligt skud for boven.
Tillidsforholdet omkring de fremtidige  

 ændringer i forholdet mellem Danmark og Færøerne kan ikke overleve denne  

 hændelse, hvis der ikke bliver grebet ind fra Folketinget.
Skriftlig fremsættelse Tórbjørn Jacobsen  

  

 (TF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at ophæve den danske militære straffelov på Færøerne.
(Beslutningsforslag nr.
B 149).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
