Betænkning afgivet af Erhvervsudvalget den 7. december 2004 Betænkning over Forslag  

 til lov om ændring af konkurrenceloven (Dominerende virksomheders samhandelsbetingelser, tilsagn,  

 fusioner m.v.) [af  

 økonomi‑ og erhvervsministeren (Bendt Bendtsen)] 1. Ændringsforslag Socialdemokratiets medlemmer af udvalget har stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 27. oktober 2004 og var til 1.  

 behandling den 4. november 2004. Lovforslaget blev efter 1. behandling  

 henvist  

 til behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 13. august 2004 dette  

 udkast til udvalget, jf. (folketingsåret 2003-04) alm. del - bilag 567. Den  

 28.  

 oktober 2004 sendte økonomi- og erhvervsministeren de indkomne høringssvar  

 samt  

 et notat herom til udvalget.
Ekspertmøde Udvalget afholdt den 11. november 2004 et ekspertmøde om  

 lovforslaget med indlæg fra indbudte eksperter: professor Svend Hylleberg,  

 Aarhus Universitet, kontorchef Peter Vesterdorf, Håndværksrådet og professor  

 Peter Møllgaard, Handelshøjskolen i København.
Spørgsmål Udvalget har stillet 6 spørgsmål til økonomi- og erhvervsministeren  

 til skriftlig besvarelse, som denne har besvaret.
3. Udtalelse fra økonomi- og  

 erhvervsministeren Økonomi- og erhvervsministeren har sendt udvalget følgende  

 udtalelse:
 »Det følger af bemærkningerne til §  

 10 a, stk. 1, at der med særlige markedsforhold  

 skal være tale om, at konkurrenterne  

 til den dominerende virksomhed i  

 såvel kapitalstyrke som i markedsposition  nationalt som internationalt  

  er  

 den dominerende virksomhed underlegen (jf. lovforslaget, s. 20. højre  

 spalte). Denne  

 formulering kan give anledning til usikkerhed om, hvorvidt samtlige  

 konkurrenter  

  nationalt som internationalt  skal være den dominerende  

 virksomhed  

 underlegen, eller om det er tilstrækkeligt, at nogle af konkurrenterne er den  

 dominerende virksomhed underlegen.
 I lovbemærkningerne er der opregnet fire krav, der indgår i  

 Konkurrencerådets vurdering af, hvorvidt der foreligger særlige  

 markedsforhold  

 (s. 21, venstre spalte). Det følger heraf, at et af kravene er, at der skal  

 findes  

  

 en eller flere  

  

 aktuelle eller potentielle konkurrenter, som i  

 kapitalstyrke og markedsposition har vanskeligt ved at få eller opretholde  

 fodfæste på det pågældende marked.
Det er derfor ikke et krav, at  

  

 samtlige  

  

 konkurrenter er  

 den dominerende virksomhed underlegen.
Eksistensen af en kapitalstærk  

 markedsaktør  

 er derfor ikke ensbetydende med, at der ikke kan foreligge særlige  

 markedsforhold.  

 Dette er en konsekvens af, at en sådan markedsaktør på trods af sin  

 kapitalstyrke  

 kan have valgt at være til stede på det danske marked på en sådan måde og i  

 et sådant  

 omfang, at aktøren de facto ikke udøver et væsentligt konkurrencepres over  

 for  

 den dominerende virksomhed.
Som det fremgår, er det endvidere tilstrækkeligt, at en eller  

 flere  

  

 potentielle  

  

 konkurrenter har vanskeligt ved at få eller opretholde  

 fodfæste på det pågældende marked.
Denne betingelse vil være opfyldt, hvis  

 den  

 dominerende virksomhed holder markedet lukket for nye og innovative  

 konkurrenter,  

 herunder iværksættere.
 Selv om der måtte foreligge særlige markedsforhold, skal der  

 også være tale om, at der i det konkrete tilfælde er et særligt behov for, at  

 Konkurrencestyrelsen får en større indsigt i, hvorledes den dominerende  

 virksomhed  

 fastsætter sine priser, rabatter m.v.
I relation til spørgsmålet om, hvorvidt der foreligger et  

 særligt behov for, at Konkurrencestyrelsen får en bedre indsigt i den  

 dominerende virksomheds samhandelsbetingelser, anføres det i bemærkningerne,  

 at  

 der ikke med §  

 10 a  

 er tiltænkt en  

  

 særlig  

  

 beskyttelse af små konkurrenter (s. 21, højre spalte).  

 Med denne formulering signaleres det, at beskyttelsen af små virksomheder  

 efter  

 §  

 10 a  

 ikke gælder  

 ubetinget.
Det er således ikke tilsigtet  og heller ikke  

 hensigtsmæssigt  at  

 beskyttelsen af små virksomheder skal dække situationer, hvor den dominerende  

 virksomhed på det danske marked møder intensiv konkurrence fra en eller flere  

 virksomheder, der som følge af deres kapitalstyrke eller deres markedsandele  

 på  

 det danske eller et større geografisk marked har forudsætningerne for at  

 kunne  

 matche den dominerende virksomhed.
I en sådan situation kan det eksempelvis  

 forekomme,  

 at konkurrenterne med lovlige midler presser det generelle prisniveau så  

 langt  

 ned, at mindre virksomheder kan få problemer.« 4.  

 Indstillinger og politiske bemærkninger Et  

  

 mindretal  

  

 i udvalget (V, DF og KF) indstiller lovforslaget  

 til  

  

 vedtagelse uændret  

  

 og vil stemme  

 imod de stillede ændringsforslag ved 2. behandling.
Et  

  

 andet mindretal  

  

 i  

 udvalget (S, RV og KD) indstiller lovforslaget til  

  

 vedtagelse  

  

 med de stillede ændringsforslag.
Såfremt  

 ændringsforslagene ikke vedtages ved 2. behandling, vil mindretallet stemme  

 hverken for eller imod lovforslaget ved 3. behandling.
Et  

  

 tredje mindretal  

  

 i  

 udvalget (SF) indstiller lovforslaget til  

  

 vedtagelse  

  

 med de stillede ændringsforslag.
Såfremt ændringsforslagene ikke vedtages  

 ved 2. behandling, vil mindretallet stemme imod lovforslaget ved 3.  

 behandling.
 Socialistisk  

 Folkepartis medlem af udvalget finder lovforslaget helt utilstrækkeligt i den  

 foreliggende form, specielt hvad angår §  

 10 a.
 SF ønsker en langt bedre  

 beskyttelse af små og mellemstore virksomheder mod dominerende  

 virksomheder  

 til gavn for forbrugerne, hvad angår priser og varesortiment.
 Myndighederne skal uden  

 forbehold hurtigt kunne undersøge en eventuel mistanke om misbrug af  

 dominerende stilling, og myndighederne skal straks ved erkendt  

 misbrug kunne stoppe dette effektivt.
Et  

  

 fjerde mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de stillede ændringsforslag.
Såfremt ændringsforslagene ikke vedtages  

 ved 2. behandling, vil mindretallet dog stemme for lovforslaget ved 3.  

 behandling.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S),  

 tiltrådt af et  

  

 mindretal  

  

 (SF, RV, EL og KD):
Til § 1 1)  

  

 I den under  

  

 nr. 10  

  

 foreslåede  

  

 §  

 10 a  

  

 affattes  

  

 stk. 1  

  

 således:
»Konkurrencerådet kan påbyde en dominerende virksomhed at  

 indsende sine generelle samhandelsbetingelser til Konkurrencestyrelsen, når 1)  

 	  

 Konkurrencestyrelsen gennem sit arbejde eller  

 på grundlag af en klage fra en konkurrent eller fra andre er blevet opmærksom  

 på et forhold, der ikke kan betegnes som grundløst, og 2)  

 	  

 Konkurrencestyrelsen ikke ville kunne  

 behandle sagen på betryggende måde uden at få adgang til disse dokumenter.
Påbuddet kan alene angå  

 samhandelsbetingelser for de markeder, som klagen angår.« [Udvidelse af mulighederne for Konkurrencerådet til at påbyde,  

 at samhandelsbetingelser indsendes] 2)  

  

 Efter nr. 13 indsættes som nyt  

 nummer:
»01.  

  

 I  

  

 § 12, stk. 1, nr. 1,  

  

 ændres »300 mio.  

 kr.« til: »200 mio. kr.«« [Nedsættelse af grænsen for omsætningen fra 300 mio. kr. til  

 200 mio. kr. hos virksomheder, der er omfattet af bestemmelserne om  

 fusionskontrol.] Bemærkninger Til nr. 1 og 2 Ændringsforslagene  

 giver bedre plads for mindre og nye virksomheder på  

 monopollignende markeder.
Dels ved at Konkurrencerådet får udvidet  

 mulighederne  

 for at påbyde, at der indhentes generelle samhandelsbetingelser fra  

 dominerende  

 virksomheder, dels ved en nedsættelse af grænsen for omsætningen fra 300  

 mio. kr. til 200 mio. kr. hos virksomheder, der er omfattet af bestemmelserne  

 om fusionskontrol.
Else Winther Andersen (V)   

 Kim Andersen (V)   

 Svend Erik Hovmand (V)  

  

  fmd.  

  

 Christian Lund Jepsen (V)   

 Colette L.
Brix (DF)  

  

  nfmd.  

  

 Poul Fischer (DF)   

 Carina Christensen (KF)   

 Lars Barfoed (KF)   

 Jann Sjursen (KD)   

 Frode Sørensen (S)   

 Jan Trøjborg (S)   

 Jens Peter Vernersen (S)   

 Ole Vagn Christensen (S)   

 Peder Sass (S)   

 Poul Henrik Hedeboe (SF)   

 Naser Khader (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 63 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Tilmelding til ekspertmøde den 11/11-04 5 Materiale i forbindelse med ekspertmøde den 11/11-04 6 1. udkast til betænkning 7 2. udkast til betænkning 8 Betænkningsbidrag, fra økonomi- og erhvervsministeren 9 3. udkast til betænkning Oversigt over spørgsmål og svar vedrørende L 63 Spm.nr.
