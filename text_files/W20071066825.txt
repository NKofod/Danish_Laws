Klage over brug af inficeret nål Nævnet fandt grundlag for at kritisere sygeplejersken, idet det var nævnets opfattelse, at hun, straks hun havde stukket sig, skulle have gjort kirurgen tydeligt opmærksom på dette.
 Nævnet lagde herved vægt på, at nålen var at betragte som usteril, da den havde gennemstukket en steril handske på den assisterende sygeplejerske, og den måtte derfor under ingen omstændigheder placeres i operationsfeltets sterile område.
 Nævnet lagde endvidere vægt på, at sygeplejersken burde have placeret nålen i et usterilt område eller eventuelt overgivet nålen til en usteril medhjælper på operationsstuen, som kunne bortskaffe den i overensstemmelse med afdelingens instruks.
