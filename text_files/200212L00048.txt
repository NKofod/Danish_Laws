Fremsat den 6. november 2002 af  

 indenrigsministeren (Lars Løkke Rasmussen) Forslag til Lov om ændring af lov om kommunal  

 udligning og generelle  

 tilskud til kommuner og amtskommuner, lov om kommunal  

 indkomstskat og lov om beskatning ved dødsfald (Udskydelse af tidspunktet for efterregulering af skat og  

 udligning mv. til kommuner og amtskommuner og ændring vedrørende  

 den kommunale budgetgarantiordning) § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 694 af 13. juli 2001, som  

 ændret ved § 8 i lov nr. 145 af 25. marts 2002 og lov nr. 254 af  

 8. maj 2002, foretages følgende ændringer:
 1. I § 10, stk. 2, nr. 5, udgår  

 »ungdomsydelse,«.
2. I § 10, stk. 2, nr. 5, indsættes efter  

 »kommunal aktivering«: »udgifter til ledighedsydelse,« 3. I § 33, stk. 11, ændres »to år  

 efter tilskudsåret« til: »tre år efter tilskudsåret«.
 4. I § 33 a, stk. 1, ændres »året tre  

 år efter tilskudsåret« til: »året fire år efter  

 tilskudsåret«.
§ 2 I lov om kommunal indkomstskat, jf. lovbekendtgørelse nr. 770 af  

 13. oktober 1999, som ændret ved lov nr. 1097 af 29. december 1999,  

 § 1 i lov nr. 289 af 28. april 2000, § 5 i lov nr. 460 af 31. maj  

 2000, lov nr. 1086 af 19. december 2001 og § 4 i lov nr. 145 af 25.  

 marts 2002, foretages følgende ændringer:
 1. I § 16, stk. 2, ændres »i året 2  

 år efter dette kalenderår« til: »i året tre år efter  

 dette kalenderår«.
 2. I § 16, stk. 2, ændres »månederne  

 oktober, november og december« til: »månederne januar, februar og  

 marts«.
 3. I § 16, stk. 3, ændres »i året 2  

 år efter det pågældende kalenderår« til: »i  

 året tre år efter det pågældende  

 kalenderår«.
 4. I § 16, stk. 3, ændres »månederne  

 oktober, november og december« til: »månederne januar, februar og  

 marts«.
 5. I § 16 a, stk. 2, ændres »året 2  

 år efter kalenderåret« til: »året tre år efter  

 kalenderåret«.
 6. I § 16 a, stk. 2, ændres »månederne  

 oktober, november og december« til: »månederne januar, februar og  

 marts«.
 7. I § 16 b, stk. 2, ændres »månederne  

 oktober, november og december« til: »månederne januar, februar og marts  

 i det følgende år«.
 8. I § 16 b, stk. 3, 1. pkt., ændres  

 »afregnes i dette år« til: »afregnes i det fjerde år efter det  

 indkomstår, skatterne vedrører«.
 9. I § 16 b, stk. 3, 2. pkt., ændres  

 »månederne oktober, november og december« til: månederne januar,  

 februar og marts«.
 10. I § 16 b, stk. 3, 7. og 10. pkt., ændres  

 »månederne oktober, november og december« til: »månederne januar,  

 februar og marts i det følgende år«.
 11. I § 16 b, stk. 6, ændres »13 år«  

 til: »14 år«.
§ 3 I lov om beskatning ved dødsfald (dødsboskatteloven), jf.  

 lovbekendtgørelse nr. 760 af 10. september 2002, foretages  

 følgende ændringer:
1. I § 92, stk. 4, 2.  

 pkt. ændres »den 1. i månederne oktober, november  

 og december i det pågældende kalenderår.» til: »den 1.  

 i månederne januar, februar og marts i det følgende  

 kalenderår.« 2. I § 92, stk. 4, 4. pkt. ændres  

 »månederne oktober, november og december i det pågældende  

 kalenderår.« til: »månederne januar, februar og marts i det  

 følgende kalenderår.« § 4 Loven træder i kraft den 1. januar 2003.
Bemærkninger til lovforslaget Almindelige bemærkninger 1. Lovforslagets formål og hovedindhold Lovforslaget er et led i udmøntningen af  

 regeringens aftaler af 14. juni 2002 med Kommunernes Landsforening og  

 Amtsrådsforeningen.
Lovforslaget indeholder to elementer, hvoraf den  

 første del vedrørende den kommunale budgetgaranti indgik i  

 aftalen med Kommunernes Landsforening, mens den anden del vedrørende  

 udskydelsen af tidspunktet for efterregulering af skat og udligning indgik i  

 begge aftaler.
For det første indebærer  

 lovforslaget en ændring af dækningsområdet for den  

 kommunale budgetgaranti, således at kommunale nettoudgifter til  

 ledighedsydelse omfattes af ordningen fra og med 2004. Der har været  

 nedsat en arbejdsgruppe bestående af en række ministerier og KL,  

 der har analyseret behovet for at ændre budgetgarantiens  

 dækningsområde.
En enig arbejdsgruppe anbefalede, at  

 nettoudgifter til ledighedsydelse skulle omfattes af budgetgarantien.  

 Baggrunden herfor var gennemførelsen af førtidspensionsreformen  

 i 2001, der bl.a. indebar, at personer, der venter på et fleksjob eller  

 er mellem to fleksjob vil kunne modtage ledighedsydelse i de såkaldte  

 vente- og mellemperioder.
Det er budgetgarantiens formål at sikre, at  

 de kommunale budgetter ikke påvirkes af ændringer i de kommunale  

 udgifter på områder, hvor udviklingen er nært forbundet med  

 den almindelige konjunkturudvikling.
I en lavkonjunktur forventes det at  

 være sværere at skaffe et fleksjob, og der vil derfor være  

 flere personer på ledighedsydelse.
Derfor foreslås det, at  

 ledighedsydelse omfattes af budgetgarantien.
For det andet indebærer lovforslaget, at  

 tidspunktet for afregning mellem staten og kommunerne af efterregulering af  

 skatteindtægter, skatterestancer, den kommunale andel af  

 dødsboskat og mellemperiodeskat, udligning og generelle tilskud mv.  

 udskydes ét kvartal - fra fjerde kvartal i året to år  

 efter indkomståret til første kvartal i året tre år  

 efter indkomståret.
Formålet er dels at skabe større  

 budgetsikkerhed for kommuner og amtskommuner og dels at skabe større  

 sikkerhed omkring det kommunale indtægtsgrundlag i forbindelse med  

 regeringens årlige økonomiaftaler med de kommunale parter.
Forslaget vil indebære større budgetsikkerhed  

 i kommuner og amtskommuner, idet en udskydelse af afregningen af  

 efterreguleringerne betyder, at de herefter vil være kendt forud for  

 budgetlægningen for det år, hvori de afregnes.
Tilsvarende vil de  

 efterreguleringer, der afregnes i det kommende år, være kendt  

 på det tidspunkt, hvor regeringen og de kommunale organisationer  

 forhandler om vilkårene for kommunernes og amtskommunernes  

 økonomi for det kommende år.
2. Gældende regler 2.1. Budgetgaranti Af de gældende regler fremgår det, at  

 ungdomsydelsen er omfattet af budgetgarantien.
Fra og med tilskudsåret  

 1998 udgik ungdomsydelsen imidlertid reelt af budgetgarantien, idet ordningen  

 ophørte med at eksistere.
Det fremgår af bekendtgørelse  

 samt vejledning om opgørelse af budgetgarantien.
 Efter de gældende regler er ledighedsydelse ikke  

 omfattet af budgetgarantien.
 2.2. Efterregulering af skat og udligning mv.
I henhold til de gældende regler udbetaler staten  

 hvert år et forskudsbeløb for kommunal indkomstskat til kommuner  

 og amtskommuner.
Forskudsbeløbet svarer til det beløb, som  

 kommunen eller amtskommunen har budgetteret med som indtægt ved  

 indkomstskat for det pågældende år.
I året to år efter indkomståret  

 foretages der en endelig opgørelse af kommunal og amtskommunal  

 indkomstskat for hver enkelt kommune og amtskommune.
Denne opgørelse  

 foretages på grundlag af de oplysninger, der foreligger pr 1. maj i  

 året to år efter indkomståret.
Der foretages herefter en  

 efterregulering af det udbetalte forskudsbeløb.
Efterreguleringen  

 svarer til forskellen mellem forskudsbeløbet og den endeligt opgjorte  

 indkomstskat for indkomståret.
Efterreguleringen afregnes efter de  

 gældende regler med kommuner og amtskommuner med en tredjedel i hver af  

 månederne oktober, november og december i året to år efter  

 indkomståret.
Den kommunale andel af dødsboskatten og  

 mellemperiodeskatten afregnes på samme tidspunkt.
For de kommuner, der har valgt at budgettere med deres  

 eget skøn over udskrivningsgrundlaget, omfatter efterreguleringen  

 både skat af selvangiven og lignet indkomst, jf. § 16 i lov om  

 kommunal indkomstskat.
For de kommuner, der har valgt at budgettere med det  

 statsgaranterede udskrivningsgrundlag, omfatter efterreguleringen alene  

 ligningsprovenuet, jf. § 16 a i lov om kommunal indkomstskat.
I henhold til § 16 b foretages der hvert år  

 indtil 13 år efter indkomståret en regulering af de kommunale  

 indkomstskatter vedr. tidligere år, samt afregning af ikke inddrevne  

 restancer i det tredje år efter indkomståret.
Disse reguleringer  

 foretages hvert år på grundlag af de oplysninger, der foreligger  

 pr 1. maj i det pågældende år, og afregnes herefter med  

 kommunerne og amtskommunerne med en tredjedel i hver af månederne  

 oktober, november og december i det pågældende år.
I det kommunale tilskuds- og udligningssystem afregnes en  

 række beløb i forhold til kommunernes beskatningsgrundlag.
Det  

 drejer sig blandt andet om statstilskuddet til kommuner og amtskommuner,  

 udligning af beskatningsgrundlag, bidrag til den kommunale  

 momsudligningsordning samt en række andre bidrag til tilskuds- og  

 udligningsordninger.
Afregningen af disse beløb sker samtidig med  

 afregningen af indkomstskat, dvs. med en foreløbig afregning i  

 budgetåret og en efterregulering på baggrund af det endeligt  

 opgjorte beskatningsgrundlag i året to år efter budgetåret.  

 Efterreguleringen afregnes med en tredjedel i hver af månederne  

 oktober, november og december i året to år efter budgetåret  

   samtidig med de tilsvarende efterreguleringer af de kommunale  

 indkomstskatter.
3. Lovforslagets indhold 3.1. Budgetgaranti Lovforslaget indebærer, at udgifter til  

 ledighedsydelse fremover omfattes af budgetgarantien.
 Lovforslaget indebærer tillige, at ungdomsydelse  

 fjernes fra listen over områder, der er omfattet af budgetgarantien.  

 Ungdomsydelsen ophørte med at eksistere fra og med tilskudsåret  

 1998.
 I forbindelse med aftalen med KL om kommunernes  

 økonomi i 2003 blev der herudover opnået enighed om en mere  

 enkel metode til opgørelse af budgetgarantien end den hidtil anvendte.  

 Ændring af opgørelsesmetoden kræver ikke lovændring,  

 men omtales i det følgende til almindelig oplysning.
Hidtil har budgetgarantien omfattet tre dele: en endelig  

 bagudrettet regulering, en midtvejsregulering for regelændringer samt  

 en foreløbig fremadrettet opgørelse.
Alle reguleringer er  

 blevet lagt ind i BO-årene.
Efterreguleringen har ofte medført  

 store reguleringer af bloktilskuddet, og dermed stor budgetusikkerhed for  

 såvel kommuner som staten.
Det skyldes bl.a., at bloktilskuddet det  

 kommende tilskudsår er blevet reguleret med i alt tre gange  

 forskelsbeløbet mellem den endeligt opgjorte udgiftsudvikling og det  

 allerede udbetalte i fremadrettet budgetgaranti og midtvejsregulering (to  

 gange for de to tilskudsår, hvor der har været reguleret på  

 baggrund af foreløbige skøn samt en gang   her både i det  

 pågældende tilskudsår og årene frem - for permanent  

 at lægge niveauet rigtigt).
Den nye metode indebærer, at der alene foretages en  

 fremadrettet regulering på baggrund af skønnet for det aktuelle  

 år og den senest kendte endelige opgørelse.
Endvidere foretages  

 en efterregulering på baggrund af den endelige opgørelse  

 sammenlignet med skønnet.
Metoden indebærer, at reguleringer  

 ikke skal lægges ind i BO-årene.
Den nye metode ændrer ikke  

 på de samlede korrektioner af bloktilskuddet som følge af  

 budgetgarantien.
Der vil dog ske nogle likviditetsmæssige forskydninger  

 over årene mellem staten og kommunerne i forhold til den  

 nuværende metode.
Den nye metode for opgørelse af  

 budgetgarantien vil fremgå af Indenrigs- og Sundhedsministeriets  

 bekendtgørelse om opgørelse af budgetgarantien.
 3.2. Efterregulering af skat og udligning mv.
 Lovforslaget indebærer, at tidspunktet for  

 afregningen mellem staten og kommunerne henholdsvis amtskommunerne af  

 efterregulering af indkomstskat, skatterestancer, den kommunale andel af  

 dødsboskat og mellemperiodeskat, tilskuds- og udligningsbeløb  

 mv. flyttes tre måneder   fra de sidste tre måneder i året  

 to år efter indkomståret til de første tre måneder i  

 året tre år efter indkomståret.
Efterreguleringerne vil som hidtil blive opgjort på  

 grundlag af de oplysninger om kommunal indkomstskat mv., der foreligger pr.  

 1. maj i året to år efter indkomståret.
Men udskydelsen af  

 afregningen vil betyde, at de ikke længere vil blive afregnet samme  

 år som de opgøres, men først i det følgende  

 budgetår.
Hidtil har kommuner og amtskommune således ikke haft  

 kendskab til størrelsen af disse efterreguleringer på det  

 tidspunkt, hvor de skulle lægge budget for det år, hvor  

 efterreguleringerne skulle afregnes.
Efterreguleringerne har således  

 betydet en vis usikkerhed i den kommunale budgetlægning.
Den foreslåede udskydelse af efterreguleringerne vil  

 betyde, at kommuner og amtskommuner vil kende størrelsen af  

 efterreguleringerne, når de lægger budget for det år, hvori  

 efterreguleringerne vil blive foretaget.
Forslaget vil således  

 indebære en større budgetsikkerhed i kommuner og  

 amtskommuner.
Tilsvarende har de hidtidige efterreguleringer betydet en  

 usikkerhed i det grundlag, der hvert år har dannet baggrund for  

 regeringens aftaler med de kommunale organisationer om det kommende års  

 økonomi.
Den foreslåede udskydelse vil her betyde større  

 sikkerhed omkring det kommunale indtægtsgrundlag på  

 aftaletidspunktet.
4. Økonomiske og administrative konsekvenser Som følge af førtidspensionsreformen vil  

 kommunernes udgifter til ledighedsydelse stige i en årrække frem.  

 Kommunernes stigende udgifter vil blive kompenseret over budgetgarantien.  

 DUT-aftalen om lov nr. 284 af 25. april 2001 om ændring af lov om aktiv  

 socialpolitik og andre love indebar, at førtidspensionsreformen  

 også skulle medtages på de følgende års aktstykker,  

 fordi det permanente udgiftsniveau først nås efter BO-periodens  

 udløb.
Når et område omfattes af budgetgarantien skal der  

 ikke længere ske DUT-kompensation.
De økonomiske konsekvenser af  

 at lade ledighedsydelse omfatte af budgetgarantien vil således  

 afhænge af, i hvilket omfang kommunernes faktiske udgifter til  

 ledighedsydelse afviger fra de udgifter, der ville have været forudsat  

 på aktstykket.
Efterregulering af skat, tilskud og udligning mv. vil  

 indebære visse mindre likviditetsmæssige forskydninger mellem  

 staten, kommunerne og amtskommunerne.
Der er dog alene tale om, at  

 afregningstidspunktet for disse afregninger flyttes med tre  

 måneder.
 Efterregulering af dødsboskat og mellemperiodeskat  

 vil indebære engangsudgifter i Told- og Skattestyrelsen på  

 60-80.000 kr. til edb-tilretning.
5. Miljømæssige og erhvervsmæssige konsekvenser Lovforslaget har ingen miljømæssige eller  

 erhvervsmæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
7. Høring Lovforslaget har været i høring hos  

 Kommunernes Landsforening, Amtsrådsforeningen, Københavns og  

 Frederiksberg Kommuner.
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner - Efterregulering af dødsboskat og mellemperiodeskat vil  

 indebære engangsudgifter i Told- og Skattestyrelsen på 60-80.000  

 kr. til edb-tilretning.
Administrative konsekvenser for stat, kommuner og amtskommuner Udskydelsen af efterreguleringen af skat og udligning mv. vil  

 give større budgetsikkerhed i kommuner og amtskommuner og  

 større sikkerhed omkring forudsætningerne for de  

 økonomiske aftaler mellem regeringen og de kommunale  

 organisationer.
- Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgere - - Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Til nr. 1 Fra og med tilskudsåret 1998 udgik ungdomsydelsen af  

 budgetgarantien, idet ordningen ophørte med at eksistere.
Det  

 fremgår af bekendtgørelse samt vejledning om opgørelse af  

 budgetgarantien.
Der er dog ikke før nu sket en tilretning af  

 lovteksten.
Til nr. 2 Lovforslaget indebærer, at udgifter til  

 ledighedsydelse fremover omfattes af budgetgarantien.
Følgende  

 udgifter vil blive medregnet her:
 Udgifter til ledighedsydelse til personer, der er visiteret til et  

 fleksjob og som venter på et fleksjob, og til personer, som bliver  

 ledige efter at have været ansat i fleksjob, herunder under sygdom og  

 barsel, jf. § 74 a, stk. 1-5, i lov om aktiv socialpolitik.
 Udgifter til ledighedsydelse til personer, der er overgået fra  

 ledighedsydelse eller fleksjob til ustøttet beskæftigelse, og  

 som ved efterfølgende ledighed har ret til ledighedsydelse, jf.  

 § 74, herunder under sygdom og barsel, jf. § 74 f, stk. 1-4, i  

 lov om aktiv socialpolitik.
 Udgifter til ledighedsydelse under ferie, jf. §§ 74 e og 74 h, i  

 lov om aktiv socialpolitik.
 Udgifter til særlig ydelse til personer, der venter på et  

 fleksjob og som ved visitationen til fleksjob ikke har ret til  

 ledighedsydelse, jf. § 74 i, i lov om aktiv socialpolitik.
Til nr. 3 Bestemmelsen i § 33, stk. 11, i lov om kommunal  

 udligning og generelle tilskud til kommuner og amtskommuner omhandler  

 efterregulering af tilskuds- og udligningsbeløb efter denne lov.
Det  

 fremgår her, at efterreguleringen sker i året to år efter  

 tilskudsåret.
Forslaget indebærer, at efterreguleringen udskydes  

 fra to år efter tilskudsåret til tre år efter  

 tilskudsåret.
Efterreguleringen omfatter de tilskuds- og  

 udligningsbeløb, der fastsættes på baggrund af det  

 kommunale beskatningsgrundlag.
Det mere præcise tidspunkt for afregningen er  

 fastsat i en bekendtgørelse, senest bekendtgørelse nr. 524 af  

 27. juni 2002 om opgørelse og afregning af tilskud og tilsvar i  

 henhold til lov om kommunal udligning og generelle tilskud til kommuner og  

 amtskommuner.
Det fremgår af bekendtgørelsens § 14, at  

 afregningen foretages med en tredjedel i hver af månederne oktober,  

 november og december.
Når lovforslaget er trådt i kraft, vil  

 bekendtgørelsen blive tilpasset, således at det vil  

 fremgå, at efterreguleringen foretages i månederne januar,  

 februar og marts i året tre år efter tilskudsåret.
Det skal endvidere bemærkes, at efterreguleringen af  

 kommunernes og amtskommunernes bidrag til momsudligningsordningen, jf.  

 § 3, stk. 4, i lov om udligning af visse kommunale og amtskommunale  

 udgifter til merværdiafgift og om det kommunale momsfond, sker efter  

 reglerne i § 33 i lov om kommunal udligning og generelle tilskud til  

 kommuner og amtskommuner.
Lovforslaget indebærer således, at  

 også efterreguleringen af kommunernes og amtskommunernes bidrag til  

 momsudligningsordningen udskydes i tre måneder.
Kommunernes og  

 amtskommunernes bidrag til momsudligningsordningen fastsættes ligesom  

 en række andre tilskuds- og udligningsbeløb på grundlag af  

 det kommunale beskatningsgrundlag, og efterreguleringen heraf bør  

 derfor ske i samme takt som for de øvrige tilskuds- og  

 udligningsbeløb.
Til nr. 4 Bestemmelsen i § 33 a indebærer, at der ud over  

 den efterregulering, der fremgår af § 33 ovenfor, skal foretages  

 en yderligere efterregulering af udligningen som følge af  

 ændringer i afregningen af skattebeløb mellem staten og  

 kommunerne vedrørende tidligere år.
Afregningen af disse  

 skattebeløb mellem staten og kommunerne sker i henhold til  

 bestemmelserne i § 16 b i lov om kommunal indkomstskat.
Afregningen af  

 disse skattebeløb foreslås, jf. forslagets § 2, udskudt med  

 tre måneder.
Med henblik på fortsat at sikre parallelitet mellem  

 afregning af skattebeløb og afregning af tilskuds- og  

 udligningsvirkningen heraf, indebærer lovforslaget, at afregningen af  

 udligningsbeløb i henhold til § 33 a ligeledes udskydes med tre  

 måneder.
 Det skal bemærkes, at efterreguleringen i henhold  

 til § 33 a er indført i medfør af lov nr. 254 af 8. maj  

 2002 og indfases gradvis fra og med 2003.
Til § 2 Til nr. 1, 2, 3 og 4 Bestemmelsen i § 16 i lov om kommunal indkomstskat  

 vedrører efterregulering af det udbetalte forskudsbeløb for  

 kommunal indkomstskat mv. for de kommuner og amtskommuner, der har valgt at  

 budgettere med deres eget skøn over udskrivningsgrundlaget.
I henhold  

 til denne bestemmelse opgøres efterreguleringen på grundlag af  

 de oplysninger, der foreligger pr. 1. maj i året to år efter  

 indkomståret og afregnes i de sidste tre måneder af året,  

 dvs. med et tredjedel i hver af månederne oktober, november og  

 december.
 Forslaget indebærer, at afregningen af  

 efterreguleringen udskydes med tre måneder, således at  

 afregningen foretages i månederne januar, februar og marts i året  

 tre år efter indkomståret.
Til nr. 5 og 6 Bestemmelsen i § 16 a i lov om kommunal indkomstskat  

 vedrører efterregulering af det udbetalte forskudsbeløb for de  

 kommuner og amtskommuner, der har valgt at budgettere med det  

 statsgaranterede udskrivningsgrundlag.
For disse kommuner og amtskommuner  

 vedrører efterreguleringen alene en efterregulering af det udbetalte  

 forskudsbeløb vedrørende ligningsprovenuet, idet statsgarantien  

 omfatter de selvangivne indkomster.
 Forslaget indebærer, at afregningen af  

 efterreguleringen udskydes med tre måneder, således at  

 afregningen foretages i månederne januar, februar og marts i året  

 tre år efter indkomståret.
Til nr. 7 Bestemmelserne i § 16 b om regulering og afregning af  

 kommunale skatter er gældende for alle kommuner, uanset om de har valgt  

 selvbudgettering eller statsgaranti i de enkelte indkomstår.
I henhold til bestemmelserne i § 16 b, stk. 2,  

 foretages der hvert år pr. 1. maj en fornyet opgørelse af  

 kommunale indkomstskatter mv.
Denne opgørelse foretages første  

 gang i året tre år efter indkomståret. Ændringerne i  

 de kommunale skatter i forhold til den tilsvarende opgørelse pr. 1.  

 maj året før afregnes efter de gældende regler med  

 kommunerne og amtskommunerne i de sidste tre måneder af året.
 Forslaget indebærer, at denne afregning udskydes med  

 tre måneder, således at afregningen foretages i månederne  

 januar, februar og marts i det følgende år.
Til nr. 8, 9 og 10 Bestemmelsen i § 16 b, stk. 3, indebærer,  

 at kommunale skatterestancer, der endnu ikke er inddrevet den 1. maj i det  

 tredje år efter det år, skatterne vedrører, afregnes med  

 staten.
I henhold til de gældende regler foretages denne  

 afregning i de sidste tre måneder af året.
Bestemmelsen  

 indeholder endvidere regler om, at der i visse nærmere angivne  

 tilfælde ikke foretages afregning i dette år, men først i  

 et af de følgende år.
Men også i disse tilfælde vil  

 afregningen finde sted i de sidste tre måneder af året.
Forslaget indebærer, at afregningen af  

 skatterestancer udskydes med tre måneder, således at afregningen  

 foretages i månederne januar, februar og marts i det fjerde år  

 efter det indkomstår, skatterne vedrører.
For de afregninger,  

 der efter reglerne foretages i de følgende år, indebærer  

 forslaget parallelt hermed en udskydelse på tre måneder.
Til nr. 11 Bestemmelsen i § 16 b, stk. 6, indebærer,  

 at afregning af kommunale indkomstskatter mv. vedrørende tidligere  

 år foretages sidste gang i det år, der ligger 13 år efter  

 indkomståret.
De ovennævnte forslag i § 2, nr. 7-10  

 indebærer, at disse afregninger udskydes fra de sidste tre  

 måneder af et år til de første tre måneder af det  

 følgende år.
Som konsekvens heraf foreslås tidspunktet for  

 den sidste afregning ændret, således at den afregning, der efter  

 de gældende regler ville finde sted i de sidste tre måneder af  

 det år, der ligger 13 år efter indkomståret, i stedet vil  

 finde sted i de første tre måneder af det år, der ligger  

 14 år efter indkomståret.
Til § 3 Til nr. 1 Dødsboskattelovens § 92, stk. 4,  

 indeholder regler vedrørende efterregulering af dødsboskat og  

 mellemperiodeskat mellem stat, amtskommuner og kommuner.
I henhold  

 til reglerne opgøres efterreguleringen på grundlag af de  

 oplysninger, der foreligger pr. 1. maj i året to år efter  

 dødsåret og afregnes i de sidste tre måneder af  

 året, dvs. med en tredjedel i hver af månederne oktober, november  

 og december i det pågældende kalenderår.
Forslaget indebærer, at afregningen af  

 efterreguleringen udskydes med tre måneder, således at  

 afregningen foretages i månederne januar, februar og marts i det  

 følgende kalenderår.
Afregningen finder således sted  

 på samme tidspunkt som reguleringerne efter lov om kommunal  

 indkomstskat.
Til nr. 2 I henhold til reglerne i  

 dødsboskattelovens § 92, stk. 4, foretages der  

 hvert år pr. 1. maj en fornyet opgørelse af dødsboskatten  

 og mellemperiodeskatten.
Denne opgørelse foretages første gang  

 i året tre år efter dødsåret.  

 Ændringerne i dødsboskatten og mellemperiodeskatten i  

 forhold til den tilsvarende opgørelse pr. 1. maj  

 året før afregnes efter de gældende regler med  

 kommunerne og amtskommunerne i de sidste tre måneder af  

 kalenderåret.
Forslaget indebærer, at denne afregning udskydes med  

 tre måneder, således at afregningen foretages i  

 månederne januar, februar og marts i det følgende  

 kalenderår.
Afregningen finder således sted på samme  

 tidspunkt som reguleringerne efter lov om kommunal indkomstskat.
Til § 4 Loven træder i kraft den 1. januar  

 2003.
 Det indebærer, at loven første gang får  

 virkning for den opgørelse af den kommunale budgetgaranti, der finder  

 sted i juni 2003 vedrørende tilskudsåret 2004.
 Udskydelsen af afregningen af efterreguleringen af  

 kommunale indkomstskatter, skatterestancer, tilskuds- og  

 udligningsbeløb mv. sker første gang for de afregninger, der  

 efter de gældende regler skulle have fundet sted i de sidste tre  

 måneder af 2003. Disse afregninger vil efter forslaget i stedet blive  

 foretaget i de første tre måneder af 2004.
Bilag Lovforslaget sammenholdt med gældende lov Gældende formulering Lovforslaget § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 694 af 13. juli 2001, som  

 ændret ved § 8 i lov nr. 145 af 25. marts 2002 og lov nr. 254 af  

 8. maj 2002, foretages følgende ændringer:
§ 10 Stk. 2. Tilskuddet fastsættes som summen af 1) - - - 5)	kommunale mer- eller mindreudgifter som følge af udviklingen  

 i kommunernes reale udgifter til kontanthjælp, orlovsydelse til  

 kontanthjælpsmodtagere, ungdomsydelse, kommunal aktivering, kommunale  

 udgifter til danskundervisning af udlændinge samt introduktionsydelse  

 og aktivering efter kapitel 4 og 5 i lov om integration af udlændinge i  

 Danmark, førtidspension og erhvervsgrunduddannelse i  

 tilskudsåret.
 1. I § 10, stk. 2, nr. 5, udgår  

 »ungdomsydelse«.
2. I § 10, stk. 2, nr. 5, indsættes efter  

 »kommunal aktivering«: »udgifter til ledighedsydelse« § 33 Stk. 11. Udgør de endeligt beregnede tilskud og tilsvar  

 efter denne lov et større eller mindre beløb end de  

 beløb, der efter stk. 1-9 er afregnet med kommunen eller  

 amtskommunen i tilskudsåret, afregnes forskelsbeløbet mellem  

 staten og kommunerne henholdsvis amtskommunerne i året to år  

 efter tilskudsåret, jf. dog stk. 13.
 2. I § 33, stk. 11, ændres »to år  

 efter tilskudsåret« til: »tre år efter tilskudsåret«.
§ 33 a.
I året 3 år efter tilskudsåret  

 foretages der en efterregulering af tilskud og tilsvar efter §§ 2,  

 10-12, 17 og 18, tilsvar efter §§ 20 og 21 samt foreløbige bidrag  

 i henhold til lov om udligning af visse kommunale og amtskommunale udgifter  

 til merværdiafgift og om det kommunale momsfond.
 3. I § 33 a, stk. 1, ændres »året tre  

 år efter tilskudsåret« til: »året fire år efter  

 tilskudsåret«.
Stk. 2. Efterreguleringen i henhold til stk. 1 omfatter  

 forskellen mellem 1)	de beregnede tilskud og tilsvar på grundlag af kommunens eller  

 amtskommunens beskatningsgrundlag opgjort pr. 1. maj i året 2 år  

 efter tilskudsåret og 2)	de beregnede tilskud og tilsvar på grundlag af kommunens eller  

 amtskommunens beskatningsgrundlag opgjort pr. 1. maj i året 2 år  

 efter tilskudsåret korrigeret for de afregninger i henhold til  

 § 16 b, stk. 2-5, i lov om kommunal indkomstskat, der foretages i  

 året 3 år efter tilskudsåret vedrørende de  

 selvangivne indkomster for indkomstår fra og med 2000.« § 2 I lov om kommunal indkomstskat, jf. lovbekendtgørelse nr. 770 af  

 13. oktober 1999, som ændret ved lov nr. 1097 af 29. december 1999,  

 § 1 i lov nr. 289 af 28. april 2000, § 5 i lov nr. 460 af 31. maj  

 2000, lov nr. 1086 af 19. december 2001 og § 4 i lov nr. 145 af 25.  

 marts 2002, foretages følgende ændringer:
 § 16. For kommuner, der selv har skønnet over  

 udskrivningsgrundlaget og kommunal ejendomsværdiskat, foretages  

 regulering efter reglerne i stk. 2 og 3.
Stk. 2. Udgør de kommunale indkomstskatter, kommunal  

 ejendomsværdiskat og kirkelige afgifter, der opgøres ved  

 beregningen af slutskat for et kalenderår, herunder beløb, der  

 som følge af ændringer i skatteansættelser,  

 bevillingsmæssig eftergivelse, uerholdelighed eller af andre grunde er  

 ført i tilgang eller til afgang, et større beløb end  

 summen af de månedlige beløb, der efter § 15 er udbetalt  

 til kommunen i det pågældende kalenderår, udbetaler  

 statskassen forskelsbeløbet til kommunen i året 2 år efter  

 dette kalenderår.
Forskelsbeløbet opgøres på  

 grundlag af de oplysninger, der foreligger pr. 1. maj i året 2 år  

 efter kalenderåret.
Overstiger forskelsbeløbet med tillæg  

 af efterreguleringsbeløb i henhold til lov om kommunal udligning og  

 generelle tilskud til kommuner og amtskommuner 3 pct. af summen af de  

 månedlige beløb, der efter § 15 er udbetalt til kommunen  

 for det pågældende kalenderår, forhøjes det med et  

 tillæg, der beregnes af den overskydende del af forskelsbeløbet  

 inklusive de nævnte efterreguleringsbeløb med en procent, der  

 svarer til 2 gange Nationalbankens diskonto den 1. juli året forud for  

 kalenderåret.
Forskelsbeløbet inklusive eventuelt tillæg  

 udbetales med en tredjedel hver den 1. i månederne oktober, november og  

 december.
 1. I § 16, stk. 2, ændres »i året 2  

 år efter dette kalenderår« til: »i året tre år efter  

 dette kalenderår«.
 2. I § 16, stk. 2, ændres »månederne  

 oktober, november og december« til: »månederne januar, februar og  

 marts«.
Stk. 3. Udgør de kommunale indkomstskatter, kommunal  

 ejendomsværdiskat og kirkelige afgifter, der opgøres ved  

 beregningen af slutskat for et kalenderår, herunder beløb, der  

 som følge af ændringer i skatteansættelser,  

 bevillingsmæssig eftergivelse, uerholdelighed eller af andre grunde er  

 ført i tilgang eller til afgang, et mindre beløb end summen af  

 de månedlige beløb, der efter § 15 er udbetalt til kommunen  

 i det pågældende kalenderår, modregnes  

 forskelsbeløbet over for kommunen i året 2 år efter det  

 pågældende kalenderår.
Forskelsbeløbet  

 opgøres på grundlag af de oplysninger, der foreligger pr. 1. maj  

 i året 2 år efter kalenderåret.
Overstiger  

 forskelsbeløbet med tillæg af efterreguleringsbeløb i  

 henhold til lov om kommunal udligning og generelle tilskud til kommuner og  

 amtskommuner 3 pct. af summen af de månedlige beløb, der efter  

 § 15 er udbetalt til kommunen for det pågældende  

 kalenderår, forhøjes det med et tillæg, der beregnes af  

 den overskydende del af forskelsbeløbet inklusive de nævnte  

 efterreguleringsbeløb med en procent, der svarer til 2 gange  

 Nationalbankens diskonto den 1. juli i året forud for det  

 pågældende kalenderår tillagt 8 pct.
Forskelsbeløbet  

 inklusive eventuelt tillæg modregnes med en tredjedel i hvert af de  

 beløb, der tilkommer kommunen for månederne oktober, november og  

 december.
En kommune kan nedsætte det udbetalte forskudsbeløb  

 vedrørende kommunal indkomstskat, kommunal ejendomsværdiskat og  

 kirkelige afgifter ved senest den 1. december i det pågældende  

 kalenderår til statskassen at indbetale et beløb, der  

 fragår ved beregning af forskelsbeløbet efter 1. pkt.
 3. I § 16, stk. 3, ændres »i året 2  

 år efter det pågældende kalenderår« til: »i  

 året tre år efter det pågældende  

 kalenderår«.
 4. I § 16, stk. 3, ændres »månederne  

 oktober, november og december« til: »månederne januar, februar og  

 marts«.
§ 16 a.
For kommuner, der har anvendt det af  

 indenrigsministeren udmeldte udskrivningsgrundlag og skøn over  

 kommunal ejendomsværdiskat, jf. § 7, foretages regulering efter  

 reglerne i stk. 2 og 3.
Stk. 2. I året 2 år efter kalenderåret  

 afregnes et beløb, der udgør forskellen mellem den kommunale  

 indkomstskat og de kirkelige afgifter, der opgøres ved beregningen af  

 slutskat for et kalenderår, herunder beløb, der følger af  

 ændringer i skatteansættelser, og den beregnede skat af de  

 selvangivne indkomster, jf. § 7, stk. 2, 1. pkt., for  

 kalenderåret, fratrukket eventuelle forskudsbeløb efter  

 stk. 3. Dette forskelsbeløb tillægges eller  

 fratrækkes beløb, der er registreret vedrørende  

 bevillingsmæssig eftergivelse, uerholdelighed eller beløb, der  

 af andre grunde er ført i tilgang eller til afgang.
Beløbet  

 opgøres på grundlag af de oplysninger, der foreligger pr. 1. maj  

 i året 2 år efter kalenderåret.
Beløbet  

 tillægges henholdsvis modregnes med en tredjedel i hvert af de  

 beløb, der tilkommer kommunen for månederne oktober, november og  

 december.
 5. I § 16 a, stk. 2, ændres »året 2  

 år efter kalenderåret« til: »året tre år efter  

 kalenderåret«.
 6. I § 16 a, stk. 2, ændres »månederne  

 oktober, november og december« til: »månederne januar, februar og  

 marts«.
 Stk. 3. Kommunalbestyrelsen kan forlange i kalenderåret  

 at få udbetalt et beløb til foreløbig dækning af  

 ligningsprovenuet, jf. stk. 2. Beløbet udbetales sammen med  

 beløb efter § 15, men medgår ikke i beregningen af  

 udskrivningsprocenten, jf. § 6. Beløbet kan højst  

 udgøre 1 procent af beløb efter § 15.
§ 16 b.
Efter reglerne i stk. 2-6 foretages der  

 regulering og afregning for alle kommuner.
Stk. 2. På grundlag af en opgørelse foretaget  

 hvert år pr. 1. maj sker der igen afregning af kommunale  

 indkomstskatter, kommunal ejendomsværdiskat og kirkelige afgifter,  

 ligeledes beløb, der som følge af ændringer i  

 skatteansættelserne, bevillingsmæssig eftergivelse,  

 uerholdelighed eller af andre grunde er ført i tilgang eller til  

 afgang siden 1. maj året før.
De nævnte skattebeløb  

 afregnes med et tillæg af 6 pct. for hvert år, der er  

 forløbet efter den 1. maj i det år, hvori slutskatten beregnes.  

 Skattebeløbene inklusive tillæg afregnes med en tredjedel hver  

 den 1. i månederne oktober, november og december.
Medfører  

 afgangsførelsen ved bevillingsmæssig eftergivelse eller  

 uerholdelighed af skattebeløb for år, hvortil der er  

 overført restskat m.v., efter § 61, stk. 3, i  

 kildeskatteloven, at der foreligger udækkede beløb af en  

 sådan restskat m.v., bærer den eller de kommuner, der er  

 berettiget til kommunal indkomstskat, kommunal ejendomsværdiskat for  

 det år, hvortil restskatten m.v. er overført, en  

 forholdsmæssig anpart af tabet.
 7. I § 16 b, stk. 2, ændres »månederne  

 oktober, november og december« til: »månederne januar, februar og marts  

 i det følgende år«.
Stk. 3. Kommunale indkomstskatter, kommunal  

 ejendomsværdiskat og kirkelige afgifter, der endnu ikke er inddrevet  

 den 1. maj i det tredje år efter det indkomstår, skatterne  

 vedrører, afregnes i dette år.
Beløbene modregnes med en  

 tredjedel i hvert af de beløb, der tilkommer kommunen for  

 månederne oktober, november og december i dette år.
Reglerne i 1.  

 pkt. finder ikke anvendelse, når der inden den 1. maj efter reglerne i  

 §§ 73 B og C i kildeskatteloven er bevilget henstand på grund af  

 skyldnerens økonomiske forhold, eller der efter § 73 E i  

 kildeskatteloven er bevilget henstand i forbindelse med klage over  

 skatteansættelser, eller når de kommunale inddrivelsesmyndigheder  

 har bevilget henstand af længere varighed.
Endvidere finder 1. pkt.  

 ikke anvendelse, hvis skyldnerens bo inden den 1. maj er taget under  

 konkursbehandling, eller hvis boet efter skyldneren er taget under offentligt  

 skifte.
Reglerne i 3. og 4. pkt. finder kun anvendelse i det omfang  

 skyldnerens restance for indkomståret overstiger er grundbeløb  

 på 22.000 kr.
Grundbeløbet reguleres efter personskattelovens  

 § 20. Kommunale indkomstskatter, kommunal ejendomsværdiskat og  

 kirkelige afgifter omfattet af 3. og 4. pkt. opgøres pr.  

 førstkommende 1. maj, efter at den bevilgede henstand er  

 udløbet eller bobehandlingen er afsluttet, og afregnes med en  

 tredjedel hver den 1. i månederne oktober, november og december.
Told-  

 og Skattestyrelsen kan for enkeltstående restancer aftale med en  

 kommune, at der ikke skal ske afregning efter reglerne i 1. pkt.  

 Sådanne aftaler kan indgås, hvor det beløb, der skyldes,  

 er meget betydeligt, en afregning af beløbet efter 1. pkt. vil have  

 væsentlig betydning for den berørte kommunes likviditet og  

 økonomi i øvrigt, beløbet på grund af  

 særlige omstændigheder ikke kan inddrives for  

 nærværende, samt at der er udsigt til, at beløbet på  

 længere sigt kan inddrives.
Det skal i aftalen fastsættes, hvor  

 længe den løber, og det omhandlede beløb skal indgå  

 i opgørelsen pr. førstkommende 1. maj efter det således  

 aftalte udløbstidspunkt og afregnes med en tredjedel hver den 1. i  

 månederne oktober, november og december.
 8. I § 16 b, stk. 3, 1. pkt., ændres  

 »afregnes i dette år« til: »afregnes i det fjerde år efter det  

 indkomstår, skatterne vedrører«.
 9. I § 16 b, stk. 3, 2. pkt., ændres  

 »månederne oktober, november og december« til: månederne januar,  

 februar og marts«.
 10. I § 16 b, stk. 3, 7. og 10. pkt., ændres  

 »månederne oktober, november og december« til: »månederne januar,  

 februar og marts i det følgende år«.
Stk. 4. Staten afregner som led i afregningen efter  

 §§ 15, 16 og 16 a over for kommunen en andel af virksomhedsskatten efter  

 virksomhedsskattelovens § 10, stk. 2, der beregnes med  

 udskrivningsprocenten for kommunal indkomstskat, kommunal  

 ejendomsværdiskat og kirkelige afgifter af den del af virksomhedernes  

 overskud, hvoraf der skal betales virksomhedsskat.
Dette gælder, uanset  

 at virksomhedsskatteprocenten er lavere end udskrivningsprocenten for  

 kommunal indkomstskat og kirkelige afgifter.
Ved afregningen af slutskatten  

 skal kommunen betale staten et beløb, der beregnes med  

 udskrivningsprocenten for kommunal indkomstskat, kommunal  

 ejendomsværdiskat og kirkelige afgifter af beregningsgrundlaget for den  

 virksomhedsskat, der efter virksomhedsskattelovens § 10, stk. 3, og  

 § 13, stk. 1, fradrages i de skattepligtiges slutskatter. 1. og 3.  

 pkt. finder tilsvarende anvendelse på konjunkturudligningsskat efter  

 virksomhedsskattelovens § 22 b.
 Stk. 5. Staten afregner som led i afregningen efter  

 §§ 15, 16 og 16 a over for kommunerne en andel af skat af aktieindkomst.  

 Andelen beregnes med udskrivningsprocenten for kommunal indkomstskat,  

 kommunal ejendomsværdiskat og kirkelige afgifter af den del af  

 aktieindkomsten, der overstiger beløbsgrænsen i  

 personskattelovens § 8 a, stk. 2.
 Stk. 6. Afregning efter stk. 2-5 for et givet  

 kalenderår foretages sidste gang i det år, der ligger 13 år  

 efter kalenderåret.
 11. I § 16 b, stk. 6, ændres »13 år«  

 til: »14 år«.
§ 3 I lov om beskatning ved dødsfald (dødsboskatteloven), jf.  

 lovbekendtgørelse nr. 760 af 10. september 2002, foretages  

 følgende ændringer:
Stk. 4. Kommunens andel af indkomstskatter for mellemperioden  

 som nævnt i §§ 12 og 14 samt af dødsboskat som nævnt  

 i § 30, henholdsvis amtskommunens andel af indkomstskat for  

 mellemperioden som nævnt i § 14 samt af dødsboskat som  

 nævnt i § 30 afregnes af staten over for kommunen og amtskommunen  

 på grundlag af de oplysninger, der foreligger 1. maj i året 2  

 år efter dødsåret.
Afregning sker med en tredjedel hver  

 den 1. i månederne oktober, november og december i det  

 pågældende kalenderår.
Den 1. maj hvert år sker der  

 desuden en opgørelse af kommunernes og amtskommunernes andele af de  

 beløb af dødsboskatten og mellemperiodeskatten, der som  

 følge af ændringer i skatteansættelser m.v. er ført  

 i tilgang eller til afgang siden forrige afregning.
De opgjorte beløb  

 afregnes med en tredjedel hver den 1. i månederne oktober, november og  

 december i det pågældende kalenderår.
1. I § 92, stk. 4, 2. pkt. ændres »den 1. i  

 månederne oktober, november og december i det pågældende  

 kalenderår.« til: »den 1. i månederne januar, februar og marts i  

 det følgende kalenderår.« 2. I § 92, stk. 4, 4. pkt. ændres  

 »månederne oktober, november og december i det pågældende  

 kalenderår.« til: »månederne januar, februar og marts i det  

 følgende kalenderår.« § 4 Loven træder i kraft den 1. januar 2003.
