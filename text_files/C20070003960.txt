Vejledning  

 om fleksydelse Indledning I bekendtgørelse nr. 691 af 21. juni 2007 er der  

 fastsat  

 regler om fleksydelse.
 I denne vejledning beskrives bekendtgørelsens regler.
Fleksydelsesalder Ifølge § 1 a i fleksydelsesloven er  

 fleksydelsesalderen 60 år.
Den 1. juli 2009 træder § 1 a, stk. 2  4, i  

 fleksydelsesloven i kraft.
Herefter vil fleksydelsesalderen være 60 år for  

 personer, der er født før den 1. januar 1959. Indtil den 31. december 2018  

 vil  

 fleksydelsesalderen derfor være 60 år.
For personer, der er født den 1. januar 1959 eller senere, vil  

 fleksydelsesalderen være 60½ år eller mere.
En person, der er født den 1.  

 januar 1959 vil tidligst kunne gå på fleksydelse den 1. juli 2019.
 Der er i bekendtgørelsen taget udgangspunkt i en fleksydelsesalder  

 på 60 år.
Til kapitel 1 Tilmelding og udmeldelse af  

 fleksydelsesordningen Til §§ 1-2 Automatisk tilmelding ved visitation til fleksjob Den kommune, som visiterer en person til fleksjob,  

 skal  

 tilmelde personen til fleksydelsesordningen og sørge for, at personen er  

 bekendt med de generelle betingelser for at deltage i ordningen og muligheden  

 for at melde sig ud.
For at den pågældende person kan tage stilling til, om han eller  

 hun ønsker at være med i fleksydelsesordningen, er det vigtigt, at den  

 generelle information gives hurtigt.
Information om fleksydelsesordningen kan  

 indgå som led i kommunens arbejde med at afdække, om personen skal tilbydes  

 et  

 fleksjob.
Derved får kommunen bedre mulighed for at få en hurtig afklaring  

 af,  

 om personen har anciennitet fra efterlønsordningen, der skal medregnes ved  

 kommunens opgørelse af anciennitet efter § 3.
 Tilmeldingen får virkning fra den første i måneden efter den dato,  

 hvor kommunen har truffet afgørelse om visitation til fleksjob.
 Begrundelsen for den automatiske tilmelding er, at følgerne for  

 den enkelte kan være betydelige, hvis tilmelding undlades eller forsinkes.
Anke af visitationsafgørelsen En anke af kommunens afgørelse om visitation har  

 ikke  

 opsættende virkning for tilmeldingen til fleksydelsesordningen.
Tilfælde, hvor personen selv skal tilmelde sig Proceduren med automatisk tilmelding gælder ikke  

 for  

 personer, der allerede var visiteret til fleksjob ved fleksydelsesordningens  

 ikrafttræden 1. juli 2001. Personer, der er visiteret før den dato, skal selv  

 tilmelde sig ordningen til kommunen.
Hvis personen er blevet udmeldt af ordningen, men igen ønsker at  

 være tilmeldt, skal personen også selv tilmelde sig.
Hvis fx en person har  

 meldt sig ud af ordningen for at holde en pause med bidragsbetalingen, skal  

 personen selv tilmelde sig, når denne igen ønsker at indbetale  

 fleksydelsesbidrag.
Tilmeldingen skal være skriftlig.
Kravet om skriftlighed kan  

 opfyldes ved elektronisk fremsendelse af tilmeldingen, hvis der er sikkerhed  

 for afsenderens identitet.
 Tilmeldingen får virkning fra den første i måneden efter den dato,  

 kommunen har modtaget tilmeldingen.
Til § 3 Anciennitet Personer, der ikke ønsker at være tilmeldt, bliver  

 udmeldt fra tilmeldingsdatoen, se vejledningens bemærkninger til § 6.  

 Ancienniteten skal altså kun opgøres for de personer, der gerne vil være med  

 i  

 fleksydelsesordningen.
 Den a-kasse, som den pågældende senest har været medlem af, vil  

 normalt ligge inde med de nødvendige oplysninger om perioder med  

 a-kassemedlemskab og perioder med indbetaling af efterlønsbidrag.
Kommunen skal sende anciennitetsopgørelsen til personen og oplyse,  

 om den pågældende har mulighed for at opnå ret til fleksydelse.
Der er ikke i  

 øvrigt fastsat særlige regler for sagsbehandlingen.
Her gælder de almindelige  

 regler i forvaltningsloven og i lov om retssikkerhed og administration på det  

 sociale område.
Hovedreglen i lovens § 2, stk. 1, nr. 4 Der kræves en sammenlagt optjeningstid på mindst 30  

 år.
 Ved opgørelsen af anciennitet indgår:
   

 	  

 Perioder med  

 indbetalt fleksydelsesbidrag.
   

 	  

 Perioder med  

 indbetalt efterlønsbidrag.
 Medregning af anciennitet fra efterlønsordningen forudsætter, at  

 indbetalte efterlønsbidrag ikke er tilbagebetalt.
Efter lovens § 2, stk. 2, kan perioder efter ophør med  

 indbetaling af bidrag til efterlønsordningen regnes med i ancienniteten, hvis  

 perioden uden betaling af efterlønsbidrag ligger umiddelbart før den første  

 tilmelding til fleksydelsesordningen.
Der kan højst medregnes 12 måneder  

 sammenlagt.
Overgangsbestemmelser for kravet om optjeningstid i  

 lovens § 2 a Lovens § 2 a Der gælder forskellige overgangsbestemmelser for  

 krav om  

 optjeningstid for personer født før den 1. januar 1978, jf. lovens § 2  

 a.
 Lovens § 2 a,  

 stk. 1:
 En person, der er født før den 1. marts 1952, kan opfylde kravet  

 til optjeningstid, hvis personen:
  

 	  

 indtil tilmeldingen  

 til fleksydelsesordningen har været medlem af en a-kasse uafbrudt fra den 31.  

 marts 1992 og har betalt efterlønsbidrag uafbrudt fra 1. april 1999, og   

 	  

 har betalt  

 fleksydelsesbidrag uafbrudt fra tilmeldingen til fleksydelsesordningen til  

 mindst det tidspunkt, hvor personen har nået fleksydelsesalderen, der er 60  

 år  

 for denne aldersgruppe.
 Den uafbrudte optjeningstid skal mindst udgøre 10 år inden for de  

 seneste 15 år.
 Lovens § 2 a,  

 stk. 2:
 En person, der er født før den 1. januar 1959, kan opfylde kravet  

 til optjeningstiden, hvis personen:
  

 	  

 har været medlem af  

 en a-kasse,   

 	  

 har indbetalt  

 efterlønsbidrag uafbrudt fra 1. juli 1999 til tilmeldingen til  

 fleksydelsesordningen, og   

 	  

 har betalt bidrag  

 til fleksydelsesordningen uafbrudt fra tilmeldingen til fleksydelsesordningen  

 til mindst det tidspunkt, hvor personen når fleksydelsesalderen, der er 60 år  

 for denne aldersgruppe.
 Optjeningstiden skal mindst udgøre 20 år inden for de sidste 25  

 år.
 Eksempel:
 M er født 3. september 1956. M har været medlem af en a-kasse fra  

 den 1. oktober 1991 til den 30. september 1992 og uafbrudt fra den 1. maj  

 1997.  

 M har betalt efterlønsbidrag uafbrudt fra den 1. april 1999 og frem til  

 tilmeldingen til fleksydelsesordningen den 1. februar 2007. Hvis M betaler  

 fleksydelsesbidrag  

 uafbrudt fra den 1. februar 2007, vil M opfylde kravet om 20 års anciennitet  

 indenfor  

 de sidste 25 år, og vil kunne overgå til fleksydelse, når han er fyldt 60 år.
 Ancienniteten består af følgende perioder:
A-kassemedlemskab 011091-300992 1 år A-kassemedlemskab 010597-310399 1 år 11 måneder A-kassemedlemskab med indbetaling af efterlønsbidrag 010799-310107 7 år 7 måneder Anciennitet ved tilmeldingen 10 år 6 måneder Fleksydelsesbidrag 010207-300916 9 år 8 måneder Anciennitet ved fleksydelsesalderen 20 år 2  

 måneder Lovens § 2 a,  

 stk. 3:
 En person, der er født i perioden fra den 1. januar 1959 til den  

 31. december 1975, kan opfylde kravet til optjeningstid ved uafbrudt  

 medlemsskab af en a-kasse og indbetaling af efterlønsbidrag eller  

 fleksydelsesbidrag fra den 1. januar 2008, og mindst til det tidspunkt, hvor  

 personen når fleksydelsesalderen.
Optjeningstiden skal mindst udgøre 25 år.
For personer født før 1.  

 juli 1964 er det dog tilstrækkeligt, at perioden udgør mindst 20 år inden for  

 de sidste 25 år.
 Lovens § 2 a,  

 stk. 7:
 Bestemmelsen er en undtagelse fra reglen om uafbrudte  

 optjeningsperioder.
 Det forudsættes, at der foreligger særligt undskyldelige  

 omstændigheder i sagen, og at afbrydelsen har været af kortere varighed.
Til § 4 Dispensation fra kravet om optjeningstid i lovens  

 § 2, stk. 1, nr. 4 Hvis en person ikke kan opnå ret til fleksydelse  

 ved  

 fleksydelsesalderen, skal det overvejes, om der er grundlag for dispensation.  

 Personen skal være født før 1. juli 1966, og der kan kun dispenseres, hvis  

 personen på grund af nedsat arbejdsevne ikke har mulighed for at opfylde det  

 aldersafhængige anciennitetskrav, der følger af lovens § 2 a.
Målgruppen er personer, der på grund af en varigt nedsat  

 arbejdsevne ikke har haft muligheden for at stå fuldt til rådighed for  

 arbejdsmarkedet og dermed heller ikke har haft mulighed for at opnå  

 medlemskab  

 af en arbejdsløshedskasse.
Samtidig er det en forudsætning, at personen har  

 haft en form for tilknytning til det ordinære arbejdsmarked.
 Til brug for vurderingen af, om personen kan opnå dispensation,  

 skal der være dokumentation (fra fx a-kasse, kommune mv.) for:
a)  

 	  

 perioder med  

 tilknytning til det ordinære arbejdsmarked, hvor personen kunne have  

 været/var  

 medlem af en a-kasse, b)  

 	  

 perioder med  

 tilknytning til arbejdsmarkedet, hvor personen på grund af nedsat arbejdsevne  

 ikke har haft eller kunnet få et ordinært job, og dermed heller ikke har  

 kunnet  

 opnå medlemskab af en a-kasse, c)  

 	  

 andre perioder,  

 herunder perioder helt uden for arbejdsmarkedet.
 Dispensationsmuligheden sigter alene på at kompensere for  

 perioderne under b). Perioder med førtidspension kan tælles med efter en  

 konkret vurdering.
 Perioder, hvor en person har været hjemmearbejdende, tjenestemand  

 el.lign. og af denne grund ikke har været medlem af en a-kasse, kan der ikke  

 dispenseres for.
 Når en person opfylder betingelserne for at få dispensation fra  

 optjeningskravet, er det yderligere et krav for at overgå til fleksydelse, at  

 personen har betalt fleksydelsesbidrag uafbrudt i mindst 5 år fra  

 tilmeldingen.
Til § 5 Fortrydelsesordningen i lovens § 3 a Efter lovens § 3 a kan en person ved  

 tilmeldingen  

 til fleksydelsesordningen under visse betingelser fortryde et tidligere  

 fravalg  

 af efterlønsordningen.
Det er altså en forudsætning, at personen tidligere  

 har  

 haft mulighed for at opnå ret til efterløn ved at indtræde i eller blive i  

 efterlønsordningen.
For at opnå ret til fleksydelse efter fortrydelsesordningen skal  

 en person, der er født den 1. januar 1973 eller senere, have været uafbrudt  

 medlem af en a-kasse fra det 24. år.
En person, der er født før 1. januar  

 1973,  

 skal have været uafbrudt medlem af en a-kasse senest fra 1. januar 1997.
Retten til fleksydelse efter fortrydelsesordningen er derudover  

 betinget af, at personen bliver tilmeldt fleksydelsesordningen senest 15 år  

 før, personen når fleksydelsesalderen, og at der indbetales  

 fleksydelsesbidrag  

 uafbrudt fra tilmeldingen indtil fleksydelsesalderen.
Personen skal altså  

 betale fleksydelsesbidrag i mindst 15 år.
 Personer, der er født i perioden 1. juli 1960 til 31. maj 1964,  

 kan efter lovens § 3 a, stk. 3, tilmelde sig fleksydelsesordningen  

 senest 15 år, før de fylder 62 år.
Hvis en person ved tilmeldingen til fleksydelsesordningen  

 indbetaler efterlønsbidrag efter fortrydelsesordningen i  

 arbejdsløshedsforsikringsloven, kan personen efter lovens § 3 a,  

 stk. 4, medregne efterlønsbidrag, der ikke senere er tilbagebetalt, til  

 opfyldelsen af kravene om indbetaling af fleksydelsesbidrag.
Det betyder, at  

 personer kan blive omfattet af fortrydelsesordningen i fleksydelsesordningen,  

 selv om tilmeldingen sker senere end 15 år før fleksydelsesalderen, når blot  

 personen har benyttet sig af fortrydelsesordningen i  

 arbejdsløshedsforsikringsloven senest 15 år før fleksydelsesalderen.
 Personer, som opnår ret til fleksydelse via fortrydelsesordningen,  

 får fleksydelse efter de almindelige regler, dog således, at fleksydelsen  

 nedsættes i forhold til det antal hele år, personen ikke har indbetalt bidrag  

 efter anciennitetsreglerne.
 Personens fleksydelsessats beregnes efter de almindelige regler.  

 Den beregnede sats, før fradrag for pensioner eller andet, nedsættes herefter  

 med 2 pct. af højeste sygedagpengesats for hvert hele år, som personen  

 mangler  

 at betale bidrag for.
 De manglende bidrag kan ikke efterbetales, så personen får  

 beregnet en højere fleksydelse.
 Eksempel:
En person, der er født den 15. juni 1962, har uafbrudt været  

 medlem af en arbejdsløshedskasse siden 1. juli 1996 og har fra 1. juli 1999  

 betalt efterlønsbidrag i 2 år, hvorefter efterlønsordningen blev fravalgt.  

 Personen tilmeldes fleksydelsesordningen pr. 1. juli 2009 og benytter sig af  

 fortrydelsesordningen.
Personen betaler herefter uafbrudt fleksydelsesbidrag  

 indtil overgangen til fleksydelse den 1. juli 2024.
 Efter de almindelige regler skulle personen have indbetalt  

 efterlønsbidrag/fleksydelsesbidrag i mindst 25 år, jf. lovens § 2 a,  

 stk. 3. Der er imidlertid kun betalt i 17 år, og personen mangler  

 således  

 at have betalt bidrag i 8 år i forhold til de almindelige anciennitetsregler.  

 Personens beregnede fleksydelsessats før fradrag for pension mv. nedsættes  

 derfor med 2 pct. x 8=16 pct. af højeste sygedagpengesats.
Til § 6 Udmeldelse Tvungen udmeldelse Viser anciennitetsopgørelsen, som kommunen  

 foretager  

 efter § 3, at personen ikke har mulighed for at optjene ret til  

 fleksydelse inden overgang til folkepension, skal kommunen træffe afgørelse  

 om,  

 at personen er udmeldt af ordningen.
Udmeldelsen får virkning fra  

 tilmeldingsdatoen.
Udmeldelsen bliver ophævet, hvis kommunen efterfølgende får oplysninger,  

 som viser, at personen alligevel har mulighed for at optjene ret til  

 fleksydelse.
Det kan fx være tilfældet, hvis en person først dokumenterer  

 anciennitet fra efterlønsordningen, efter at kommunen har foretaget  

 anciennitetsopgørelsen.  

 Efterfølgende dispensation for anciennitetskravet, jf. § 4, vil også  

 indebære, at udmeldelsen bliver ophævet.
 Når udmeldelsen bliver ophævet, er personen igen tilmeldt med  

 virkning fra tilmeldingsdatoen, jf. § 1 og lovens § 4, og skal  

 betale  

 bidrag fra den dato.
Andre situationer med tvungen udmeldelse Kommunen træffer afgørelse om udmeldelse ved:
  

 	  

 Manglende  

 bidragsbetaling, jf. § 11, stk. 1. Udmeldelse ved manglende  

 indbetaling af fleksydelsesbidrag får virkning fra den dato, hvortil personen  

 har betalt.
Se § 11, stk. 2, for så vidt angår muligheden for at  

 ophæve udmeldelsen.
  

 	  

 Dødsfald.
Ved  

 dødsfald får udmeldelsen virkning fra dagen for dødsfaldet.
  

 	  

 Ordinær  

 beskæftigelse.
Ved overgang til ordinær beskæftigelse får udmeldelsen  

 virkning  

 fra den første i måneden efter datoen for overgangen til ordinær  

 beskæftigelse.
  

 	  

 Tilkendelse af  

 ydelser efter lov om social pension og lov om højeste, mellemste, forhøjet  

 almindelig  

 og almindelig førtidspension mv.
Ved tilkendelse af ydelser efter  

 pensionslovene eller tilsvarende udenlandsk pension, får udmeldelsen virkning  

 fra den dag, pensionen tilkendes.
  

 	  

 Fast bopæl uden for  

 riget, EØS-området eller Schweiz.
Ved fast bopæl i andet land uden for riget,  

 EØS-området eller Schweiz får udmeldelse virkning fra den 1. i måneden efter  

 3  

 måneders ophold i udlandet, jf. § 57.
 Sammen med afgørelsen om udmeldelse orienterer kommunen om  

 muligheden for tilbagebetaling af bidrag.
Til § 7 Frivillig udmeldelse Personen kan til enhver tid melde sig ud af  

 ordningen.  

 Udmeldelsen skal være skriftlig og får virkning fra den 1. i måneden efter  

 modtagelsen af udmeldelsen.
Kommunen skal bekræfte modtagelsen af udmeldelsen og orientere om  

 betingelserne for tilbagebetaling af indbetalte bidrag.
Kommunen orienterer  

 ligeledes personen om, at udmeldelse og eventuel tilbagebetaling af bidrag  

 kan  

 have betydning for retten til fleksydelse ved en senere gentilmelding til  

 ordningen.
 Fremsætter en person krav om tilbagebetaling af bidrag, anses det  

 for en anmodning om udmeldelse.
 Bortset fra skriftlighedskravet er der ikke særlige formkrav til  

 frivillige udmeldelser.
Til kapitel 2 Indbetaling af fleksydelsesbidrag Til § 8 Efter lovens § 7 skal der opkræves bidrag af  

 alle  

 personer, der er tilmeldt fleksydelsesordningen.
Hvis personen ikke bliver  

 udmeldt tidligere, fortsætter bidragspligten således frem til overgangen til  

 folkepension.
Kommunen skal opkræve bidrag fra den dato, hvor tilmeldingen til  

 fleksydelsesordningen får virkning.
Det er altid den 1. i en måned.
Se  

 vejledningens bemærkninger til § 1.
 Fleksydelsesbidraget skal betales kvartalsvis forud med ¼ af det  

 årlige beløb, der følger af lovens § 8. I 2007 er det kvartalsvise  

 bidrag  

 1.195 kr.
 Bidraget er fradragsberettiget ved opgørelsen af personens  

 skattemæssige indkomst, jf. pensionsbeskatningslovens § 49 B,  

 stk. 1.
Kommunen bør sende opkrævningen ud senest 8 bankdage før, bidraget  

 skal indbetales.
Det skal fremgå af opkrævningen, hvilken periode  

 fleksydelsesbidraget dækker, og hvornår der er sidste betalingsfrist.
Den første bidragsopkrævning Kommunen må efter lovens § 7 først begynde at  

 opkræve bidrag, når det er konstateret, at personen har mulighed for at  

 optjene  

 ret til fleksydelse.
Der skal altså foreligge en anciennitetsopgørelse efter  

 § 3 eller en afgørelse om dispensation for anciennitetskravet, jf.  

 § 4, før kommunen begynder at opkræve bidrag.
 Den første bidragsbetaling kan derfor i nogle tilfælde både  

 omfatte en forudbetalt og en bagudbetalt periode.
 Eksempel:
Kommunen visiterer M til fleksjob den 29. juni, og M bliver derfor  

 tilmeldt fra 1. juli.
Kommunen har forud for visitationen til fleksjob  

 afklaret, at M hidtil har betalt til efterlønsordningen og ønsker at være  

 tilmeldt fleksydelsesordningen.
Men da kommunen har udsendt  

 bidragsopkrævninger  

 for juli kvartal før den 29. juni, kan kommunen opkræve M´s bidrag for juli  

 kvartal sammen med bidraget for oktober kvartal.
Betaling via tredjemand Hvis personen overlader betalingen af bidrag til  

 tredjemand, fx en ægtefælle, samlevende, pårørende eller andre, har personen  

 selv ansvaret for, at betalingen sker til tiden.
Det samme gælder, hvis man  

 overlader betalingen til kommunen, sin revisor eller til banken.
 Betaling via et pengeinstitut mv.
Man kan altid betale bidrag gennem et pengeinstitut  

 eller gennem postvæsenet.
Man har selv ansvaret for, at betalingen sker til  

 tiden.
Vælger man at betale via netbank, er det således ens eget ansvar, at  

 betalingsordren gennemføres.
Det afhænger af betalingsmåden, hvornår betaling  

 anses for at være sket:
 Betalingsmåde:
 1.  

 	  

 Betaling via  

 netbank, indbetalingskort eller PBS.
 2.  

 	  

 Betaling på posthus  

 eller i et pengeinstitut.
 Betaling anses for  

 sket:
 1.  

 	  

 Når beløbet er  

 debiteret ens konto.
 2.  

 	  

 Den dato, der  

 fremgår af datostemplingen på kvitteringen.
Til § 9 Bidragsfri perioder jf. lovens § 2 a,  

 stk. 4 Man kan tidligst få bidragsfri periode fra 1.  

 januar  

 2008.
 Man kan få bidragsfri periode, hvis man pr. 1. januar 2008 har  

 indbetalt efterlønsbidrag eller fleksydelsesbidrag før det fyldte 35. år, som  

 man ikke har fået betalt tilbage.
Man kan også få bidragsfri periode, hvis man   

 	  

 er født 1. juli 1962  

 eller senere,   

 	  

 og efter det fyldte  

 35. år har indbetalt efterlønsbidrag i perioden 1. januar til 31. december  

 2007, der ikke er betalt tilbage.
Det er dog et krav, at den samlede periode, som man faktisk har  

 betalt efterlønsbidrag eller fleksydelsesbidrag i, i alt er på mindst 25 år  

 ved  

 fleksydelsesalderen.
En bidragsfri periode kan være på mindre end et år.
 Den bidragsfri periode afbryder ikke perioden med indbetaling af  

 fleksydelsesbidrag i lovens § 2 a, stk. 3, 1. og 2. pkt., efter 1.  

 januar 2008.
 Den bidragsfri periode svarer til den periode, som personen har  

 indbetalt efterlønsbidrag eller fleksydelsesbidrag i før det fyldte 35. år,  

 som  

 ikke er betalt tilbage.
 Hvis en person har haft en bidragsfri periode, kan personen ikke  

 efterbetale efterlønsbidraget eller fleksydelsesbidraget for den bidragsfri  

 periode og »flytte« den bidragsfri periode til et andet tidspunkt.
Til § 10 Regler for restance Kommunen skal sende en skriftlig rykker til de  

 personer,  

 der ikke har betalt bidrag til tiden.
Det skal fremgå af rykkerbrevet, at personen bliver udmeldt af  

 fleksydelsesordningen, hvis bidraget ikke bliver betalt senest 3 uger efter,  

 at  

 rykkerbrevet er sendt.
Det skal også fremgå, at en udmeldelse vil kunne  

 betyde,  

 at personen mister sin ret til fleksydelse.
Hvis personen modtager fleksydelse, skal det oplyses i  

 rykkerbrevet, at det forfaldne bidrag vil blive modregnet i den førstkommende  

 udbetaling af fleksydelse, hvis bidraget ikke betales senest 3 uger efter  

 rykkerskrivelsen er sendt.
Se vejledningens bemærkninger til § 12.
Betaling af et mindre beløb end det,  

 bidragsopkrævningen lyder på Hvis personen ikke indbetaler det fulde beløb, skal  

 kommunen igangsætte rykkerprocedure.
Dokumentation for afsendelse af rykkerbrev Har kommunen en brevkopi af det afsendte rykkerbrev  

 eller en edb-udskrift eller lignende, der viser, hvilken dato rykkerbrevet er  

 sendt, er der tilstrækkelig dokumentation for, at personen er blevet rykket  

 skriftligt.
Hvis postvæsenet har kvitteret for, at brevet er indleveret til  

 afsendelse hos postvæsenet, vil kvitteringen være dokumentation for  

 afsendelsen.
Opkrævning af restancegebyr Hvis kommunen opkræver restancegebyr, skal det  

 tydeligt  

 fremgå af rykkerbrevet, hvilken andel af det forfaldne beløb, der er  

 restancegebyr.
Restancegebyret er ikke en del af bidraget.
Undlader personen at  

 betale gebyret, kan personen ikke udmeldes af fleksydelsesordningen.
Det  

 betyder, at kommunen må inddrive restancegebyr efter de samme regler, som  

 gælder ved inddrivelse af almindelige fordringer.
Beregning af frister ved rykker- og udmeldelsesbreve Et rykkerbrev, der fx sendes mandag den 9. juli  

 2007,  

 anses for at være kommet frem tirsdag den 10. juli 2007. 3 ugers fristen  

 udløber tirsdag den 31. juli 2007. Tilsvarende anses et udmeldelsesbrev, der  

 sendes torsdag den 2. august 2007, for at være kommet frem fredag den 3.  

 august  

 2007, og 4 ugers fristen udløber fredag den 31. august 2007.
Det er vigtigt, at brevenes datering og den faktiske  

 afsendelsesdag er samme dag, da en oplyst seneste betalingsdag ellers ikke  

 kan  

 lægges til grund ved indbetalingen.
Betalingsfristen regnes fra og med den  

 første hverdag, herunder lørdag, efter at kommunen har sendt rykker- eller  

 udmeldelsesbrevet.
Hvis fristen udløber på en lørdag, en søndag eller en helligdag,  

 er betaling den førstkommende hverdag rettidig.
Tilsvarende gælder, hvis  

 fristen udløber den 5. juni, 24. december eller 31. december.
Hvis personen kan dokumentere, at rykker- eller udmeldelsesbrevet  

 er kommet senere frem, skal fristen regnes fra dette tidspunkt.
Det gælder  

 dog  

 ikke, hvis forsinkelsen skyldes personens egne forhold, fx omadressering,  

 adresse i udlandet mv.
Til § 11 Udmeldelse ved manglende indbetaling af  

 fleksydelsesbidrag Kommunen skal umiddelbart efter, at  

 betalingsfristen på  

 rykkerbrevet er overskredet, skriftligt meddele personen, at der er foretaget  

 udmeldelse.
Udmeldelsen har virkning fra udløbet af den seneste periode med  

 indbetalt bidrag.
Datoen for udmeldelse skal fremgå af brevet.
Det skal også fremgå af udmeldelsesbrevet, at udmeldelsen bliver  

 ophævet, hvis de bidrag, der er forfaldne på det tidspunkt, hvor brevet  

 sendes,  

 betales inden for en frist på 4 uger efter, at kommunen har sendt brevet.
Det  

 skal tydeligt fremgå, at det kan have konsekvenser for den senere ret til  

 fleksydelse, hvis personen bliver udmeldt.
Dokumentation for afsendelsen af udmeldelsesbrev Dokumentation for at udmeldelsesbrevet er sendt,  

 kan fx  

 være at postvæsenet har kvitteret for, at udmeldelsesbrevet er indleveret til  

 afsendelse, eller at det er fremsendt som anbefalet post.
Udsendelse af brev om ophævelse af udmeldelse Der skal altid sendes brev om genoprettelse af  

 tilmelding, hvis personen betaler hele det skyldige bidrag inden for 4-ugers  

 fristen.
Betaler personen det opkrævede beløb samme dag, som kommunen sender  

 udmeldelsesbrevet  

 (indbetalingen og udmeldelsesbrevet krydser hinanden), eller bliver det  

 opkrævede beløb betalt efter udmeldelsesbrevets modtagelse, men inden for  

 4-ugers fristen, skal kommunen sende et genoprettelsesbrev.
Genoprettelse af tilmelding sker fra det tidspunkt, hvor personen  

 har betalt hele det skyldige bidrag.
Virkningen af genoprettelse af  

 tilmeldingen er, at optjeningsperioden ikke anses for afbrudt.
I de tilfælde, hvor personen indbetaler det forfaldne bidrag efter  

 4-ugers fristens udløb, anses indbetalingen som en ny tilmelding til  

 fleksydelsesordningen.
Virkningen er, at optjeningsperioden for personen  

 anses  

 for afbrudt, og kommunen skal derfor vurdere, om afbrydelsen har konsekvenser  

 i  

 forhold til personens mulighed for at optjene ret til fleksydelse.
 Hvis afbrydelsen i optjeningstiden medfører, at personen ikke vil  

 kunne opnå ret til fleksydelse, skal kommunen træffe afgørelse om udmeldelse,  

 jf. § 6.
Til § 12 Modregning i fleksydelse ved manglende indbetaling  

 af fleksydelsesbidrag Hvis rykkerbrevets betalingsfrist på 3 uger  

 overskrides,  

 skal kommunen modregne for det forfaldne bidrag og restancegebyr i den først  

 kommende udbetaling af fleksydelse.
Kommunen skal senest samtidig med, at modregningen foretages, give  

 personen en skriftlig meddelelse om modregningen i fleksydelsen.
Det kan fx  

 ske  

 på den opgørelse, som udleveres til personen i forbindelse med fleksydelsens  

 udbetaling.
Det skal fremgå, hvilken bidragsperiode bidraget dækker.
Til § 13 Efterbetaling til fleksydelsesordningen Personer, der var visiteret til fleksjob ved  

 fleksydelsesordningens ikrafttræden den 1. juli 2001, og som senest tilmeldte  

 sig ordningen den 1. oktober 2001, fik ved opgørelsen af optjeningstiden  

 medregnet  

 perioder med visitation til fleksjob.
Det fremgår af lovens § 41,  

 stk. 1.
 Medregningen af visitationsperioden er betinget af, at der  

 efterbetales et beløb, der svarer til summen af efterlønsbidrag frem til 1.  

 juli 2001. Eventuelt indbetalt efterlønsbidrag modregnes i efterbetalingen.
 For perioden 1. juli 2001 og frem til tilmeldingen skal personen  

 efterbetale fleksydelsesbidrag.
Kommunen kan efter lovens § 41, stk. 2, dispensere for  

 tilmeldingsfristen 1. oktober 2001, hvis der foreligger særlige grunde til,  

 at  

 tilmeldingen ikke er sket rettidigt.
Det kan fx være tilfældet, hvis en  

 person  

 ikke modtog den information om fleksydelsesordningen, som i forbindelse med  

 ordningens  

 ikrafttræden blev sendt af Socialministeriet til personer, der allerede var  

 visiteret til fleksjob.
Efterbetalingen skal som udgangspunkt betales som et engangsbeløb,  

 men personen kan anmode kommunen om en afdragsordning.
Hele efterbetalingen  

 skal dog være afviklet ved overgangen til fleksydelse.
Betingelser for en afdragsordning Hovedbetingelsen for en afdragsordning er, at  

 personen  

 hvert kvartal som minimum skal afdrage med et beløb, der svarer til 3  

 måneders  

 bidragsopkrævning i henholdsvis efterlønsordningen eller  

 fleksydelsesordningen.  

 Beregningen af beløbet sker på grundlag af størrelsen af efterløns- eller  

 fleksydelsesbidraget for den optjeningsperiode, som efterbetalingen knytter  

 sig  

 til.
 Endvidere skal afdragsordningen tilrettelægges, så efterbetalingen  

 sker hurtigst muligt og senest er afsluttet ved overgangen til fleksydelse.
En afdragsordning skal aftales skriftligt.
Aftalen skal indeholde  

 en indbetalingsoversigt over bidragsperioden.
Det skal fremgå klart, at  

 aftalen  

 kan opsiges ved manglende betaling.
 Kommunen kan efter skriftlig anmodning fra personen ændre den  

 indgåede skriftlige aftale om en afdragsordning under hensyn til de  

 ovennævnte  

 betingelser.
 I forbindelse med en afdragsordning af beløb til efterbetaling  

 skal der ikke betales renter.
Opkrævning af afdrag Afdraget betales sammen med det ordinære bidrag.
På  

 opkrævningen skal afdraget angives særskilt med angivelse af, hvilken  

 bidragsperiode  

 efterbetalingen dækker.
Ved misligholdelse af afdragsordningen kan kommunen opsige aftalen  

 og kræve det resterende efterbetalingsbeløb indbetalt.
Opkrævningen vil følge  

 de ordinære betingelser for indbetaling af bidrag.
Til kapitel 3 Overgang til fleksydelse Til § 14 Det følger af lovens § 15, at man tidligst  

 kan  

 overgå til fleksydelse 3 måneder efter visitationen til fleksjob, og at der  

 skal være indgivet skriftlig ansøgning.
 Kommunen orienterer skriftligt senest 3 måneder før det fyldte 60.  

 år om muligheden for at overgå til fleksydelse.
Man skal indsende ansøgningen til kommunen, der undersøger, om  

 betingelserne for overgang til fleksydelse er opfyldt.
Ansøgningen kan  

 indsendes elektronisk, hvis der er sikkerhed for ansøgerens identitet.
Se  

 også  

 vejledningens bemærkninger til § 71.
Ansøgningen anses for indgivet den dato, kommunen modtager  

 ansøgningen.
Denne dato har betydning for, fra hvilket tidspunkt overgangen  

 til  

 fleksydelse regnes, og hvornår der tidligst kan udbetales fleksydelse.
Overgangen til fleksydelse kan tidligst ske fra den 1. i måneden  

 efter, at kommunen har modtaget ansøgningen og betingelserne for fleksydelse  

 er  

 opfyldt.
Overgang til fleksydelse kan kun ske fra den 1. i en måned.
 Eksempel:
 En person, der fylder 60 år den 11. november 2007, ønsker at  

 overgå til fleksydelse fra 1. december 2007. Personen skal indsende  

 ansøgningen, så kommunen har modtaget den senest den sidste hverdag i  

 november  

 måned.
Arbejdsmarkedets Tillægspension I forbindelse med ansøgningen om fleksydelse skal  

 det  

 oplyses, om ansøgeren ønsker at indbetale bidrag til Arbejdsmarkedets  

 Tillægspension (ATP). Indbetaling sker med virkning fra den første måned, der  

 udbetales fleksydelse.
Der kan i øvrigt henvises til bekendtgørelse om  

 betaling- og indberetning af ATP-bidrag for modtagere af fleksydelse.
Social pension Hvis en person modtager førtidspension efter lov om  

 social pension, lov om højeste, mellemste, forhøjet almindelig og almindelig  

 førtidspension mv. eller efter tilsvarende udenlandsk lovgivning, kan  

 personen  

 ikke samtidig modtage fleksydelse.
Personen kan derimod modtage invaliditetsydelse samtidig med  

 fleksydelsen.
Invaliditetsydelsen medfører ikke fradrag i fleksydelsen.
Til § 16 Det er efter § 75 i lov om en aktiv  

 beskæftigelsesindsats muligt at få tilskud efter reglerne om fleksjob til at  

 fortsætte med driften af en selvstændig virksomhed, der er personens  

 hovedbeskæftigelse.
Tilskuddet ydes med enten halvdelen eller to tredjedele  

 af  

 lønnen på det pågældende ansættelsesområde for nyansatte uden faglige  

 kvalifikationer.
En person, der får tilskud efter denne bestemmelse, vil anses for  

 fortsat at drive virksomheden som hovedbeskæftigelse.
Hvis personen ønsker at  

 ophøre med virksomheden for at overgå til fleksydelse, skal ophøret ske efter  

 reglerne i bekendtgørelse om ophør med udøvelse af selvstændig virksomhed som  

 hovedbeskæftigelse.
Dette indebærer som hovedregel, at virksomheden skal være solgt  

 eller lukket.
Ophøret kan dog også ske efter reglerne om bortforpagtning og  

 udlejning, efter reglerne om udtræden af en virksomhed, der videreføres af  

 ægtefællen eller medejere eller efter reglerne om udtræden af en mindre  

 virksomhed, der videreføres af ægtefællen.
 For en person, der ønsker at fortsætte den selvstændige virksomhed  

 under 400-timers-ordningen, henvises til bekendtgørelsens §§ 41-47 og  

 vejledningens bemærkninger hertil.
Til kapitel 4 Beregning af fleksydelse Til lovens § 17 Beregningsgrundlaget for lønmodtagere Kommunen beregner på baggrund af de indhentede  

 oplysninger den fleksydelse, som ansøgeren har ret til at få udbetalt.
Fleksydelsens størrelse opgøres i et årligt beløb.
Beløbet svarer  

 til 91 pct. af sygedagpengenes højeste beløb beregnet på årsbasis.
Det  

 maksimale årlige fleksydelsesbeløb udgør 161.592 kr. (2007).
 Personen kan dog ikke få udbetalt en fleksydelse, der er højere  

 end, hvad personen i gennemsnit har haft i indtægt i de forudgående 12  

 måneder.  

 Hvis visitationen til fleksjob er foretaget mindre end 12 måneder forud for  

 overgangen til fleksydelse, kan ydelsen ikke være højere, end hvad personen i  

 gennemsnit har haft i indtægt fra visitationen til fleksjob indtil overgangen  

 til fleksydelse.
 Den indtægt, der medregnes, er indtægten, før der foretages  

 fradrag for arbejdsmarkedsbidrag.
 Ved beregning af gennemsnittet medregnes alene perioder med  

 følgende indtægter:
   

 	  

 Lønindtægt i  

 fleksjob.
   

 	  

 Selvstændig  

 erhvervsindtægt efter § 75 i lov om en aktiv beskæftigelsesindsats.
   

 	  

 Dagpenge efter lov  

 om sygedagpenge.
   

 	  

 Ledighedsydelse  

 efter § 74 i lov om aktiv socialpolitik.
   

 	  

 Kontanthjælp efter  

 § 11 i lov om aktiv socialpolitik.
   

 	  

 Særlig ydelse efter  

 § 74 i i lov om aktiv socialpolitik.
 Indtægter, der ikke har relation til fleksjobbet, kan ikke  

 medregnes ved beregningen af fleksydelsen.
 Hvis personen således har modtaget løn fra et ustøttet arbejde i de  

 første 4 måneder af de forudgående 12 måneder og derefter i 8 måneder har  

 modtaget indtægt fra fleksjob, beregnes gennemsnittet på baggrund af  

 indtægten  

 i de 8 måneder i fleksjob.
 Når fleksydelsens størrelse er beregnet efter lovens § 17,  

 stk. 2, foretages der fradrag for pension og derefter for arbejde.
Beregningsgrundlaget for selvstændige Til § 17 En person, der overgår til fleksydelse efter ophør  

 af  

 selvstændig virksomhed, skal have beregnet størrelsen af fleksydelsen.  

 Beregningen skal ske på grundlag af den periode, personen har været visiteret  

 til fleksjob.
Beregningen skal ske efter reglerne i bekendtgørelse om  

 fremgangsmåden ved beregning af arbejdsfortjenesten for selvstændige  

 erhvervsdrivende.
Der kan kun bruges regnskabsår, der er afsluttet i en  

 periode, hvor personen har været visiteret til fleksjob.
 Det tilskud, personen modtager efter § 75 i lov om en aktiv  

 beskæftigelsesindsats, indgår i beregningsgrundlaget.
Hvis personen har drevet selvstændig virksomhed som  

 hovedbeskæftigelse i mindst 3 sammenhængende hele regnskabsår umiddelbart før  

 overgangen til fleksydelse, beregnes årsindtægten som gennemsnittet af  

 indtægten i de 2 bedste, hele regnskabsår, der er afsluttet inden for de  

 seneste 5 år.
For de regnskabsår, som benyttes til beregningen, er det en  

 forudsætning, at personen har været visiteret til fleksjob ved afslutningen  

 af  

 regnskabsåret.
 Der er ikke hjemmel til at udbetale fleksydelse med en  

 mindstesats.
Til §§ 18-21 Fradrag for pensioner mv.
 Oplysninger om pensioner mv.
Indledning §§ 18-21 giver regler om kommunens opgørelse  

 af en  

 persons pensioner mv.
Selve beregningen af fradrag i fleksydelsen for  

 pensioner  

 mv. står i §§ 22-24.
Efter lovens § 18 skal en person, der søger om fleksydelse,  

 have indberettet og opgjort værdien af pensioner mv.
Opgørelsen skal  

 foretages  

 af kommunen ved overgangen til fleksydelse.
Skatteministeriet, SKAT og Arbejdsdirektoratet har fastsat regler  

 for, hvilke pensionsinstitutter mv., der har pligt til at afgive  

 pensionsoplysninger, samt hvilke pensioner mv. det drejer sig om.
Der er også  

 fastsat regler for, hvordan pensioner mv. skal opgøres og i hvilken form,  

 oplysningerne skal afgives.
Elektronisk afgivelse af oplysninger om pension  

 mv.  

 skal ske til SKAT, der i elektronisk form sender dem til kommunerne.
 Der henvises derfor også til det nærmere indhold af følgende  

 regler og vejledninger:
1)  

 	  

 Skatteministeriets  

 bekendtgørelse nr. 1032 af 24. oktober 2005 om indberetning af værdien af  

 pensionsordninger mv. til brug for opgørelse af fradrag i efterløn,  

 delpension  

 og fleksydelse.
Bekendtgørelsen fastsætter, hvem der har pligt til at  

 foretage  

 edb-indberetning af pensioner, hvilke pensionsordninger, samt i hvilken form,  

 tidspunktet og med hvilken værdi pensionsordningen skal afleveres.
 2)  

 	  

 SKATs vejledning E  

 nr. 64, version 1.2 digital, om indberetning af pensionsrettigheder (PERE),  

 gældende fra den 25. juli 2001. Vejledningen behandler regler om  

 indberetningspligt og retter sig til de oplysningspligtige og indeholder  

 blandt  

 andet en beskrivelse af de tre særlige metoder for at opgøre pensioner.
Hvilke pensionsinstitutter mv. skal afgive oplysninger Alle danske pensionsinstitutter mv. skal afgive  

 oplysninger om pensioner mv.
 Eksempler på pensionsinstitutter mv., der elektronisk indberetter  

 oplysninger til brug for direktoratet:
 1)  

 	  

 Livsforsikringsselskaber,  

 der driver virksomhed i Danmark.
 2)  

 	  

 Tværgående  

 pensionskasser under dansk tilsyn.
 3)  

 	  

 Statstjenestemænd  

 (Økonomistyrelsen).
 4)  

 	  

 Kommunale  

 tjenestemandspensioner i Danmark.
 5)  

 	  

 Lønmodtagernes  

 Dyrtidsfond.
 6)  

 	  

 Pengeinstitutter og  

 godkendte institutter vedrørende rateopsparing og opsparing i pensionsøjemed  

 i  

 Danmark.
 7)  

 	  

 Firmapensionskasser  

 under dansk tilsyn.
 Eksempler på ordninger, hvor personen selv skal oplyse om  

 pensioner mv.:
 1)  

 	  

 Ordninger i  

 udenlandske livsforsikringsselskaber.
 2)  

 	  

 Pension fra  

 udenlandske arbejdsgivere.
 3)  

 	  

 EU-pensioner,  

 FN-pensioner og lign.
 4)  

 	  

 Uafdækkede pensioner  

 til direktører.
 5)  

 	  

 Særskilte  

 lovregulerede pensionsordninger, fx for lodser.
 6)  

 	  

 Folketings-,  

 minister- og borgmesterpensioner.
 Alle indberettede oplysninger skal altid suppleres af personens  

 egne oplysninger om ordninger, fx i udlandet, der ikke kan indberettes  

 automatisk, samt om eventuelle ændringer i det indberettede.
Hvilke ordninger er omfattet af opgørelsespligten Der skal ske opgørelse af alle pensioner, der er  

 omfattet af afsnit 1 i pensionsbeskatningsloven.
Det vil sige, at man som  

 udgangspunkt skal opgøre alle pensionsordninger mv., hvor bidrag eller  

 præmier  

 enten er fradragsberettigede eller som er omfattet af ret til at se bort fra  

 indkomsten.
 Efter lovens § 18, stk. 1, er visse pensioner undtaget.  

 Det drejer sig fx om Arbejdsmarkedets Tillægspension (ATP), invalidepension  

 og  

 visse pensioner til efterlevende ægtefælle, samlever eller børn.
Alle pensionsordninger skal indgå i opgørelsen, uanset om det er  

 aftalt, at ordningen skal komme til udbetaling i perioden med fleksydelse  

 eller  

 ej.
Det gælder, uanset om pensionerne kan hæves i perioden med fleksydelse.  

 Der  

 skal således også ske opgørelse af pensioner, der er led i et  

 ansættelsesforhold,  

 selvom disse ikke kommer til udbetaling i perioden med fleksydelse.
 Følgende pensionsordninger (privattegnede såvel som ordninger i  

 ansættelsesforhold), vil herefter skulle indgå i opgørelsen:
 1)  

 	  

 Alderspensionsordninger  

 med løbende udbetalinger.
 2)  

 	  

 Rateforsikringer i  

 pensionsøjemed.
 3)  

 	  

 Kapitalforsikringer i  

 pensionsøjemed.
 4)  

 	  

 Rateopsparing i  

 pensionsøjemed.
 5)  

 	  

 Opsparing i  

 pensionsøjemed.
 6)  

 	  

 Indeksordninger og  

 indekskontrakter.
 7)  

 	  

 Opsparing i  

 Lønmodtagernes Dyrtidsfond.
 8)  

 	  

 Tilsvarende  

 udenlandske pensionsordninger.
Til § 18 Kommunens samlede opgørelse af pensioner Kommunen skal foretage en samlet opgørelse af  

 pensioner  

 mv. til brug for at beregne fradrag i fleksydelsen, når personen skal overgå  

 til fleksydelse.
Personen skal skriftligt bekræfte kommunens samlede endelige  

 opgørelse af pensioner mv., inden kommunen kan træffe afgørelse om overgang  

 til  

 fleksydelse.
Det gælder, uanset om der er tale om edb-indberettede  

 oplysninger  

 eller oplysninger, som er indhentet eller afgivet af personen.
Der vil normalt være en periode på ca. 3 måneder fra, at en person  

 fra kommunen modtager den foreløbige opgørelse over de edb-indberettede  

 pensioner, indtil personen fylder 60 år.
I den periode kan personen evt. i  

 samarbejde med kommunen skaffe nærmere oplysninger om de øvrige pensioner,  

 som  

 ikke er indberettet elektronisk, eller som skal justeres i opgørelsen.
Når det drejer sig om pensioner, som enten er oplyst elektronisk  

 eller manuelt via personen, skal kommunen ikke vurdere om pensionen er  

 livsvarig eller ikke.
Kommunen skal heller ikke vurdere, hvordan de enkelte  

 pensioner, der skal medføre fradrag, nærmere skal opgøres i forbindelse med  

 pensionsindberetningen.
Den opgave varetages af pensionsselskaberne mv.  

 Oplysningerne vil være af en sådan karakter, at kommunen umiddelbart kan  

 lægge  

 dem til grund.
Generelt om at oplyse alle pensioner, som ikke  

 indberettes elektronisk En person skal altid afgive oplysning om eventuelle  

 udenlandske pensionsforhold eller andre pensioner, som ikke er indberettet  

 via  

 edb til kommunen.
Pensionen skal oplyses med værdien ved det fyldte 60. år.
En persons oplysninger om pensioner, der ikke indberettes  

 elektronisk, skal suppleres med alle nødvendige oplysninger.
Om fornødent  

 skal  

 personen selv sørge for en dansk oversættelse af oplysninger om pensionen.
 Pensionsordninger mv., som en person typisk selv skal oplyse om:
 1)  

 	  

 Ordninger i  

 udenlandske livsforsikringsselskaber.
 2)  

 	  

 Pension fra  

 udenlandske arbejdsgivere.
 3)  

 	  

 EU-pensioner,  

 FN-pensioner og lign.
 4)  

 	  

 Uafdækkede pensioner  

 til direktører.
 5)  

 	  

 Særskilte  

 lovregulerede pensionsordninger, fx for lodser.
 6)  

 	  

 Folketings-,  

 minister- og borgmesterpensioner.
En person kan i tiden fra det 59 1/2. år til det 60. år få  

 overført en allerede bestående pension fra en ægtefælle i forbindelse med en  

 bodeling eller lignende.
Da denne pension ikke er indberettet elektronisk på  

 personen, skal pensionen altid oplyses af personen selv.
Oplysningen ved det  

 fyldte 60. år fra Lønmodtagernes Dyrtidsfond (LD), kan anses for at opfylde  

 oplysningskravet.
Til § 19 Først når der er en samlet endelig opgørelse af  

 pensioner mv., og den er skriftligt bekræftet af personen, kan kommunen  

 træffe  

 afgørelse om personens overgang til fleksydelse, jf. dog bekendtgørelsens  

 § 44.
Til § 20 Pensionsinstitutter mv. skal automatisk foretage  

 edb-indberetning af pensioner.
Det skal ske månedligt til SKAT ved udgangen  

 af  

 den kalendermåned, der følger efter den kalendermåned, hvor ejeren af  

 pensionsordningen bliver 59 ½ år.
Fx skal der ske indberetning ultimo maj  

 måned  

 2007 for en person, der fylder 60 år den 25. oktober 2007. Se nærmere herom i  

 SKATs vejledning.
De nævnte pensionsinstitutter mv. skal indberette pensionsværdier  

 ud fra tre opgørelsesmetoder.
Det drejer sig om følgende:
 Metode 1:
Den beregnede årlige, livsvarige ydelse ved udbetaling fra det 60.  

 år.
Det vil sige, at der ved det 59 1/2. år sker en fremskrivning til det 60.  

 år ud fra kendte forhold i henhold til pensionsaftalen mv.
 Metode 2:
Depotet ved det fyldte 59 1/2. år inklusiv forrentning og aftalte  

 bidrag frem til det 60. år.
Det vil sige, at der sker en fremskrivning til  

 det  

 60. år ud fra kendte forhold i henhold til pensionsaftalen mv.
 Metode 3:
Depotet ved det fyldte 59 1/2. år.
Der sker ikke som ved Metode 1  

 og 2 fremskrivning, men opgørelse ud fra aktuel værdi ved det 59 ½. år.
 Metode 1 gælder for ordninger, hvor der er aftalt  

 en  

 løbende livsvarig ydelse, mens Metode 2 og 3 gælder øvrige ordninger.  

 Forsikrings- og pensionsselskaber mv. vil anvende Metode 1 eller 2, mens  

 Metode  

 3 anvendes af pengeinstitutter.
Pensionsinstitutter mv. skal kun foretage én indberetning om  

 pension.
Dette gælder dog ikke, hvis der er tale om en direkte fejl eller  

 mangel i den indberettede oplysning.
I så fald skal pensionsinstitutterne  

 foretage rettelser i elektronisk form.
Der henvises til direktoratets  

 edb-tekniske  

 vejledning.
 Oplysningerne vil umiddelbart kunne danne grundlaget for, at  

 kommunen kan sende en foreløbig pensionsopgørelse over alle de elektronisk  

 indberettede pensioner til personen.
 Hvis en person er i tvivl om opgørelsen af pensioner mv., skal  

 personen kontakte sit pensionsinstitut med henblik på at afklare, om alle  

 pensioner er indberettet korrekt.
Hvis kommunen får oplysning via edb om en rettelse på grund af  

 fejl eller mangler, efter at en person er overgået til fleksydelse, skal  

 kommunen altid orientere personen herom og sikre sig, at rettelsen ikke  

 medfører fejludbetaling af fleksydelse.
Hvis der allerede er sket  

 fejludbetaling, skal kommunen træffe afgørelse over for personen efter de  

 gældende regler.
 Er der i øvrigt brug for, at kommunen skal foretage ændring i  

 forhold til de elektronisk indberettede værdier af pensionsordninger, skal  

 det  

 ske på baggrund af oplysninger fra personen, der - eventuelt i samarbejde med  

 kommunen - i konkrete tilfælde kan indhente nye supplerende oplysninger fra  

 et  

 pensionsinstitut.
Opgørelsen af værdien ved det fyldte 59 1/2. år af pensioner  

 bygger på, at en person i perioden op til det fyldte 60. år fortsætter sine  

 ordinære faste aftalte indbetalinger.
Det gælder ordninger, hvor  

 arbejdsgiveren  

 indbetaler enten en fast sum eller en fast procentdel som led i et  

 ansættelsesforhold, og hvor personen har en normal forventelig lønudvikling.  

 Det gælder også private ordninger i forsikringsselskaber eller  

 pensionskasser,  

 hvor der fx er aftalt indbetaling af en fast sum, der fremsendes via en  

 betalingsservice.
Ekstraordinære indbetalinger En person skal altid oplyse over for kommunen, om  

 der i  

 perioden fra den elektroniske indberetning af pensioner og indtil datoen,  

 hvor  

 personen er fyldt 60 år, er sket ekstraordinære indbetalinger til pension  

 mv.,  

 jf. nedenfor.
Hvis en person i tiden fra opgørelsen af det elektronisk  

 indberettede beløb ved det 59 1/2. år og indtil datoen, hvor personen er  

 fyldt  

 60 år, foretager ekstraordinære indbetalinger til allerede bestående eller  

 nye ordninger,  

 og som tilsammen er højere end grænsebeløbet (på 43.100 kr. i 2007), skal  

 depotet  

 for den eller de berørte pensioner forhøjes med den fulde indbetaling til  

 ordningen.
Hvis der er tale om en pension med en årlig livsvarig ydelse, skal  

 pensionen gøres op på ny med beløbet ved det fyldte 60. år.
 Grænsebeløbet reguleres årligt med virkning fra den 1. januar.  

 Grænsebeløbet er det beløb, der gælder på personens 60-års-dag.
 Hvis en person ikke har foretaget ekstraordinære indbetalinger,  

 skal personen skriftligt erklære dette over for kommunen.
Hvis en person erklærer at have indbetalt, hvad der svarer til  

 ekstraordinære indbetalinger, skal kommunen have oplysninger om beløbet.
Hvis  

 summen af de indbetalte ekstraordinære beløb tilsammen ikke er over  

 grænsebeløbet,  

 skal der dog ikke ske nogen regulering af den eller de elektronisk  

 indberettede  

 pensioner.
Det afhænger normalt af den konkrete pension, hvordan en person  

 skal give oplysning til kommunen om en ekstraordinær indbetaling.
Det kan fx  

 være i form af et kontoudtog fra et pengeinstitut, en erklæring fra en  

 pensionskasse eller en ny opgørelse fra pensionsinstituttet ved det fyldte  

 60.  

 år.
 Hvis en person er i tvivl om, hvorvidt der er foretaget en  

 ekstraordinær indbetaling eller størrelsen af indbetalinger i perioden indtil  

 datoen, hvor personen er fyldt 60 år, må personen henvende sig til det eller  

 de  

 pågældende pensionsinstitutter for at få de nødvendige oplysninger.
 Kommunen skal herefter ud fra personens oplysninger ændre  

 opgørelsen af den eller de elektronisk indberettede pensioner mv. og skal  

 lægge  

 den ny justerede værdiopgørelse til grund for beregningen af fradrag for  

 pension i fleksydelse.
Følgende anses for ekstraordinære indbetalinger 1. Indbetalinger  

 til ordninger med særlige, livsvarige ydelser, som i øvrigt indberettes med  

 årlig livsvarig ydelse ved det 60. år (Metode 1).
Der sker ved indberetningen fremskrivning til det 60. år i henhold  

 til kendte forhold, fx aftalte bidrag mv.
En ekstraordinær indbetaling er  

 derfor en indbetaling, som går ud over det aftalte, og som ikke var  

 pensionsinstituttet bekendt på indberetningstidspunktet.
Det kan bl.a. være  

 en  

 indbetaling på baggrund af lønforhøjelse, som fx ikke følger af  

 overenskomsten  

 på området; forhåndsindbetaling i forbindelse med fratrædelse af  

 pensionsbidrag, som går flere år frem i tiden; indbetaling af fx  

 skattepligtig  

 del af fratrædelsesgodtgørelse, hvor den skattefri del vælges udbetalt  

 straks.
 2. Indbetalinger  

 til andre ordninger, som i øvrigt indberettes med størrelse af depot ved det  

 59  

 ½. år inkl. forrentning og aftalte bidrag frem til det 60. år (Metode 2).
Der foretages som ved Metode 1 fremskrivning ud fra kendte  

 forhold.
Ekstraordinære indbetalinger er derfor indbetalinger, som går ud  

 over  

 det aftalte, og som ikke var pensionsinstituttet bekendt på  

 indberetningstidspunktet.
Der henvises til pkt. 1.
 3. Indbetalinger  

 til ordninger, som i øvrigt indberettes som størrelsen af depot ved det 59  

  

 1/2. år, men uden fremskrivning (Metode 3).
Der sker ikke fremskrivning til det 60. år som ved Metode 1 og 2  

 ved indberetningen, men alene indberetning på baggrund af opgørelse efter  

 aktuel værdi ved det 59 1/2. år.
Ekstraordinære indbetalinger er derfor  

 indbetalinger efter det tidspunkt (59 1/2 år), hvor pengeinstituttet opgjorde  

 værdien af ordningen.
Det gælder fx for kapitalpension i en bank.
Det gælder  

 også, uanset personen eller arbejdsgiveren fortsætter med den samme  

 indbetaling  

 som hidtil.
 4. Indbetalinger  

 til ordninger, der er nyoprettede efter det 59 1/2. år.
 Ekstraordinære indbetalinger er indbetalinger til ordninger, der  

 er nyoprettede efter det 59 1/2. år, og som derfor ikke har kunnet  

 indberettes  

 automatisk.
 Det er dog ikke en ekstraordinær pensionsindbetaling, hvis en  

 person ved en bodeling får overført en allerede bestående pension fra en  

 ægtefælle i tiden fra det 59 1/2. år indtil det 60. år.
 Der henvises i øvrigt til principperne i SKATs vejledning om  

 indberetning af pensionsrettigheder (PERE).
Til § 21 Når en pension enten er oplyst elektronisk eller  

 manuelt  

 via personen, skal kommunen ikke selv gå ind i at vurdere, om pensionen kan  

 anses for livsvarig eller ikke.
Kommunen skal heller ikke vurdere, hvordan  

 værdien af de enkelte pensioner, der skal medføre fradrag, nærmere er opgjort  

 i  

 forbindelse med pensionsindberetningen.
Den opgave varetages af  

 pensionsselskaberne mv.
Hvis en person ønsker at klage over de nævnte forhold, som  

 kommunen ikke kan tage stilling til, skal personen rette henvendelse til det  

 pågældende pensionsinstitut.
Der kan dog forekomme situationer, hvor kommunen  

 kan være personen behjælpelig.
Der kan dog opstå tvivl eller uenighed mellem personen og  

 kommunen, om en pension skal anses for at være et led i et  

 ansættelsesforhold,  

 og dermed eventuelt medføre fradrag i fleksydelsen efter § 23. I den  

 anledning kan der være grund til, at personen kontakter sit pensionsinstitut  

 eller sin tidligere arbejdsgiver for bedst muligt at kunne fremlægge nærmere  

 dokumentation herom.
Det kan være forsikringspolicen, personens  

 ansættelsesaftale eller overenskomsten.
Kommunen kan på det grundlag træffe  

 afgørelse ud fra principperne i reglerne om fradrag i arbejdsløshedsdagpenge.
Til § 22 Pensioner mv., der skal medføre fradrag Sondringen mellem §§ 22 og 23 Princippet i lovens § 18 er, at værdien af  

 alle de  

 pensionsordninger, som en person har på sin 60-års-fødselsdag, skal gøres op.  

 Alle disse ordninger indgår i § 22.
 Når en person går på fleksydelse, skal personens samlede  

 pensionsformue, som er opgjort efter § 22, påvirke størrelsen af  

 personens  

 fleksydelse.
 Der henvises i øvrigt til vejledningens bemærkninger til  

 §§ 18-21.
 De forskellige pensionsordninger, som er beskrevet i § 23, er  

 alle indeholdt i den samlede opgørelse, jf. § 22. Men der er en grund  

 til,  

 at de nævnes særligt i § 23. Det er, at pensionsordninger, som er led i  

 et  

 ansættelsesforhold, og som kommer til løbende udbetaling i  

 fleksydelsesperioden, skal medføre fradrag efter en anden regel end de, der  

 alene er omfattet af § 22.
 Samspillet mellem §§ 22 og 23:
Når en person går på fleksydelse skal der ske fradrag efter  

 § 22, dvs. for alle pensioner opgjort ved 60-års-dagen, og hvor der er  

 foretaget et bundfradrag i pensionsydelsen inden fradraget i fleksydelsen  

 beregnes.
Som en undtagelse til § 22 gælder det, at for pensioner, der  

 er  

 led i et ansættelsesforhold, og som kommer til løbende udbetaling i  

 fleksydelsesperioden, skal der i stedet fradrages efter reglen i § 23,  

 dvs. for den faktisk løbende ydelse og uden bundfradrag.
Pensionen tages  

 derfor  

 ud af pensionsopgørelsen til fradrag efter § 22-metoden.
 Hvis denne person på fleksydelse derefter på et tidspunkt vælger  

 ikke længere at få sin løbende pension udbetalt, kan der ikke mere fradrages  

 efter § 23. Det skyldes, at der ikke længere sker en løbende udbetaling.  

 Årsagen til, at der ikke længere kommer beløb til løbende udbetaling, kan fx  

 være, at pensionen er valgt opsat til et senere tidspunkt, eller at pensionen  

 bliver opgjort og udbetalt som et engangsbeløb.
 I det tilfælde falder man tilbage på hovedreglen i § 22 og  

 foretager fradraget for pensionen ud fra det oprindeligt indberettede og  

 opgjorte pensionsbeløb ved det fyldte 60. år.
 Kommer en pension til løbende udbetaling efter § 40, nr. 13,  

 skal pensionen ikke medføre fradrag i fleksydelsen, og pensionen skal tages  

 ud  

 af 60-års-opgørelsen, jf. § 22. Tilsvarende gælder for udbetaling af  

 tilskadekomstpension efter § 40, nr. 14, hvor den løbende udbetaling dog  

 skal fradrages delvist.
Særligt til § 22 Lovens § 18, stk. 4, bygger på en  

 sondring  

 mellem livsvarige og ikke-livsvarige pensioner.
 Beregning af fradrag for livsvarige pensioner sker med  

 udgangspunkt i en årlig beregnet livsvarig ydelse.
 Beregning af fradrag for ikke-livsvarige pensioner sker med  

 udgangspunkt i en beregnet depotværdi.
 De ikke-livsvarige pensioner kan både omfatte engangsudbetalinger  

 samt pensioner, der kommer løbende til udbetaling i en begrænset periode.
Pensioner, der er aftalt til at komme til udbetaling med et  

 engangsbeløb, vil normalt altid være omfattet af § 22. Pensioner, der  

 kommer løbende til udbetaling, er også omfattet af § 22, hvis de ikke er  

 led i et ansættelsesforhold.
Videre er en pension også omfattet af § 22,  

 hvis den er et led i et ansættelsesforhold, men ikke kommer til løbende  

 udbetaling, dvs. en opsat pension.
Fradrag for en beregnet årlig livsvarig ydelse For pensionsordninger med løbende livsvarige  

 udbetalinger oplyser pensionsinstitutterne en beregnet årlig ydelse ved  

 udbetaling.
Vurderingen af, om der er tale om en aftale med livsvarig  

 udbetaling,  

 skal afgøres af det pensionsinstitut, der indberetter pensionen.
Kommunen skal foretage opgørelsen af den livsvarige årlige ydelse,  

 hvori indgår det enkelte medlems egne oplysninger om pensioner, der ikke er  

 indberettede, herunder pensioner i udlandet.
Se nærmere herom i vejledningens  

 bemærkninger til §§ 18-21.
 Som grundlag for fradrag i fleksydelse for pensioner med løbende  

 livsvarige ydelser benyttes 80 pct. af værdien af den livsvarige årlige  

 ydelse,  

 man kan få som 60-årig.
Øvrige ordninger (kapitalpensioner og ratepensioner  

 mv.) For alle øvrige pensionsordninger skal depotet  

 oplyses.  

 Som et depot forstås i denne forbindelse pensionshensættelserne, hvis der er  

 tale om en pensionskasse, livsforsikringshensættelserne, hvis der er tale om  

 et  

 livsforsikringsselskab, og indestående, hvis der er tale om et pengeinstitut.
For alle disse ordninger beregner kommunen den årlige ydelse ud  

 fra depotet ved det 60. år.
Den årlige ydelse opgøres som 5 pct. af depotet.
Bundfradrag for pensioner omfattet af § 22 Der skal ikke ske fradrag for mindre pensioner.
Det  

 skyldes, at kommunen i den årlige (beregnede) samlede pensionsydelse før skat  

 skal fratrække et bundfradrag på 12.200 kr. (2007-niveau) om året.
Fradrag  

 for  

 bundfradrag skal ske inden man beregner fradrag i fleksydelse.
Bundfradraget satsreguleres.
Regulering skal også ske i en  

 fleksydelsesperiode.
Eksempel på fradrag i fleksydelsen for kapitalpension En person har en kapitalpension.
Indeståendet på  

 kapitalpensionen er brutto 800.000 kr. umiddelbart før personens fyldte 60.  

 år.  

 Personen ønsker at overgå til fleksydelse ved sit fyldte 60. år den 1.  

 september 2007. Personens bundfradrag udgør 12.200 kr.
 Kapitalpensionen skal medføre fradrag i fleksydelsen på følgende  

 måde:
 5 pct. af 800.000 kr.
 = 40.000 kr.
Herfra trækkes personens  

  

 bundfradrag = 12.200 kr.
Reguleret årligt pensions-  

  

 beløb = 27.800 kr.
Fradrag i fleksydelse på årsbasis udgør herefter 60  

 pct.  

 af 27.800 kr., svarende til 16.680 kr.
Fradragsbeløbet udgør 16.680 kr. på  

 årsbasis i hele fleksydelsesperioden (der ses i eksemplet bort fra, at der  

 løbende skal ske satsregulering af bundfradraget i fleksydelsesperioden).
Til § 23 Løbende udbetaling af pension, som er led i et  

 ansættelsesforhold Det afhænger af en konkret vurdering, om en pension  

 kan  

 anses for at være led i et ansættelsesforhold.
Der kan være tvivl eller  

 uenighed mellem en person og kommunen, om en pensionsordning skal anses for  

 at  

 være oprettet i et ansættelsesforhold eller ej.
I det tilfælde skal personen  

 medvirke til at give kommunen en nærmere dokumentation.
Kommunen skal træffe afgørelse om fradrag for pensionen på  

 grundlag af oplysninger om ordningen fra personen og eventuelt fra det  

 pågældende pensionsinstitut eller pensionskasse.
Afgørelsen af, om en pension  

 er et led i et ansættelsesforhold, følger de samme regler, som gælder for  

 arbejdsløshedsdagpengeområdet.
Se derfor i øvrigt reglerne om fradrag i  

 arbejdsløshedsdagpenge mv.
For pensioner omfattet af § 23 gælder, at reglen anvendes på  

 den samlede pension, dvs. grundbeløb med eventuelle tillæg.
Gruppelivstillæg  

 skal dog ikke indgå i fradragsberegningen.
Reglen gælder også, selv om  

 personen  

 i en kortere periode har indbetalt hele pensionsbeløbet.
Det kan fx være,  

 fordi  

 personen har været selvstændig erhvervsdrivende eller har haft et  

 arbejdsforhold, der ikke indeholdt en pensionsordning.
Er perioden af længere  

 varighed, sker der kun fradrag for den del af pensionen, der vedrører  

 perioden,  

 hvor ordningen var led i et ansættelsesforhold.
Efter praksis skal en  

 pensionsudbetaling, der vedrører en periode på mere end 2 år, hvor kun  

 personen  

 har indbetalt bidrag, ikke medføre fradrag.
Hvis en person vælger at overføre en eksisterende privat  

 pensionsordning til en nyoprettet helt eller delvis arbejdsgiverfinansieret  

 pension, vil personens indbetaling være at sidestille med en ekstraordinær  

 indbetaling til en arbejdsgiverordning.
Ordningen og udbetalingerne vil i det  

 hele anses for en pensionsordning oprettet i et ansættelsesforhold.
§ 23 omfatter kun de tilfælde, hvor der i  

 fleksydelsesperioden sker en faktisk løbende udbetaling fra en pension, der  

 er  

 led i et ansættelsesforhold.
I så fald skal en person altid have fradrag på  

 baggrund  

 af det faktisk udbetalte beløb og uden nogen mulighed for at få bundfradrag.
 En løbende udbetaling af pension, der er led i et tidligere  

 ansættelsesforhold, kan være i henhold til såvel en livsvarig som en  

 tidsbegrænset aftale, fx en ratepension på 10 år.
 Hvis en pension ikke kommer til løbende udbetaling i perioden med  

 fleksydelse, er pensionen ikke omfattet af § 23, men kun af § 22.  

 Det  

 gælder uanset grunden, fx kan en person vælge at opsætte pensionen til senere  

 udbetaling, eller at få pensionen udbetalt som et engangsbeløb.
Øvrige pensioner Reglen i § 23 omfatter også løbende udbetaling  

 af  

 pension og pensionslignende ydelser til tidligere borgmestre, udvalgsformænd,  

 rådmænd m.fl., samt medlemmer af Folketinget eller Europaparlamentet.
Reglen  

 dækker desuden løbende udbetaling af beløb fra en tidligere arbejdsgiver, der  

 kan sidestilles med pension.
 Der henvises også her til reglerne om fradrag i  

 arbejdsløshedsdagpenge.
Til § 24 Regulering af beregnede fradrag for pension Hvis en person ved overgang til fleksydelse eller  

 på et  

 tidspunkt senere i perioden med fleksydelse får løbende udbetaling af en  

 pension, som er oprettet som led i et ansættelsesforhold, skal pensionen  

 altid  

 medføre fradrag efter § 23.
En sådan pension vil normalt allerede være medtaget i den  

 pensionsopgørelse, som kommunen har lavet ved personens 60-års-dag.
Da  

 pensionen imidlertid kun skal medføre fradrag én gang, skal ordningen trækkes  

 ud af den oprindelige opgørelse af alle personens pensioner på 60-års-dagen,  

 og  

 der skal ske en ny opgørelse af resten af de pensioner, der skal medføre  

 fradrag efter § 22.
Til § 25 Generelt vedrørende fradrag for pensioner Pensioner fradrages i personens fleksydelse,  

 således at  

 personens årlige fleksydelse nedsættes krone for krone.
Pensioner skal  

 medføre  

 fradrag i fleksydelsen, inden der sker fradrag for andre indtægter eller  

 arbejde.
Til § 27 Bestemmelsen skal sammenholdes med § 15,  

 stk. 4, i loven.
Formålet med bestemmelsen er blandt andet at undgå  

 dobbeltforsørgelse.
Ved begrebet »tilsvarende udenlandsk lovgivning« i lovens  

 § 15, stk. 4, menes det pågældende lands almindelige eller særlige  

 sociale sikringsordninger, herunder bidragspligtige ordninger.
Pensioner  

 omfattet af reglerne i Rådets forordning nr. 1408/71 om social sikring for  

 vandrende arbejdstagere eller omfattet af en bilateral konvention om social  

 sikring kan ligeledes henføres under begrebet tilsvarende udenlandsk  

 lovgivning.
En person kan ikke overgå til fleksydelse, hvis en udenlandsk  

 social pension direkte kan sidestilles med dansk social pension.
Hvis en  

 person  

 på fleksydelse begynder at få udbetalt en sådan udenlandsk social pension,  

 kan  

 personen ikke samtidig modtage fleksydelse.
Hvis en udenlandsk pension, herunder alderspension, ikke kan  

 sidestilles med en dansk social pension, kan pensionen modtages sammen med  

 fleksydelse mod, at fleksydelsen nedsættes med et beløb, der svarer til  

 pensionen.
Tilsvarende gælder, hvis den udenlandske pension er så lille, at  

 pensionen ikke kan udgøre et forsørgelsesgrundlag.
En person kan blive berettiget til en forhøjelse af en udenlandsk  

 pension, hvorved pensionen bliver højere end grænsen.
I så fald må personen  

 frasige sig forhøjelsen eller udtræde af fleksydelsesordningen.
Skyldes en  

 forhøjelse alene en ændring af valutakursen, kan en person dog forblive i  

 fleksydelsesordningen.
Til §§ 28-33 Arbejde i fleksydelsesperioden Retten til at have lønarbejde i perioden med  

 fleksydelse  

 er fastsat i lovens § 20.
Bestemmelsen omfatter såvel lønnet som ulønnet arbejde.
Der kan  

 ikke være tale om støttet arbejde, men i øvrigt er løn- og ansættelsesvilkår  

 uden  

 betydning.
Det er også uden betydning, om arbejdet udføres for en  

 erhvervsdrivende arbejdsgiver eller for en privat person.
Bestemmelsen  

 omfatter  

 også personer, der får udbetalt fleksydelse under ophold i et andet EØS-land,  

 i  

 Schweiz, i Grønland eller på Færøerne.
Den nærmere afgrænsning følger reglerne for  

 arbejdsløshedsdagpenge.
Ved beregning af fradrag i arbejdsløshedsdagpengene  

 anvender man i et vist omfang belægning på grund af manglende rådighed.
Den  

 form for rådighedsbelægning gælder ikke for personer, der modtager  

 fleksydelse.
 Beregningen af fradrag for arbejde mv.
Fradrag for arbejde skal ske efter reglerne for  

 fradrag  

 i arbejdsløshedsdagpenge, det vil sige time for time.
Fradraget foretages,  

 efter at der er foretaget fradrag for pension.
En person, der er selvbygger eller medbygger i perioden med  

 fleksydelse, ved såvel mindre som større byggearbejder, skal have fradrag for  

 antallet af arbejdstimer, som personen har anvendt på byggearbejdet.
Der  

 henvises til reglerne i bekendtgørelse om fleksibel efterløn.
 Vurderingen af, om en person, der modtager fleksydelse, har  

 ukontrollabel arbejdstid og omregningen heraf, foretages efter reglerne i  

 bekendtgørelse om supplerende dagpenge.
Lempet fradrag for arbejde op til 30.000 kr. årligt Reglen om lempet fradrag for arbejde op til 30.000  

 kr. i  

 et kalenderår gælder for alle fleksydelsesmodtagere med kontrollabel  

 arbejdstid.
 Hvis personen har en timeløn, der er højere end omregningssatsen  

 (178,96 kr. pr. time i 2007), skal fradraget ske efter de almindelige regler,  

 dvs. time for time.
 Hvis timelønnen er mindre end omregningssatsen, men  

 større end den højeste sygedagpengesats pr. time (683 kr. pr. dag, svarende  

 til  

 92,30 kr. pr. time i 2007), skal fradraget ske ved at omregne indtægten med  

 omregningssatsen.
 Eksempel:
 M har på en måned haft 20 timers lønarbejde med en timeløn på 150  

 kr.
 Fradraget regnes således ud:
 20 x 150 = 3.000 kr.
3.000 : 178,96 = 16,76 timer.
M skal have fradrag i fleksydelsen  

 for disse 16,76 timer.
Hvis timelønnen er mindre end højeste  

 sygedagpengesats  

 pr. time, ansættes timelønnen dog til dette beløb.
Højeste sygedagpenge i  

 2007  

 er på 683 kr. om dagen, svarende til 92,30 kr. pr. time.
 Eksempel:
M har i en måned haft 20 timers lønarbejde med en timeløn på 85  

 kr.
Fradraget regnes således ud:
 20 x 92,30 = 1.846 kr.
1.846 : 178,96 = 10,32 timer.
M skal have fradrag i fleksydelsen  

 for disse 10,32 timer.
 I de 30.000 kr.  eller det nedsatte beløb i  

 overgangsåret  

  indgår alle lønindtægter, herunder også lønindtægter, hvor timelønnen  

 er  

 højere end omregningssatsen, løn for arbejde med ukontrollabel arbejdstid,  

 udbetalt akkord eller bonus, der ikke udbetales i forbindelse med arbejdets  

 udførelse.
 Hvis timelønnen er under et beløb svarende til højeste  

 sygedagpenge på timebasis, og fradraget derfor beregnes på grundlag af den  

 ansatte timeløn, jf. § 29, stk. 1, litra c, er det også denne  

 ansatte  

 timeløn, der skal medgå til opgørelsen af de 30.000 kr. eller det nedsatte  

 beløb i overgangsåret, jf. § 29, stk. 6.
I den måned, hvor indtægtsgrænsen på de 30.000 kr. nås, skal  

 fradraget i fleksydelsen for arbejde foretages efter reglen om lempet fradrag  

 for den del af indtægten, der ligger under de 30.000 kr.
For resten af  

 indtægten  

 skal fradraget foretages efter de almindelige regler.
 Eksempel:
M har indtil starten af oktober tjent 29.000 kr. i kalenderåret.
M  

 har i oktober måned haft 20 timers arbejde med en timeløn på 150 kr.
For de  

 første 1.000 kroners lønindtægt skal M have lempet fradrag 1.000 : 178,96 =  

 5,59 timer.
For resten af indtægten (2.000 kr.) foretages fradraget efter de  

 almindelige regler.
Da M har haft en timeløn på 150 kr., svarer de 2.000 kr.  

 til 13,33 timer (2.000 : 150 = 13.33).
 M skal i oktober måned have fradrag for 18,92 timer (5,59 + 13,33  

 = 18,92).
 I resten af året skal M have fradrag efter de almindelige regler  

 time for time.
Aktiviteter og frivilligt, ulønnet arbejde I bekendtgørelse om fradrag i  

 arbejdsløshedsdagpenge  

 mv., er der fastsat regler om at udføre aktiviteter og frivilligt, ulønnet  

 arbejde i Danmark.
Det samme regelsæt gælder for personer, der modtager  

 fleksydelse, men dog således at personer, der modtager fleksydelse i et andet  

 EØS-land, i Schweiz, i Grønland eller på Færøerne, også kan udføre  

 aktiviteter  

 og frivilligt, ulønnet arbejde i det pågældende land.
 Fradrag for andre indtægter mv.
Til § 34 Borgerlige ombud og hverv Om den nærmere beregning af fradrag for borgerlige  

 ombud  

 og hverv, herunder også private hverv, henvises til reglerne i bekendtgørelse  

 om fradrag i arbejdsløshedsdagpenge mv.
Fradrag for ferie Til §§ 35 og 36 En person, der modtager fleksydelse, skal indsende  

 feriekort/feriebevis til kommunen med angivelse af tidspunktet for afholdelse  

 af ferien.
Kommunen attesterer feriekortet og foretager fradrag i  

 fleksydelsen  

 på tidspunktet, hvor ferien afholdes eller ved den førstkommende udbetaling  

 af  

 fleksydelse.
Ifølge lov om ferie optjenes ferie i et kalenderår.
Det vil sige,  

 at optjeningsåret løber fra 1. januar til 31. december.
Ferien afholdes i det  

 følgende ferieår, som løber fra 1. maj til 30. april.
 En person, der overgår til fleksydelse, følger ferielovens  

 almindelige regler med hensyn til udbetaling af feriegodtgørelse.
Hvis personen holder ferie og får feriegodtgørelse, skal der for  

 hver hel feriedag, personen holder, fradrages med 7,4 timer.
Der afrundes til  

 hele eller halve feriedage efter de almindelige afrundingsregler.
Er feriegodtgørelsens bruttobeløb pr. dag mindre end fradraget i  

 fleksydelsen, kan der suppleres med fleksydelse for de pågældende dage.
Det  

 betyder, at personen sammenlagt kan få udbetalt et beløb, som svarer til  

 personens fleksydelse.
Til § 36 Feriepenge anvendes som en samlebetegnelse for  

 feriegodtgørelse, sygeferiegodtgørelse, løn under ferie og ferietillæg.
Der  

 henvises til bekendtgørelse om ferie.
Til § 36, stk. 1 Udbetaling af feriegodtgørelse efter ferielovens  

 § 30, stk. 1, skal fradrages i fleksydelsen uanset om udbetalingen  

 af  

 feriegodtgørelse sker i perioden med fleksydelse eller i en 3 måneders  

 periode  

 forud for overgangstidspunktet.
Da personen kan få udbetalt feriegodtgørelse  

 både for det tidligere og løbende optjeningsår, kan antallet af dage, der  

 skal  

 medføre fradrag på grund af ferie, overstige de feriedage, der normalt  

 optjenes  

 på et år.
 Eksempel:
En person, der forlader arbejdsmarkedet og går på fleksydelse den  

 1. juli 2007, får feriegodtgørelse, der ikke allerede er brugt, udbetalt i  

 forbindelse med overgangen til fleksydelse, jf. ferielovens § 30,  

 stk. 1, nr. 1. Udbetaling er for optjeningsåret 2006 og 2007 frem til  

 udgangen af juni måned.
Udbetalingen dækker således tidligere og løbende  

 optjeningsår.
Til § 36, stk. 2 Det følger af ferielovens § 34 b, stk. 2,  

 at  

 uhævet feriegodtgørelse, der er optjent i et ansættelsesforhold, som er  

 ophørt  

 senest ved udløbet af ferieåret, kan udbetales til lønmodtageren efter  

 ferieårets  

 udløb, uden at ferien holdes.
 Feriegodtgørelse, der er udbetalt efter ferielovens § 34 b,  

 stk. 2, medfører fradrag i fleksydelsen med det antal dage, den  

 udbetalte  

 feriegodtgørelse svarer til.
Fradrag i fleksydelse forudsætter, at der er en udbetaling af  

 fleksydelse at foretage fradraget i.
Der kan således ikke foretages fradrag i  

 en ydelse, man ikke længere modtager, fx fordi man er overgået til  

 folkepension.
 Eksempel 1:
En lønmodtager stopper med sit arbejde og går på fleksydelse den  

 1. oktober 2007. For ferieåret 2007  2008 (optjeningsåret 2006) får han  

 udstedt et feriekort på 18,5 dage.
Han får den 1. maj 2008 udbetalt  

 feriepengene fra optjeningsåret 2006. Han får fradag i fleksydelsen for de  

 18,5  

 dage på det tidspunkt, hvor udbetalingen sker eller ved den førstkommende  

 udbetaling af fleksydelse.
 Eksempel 2:
En lønmodtager stopper med sit arbejde og går på fleksydelse den  

 1. juli 2007. For ferieåret 2007  2008 (optjeningsåret 2006) får han  

 udstedt  

 et feriekort på 25 dage.
Han fylder 65 år den 15. marts 2008. Han anmoder den  

 1. maj 2008 om at få udbetalt feriepengene fra optjeningsåret 2006. Da han  

 først får feriepengene udbetalt, efter at han er trådt ud af  

 fleksydelsesordningen,  

 er der ikke nogen fleksydelse at foretage fradrag i.
Udbetalingen af  

 feriepenge  

 får derfor ingen betydning for fleksydelsen.
Til § 38 Strejke og lockout Der skal ske fradrag i fleksydelsen for en person,  

 der  

 ophører med at arbejde, fordi personen bliver omfattet af konflikt.  

 Vurderingen  

 af, om en person er omfattet af konflikt, følger reglerne for  

 arbejdsløshedsdagpenge.
 I perioden med fleksydelse skal personen, så længe konflikten  

 varer, have fradrag i fleksydelsen på baggrund af det gennemsnitlige antal  

 arbejdstimer inden for de seneste 4 uger i det arbejdsforhold eller hos den  

 arbejdsgiver, som er omfattet af konflikt.
 Opgørelsen af timer til fradrag sker på ugebasis ud fra personens  

 tidligere arbejdstimer i det berørte arbejdsforhold.
 Eksempler:
 1)  

 	  

 En fastansat person  

 med et fast timetal på 20 timer om ugen i de sidste 4 uger skal have fradrag  

 for 80 timer/4 uger = 20 timer om ugen.
 2)  

 	  

 En person med et  

 varierende ugentligt timetal på i alt 100 timer i de sidste 4 uger skal have  

 fradrag  

 for 100 timer/4 uger = 25 timer om ugen.
 3)  

 	  

 En person med kun 2  

 ugers ansættelse og med 20 timer om ugen skal have fradrag for 40 timer/4  

 uger  

 = 10 timer om ugen.
 4)  

 	  

 En person med kun 1  

 dags arbejde på 8 timer inden konflikten skal have fradrag for 8 timer/4 uger  

 =  

 2 timer om ugen.
 5)  

 	  

 En person, der  

 modtager fleksydelse, er ikke omfattet af 65-procent-reglen i § 61,  

 stk. 3, i lov om arbejdsløshedsforsikring m.v.
Til § 39 Reglerne finder anvendelse på såvel modtagere af  

 fleksydelse med bopæl og arbejde i Danmark som modtagere af fleksydelse med  

 bopæl og arbejde i de øvrige EØS-lande, i Schweiz, i Grønland eller på  

 Færøerne.
I det omfang indtægter fra et andet EØS-land eller fra Schweiz  

 skal medføre fradrag, skal indtægterne først omregnes til danske kroner og  

 øre  

 med den gældende kronekurs.
Derefter med den gældende omregningssats.
Til § 40 Indtægter, der ikke medfører fradrag I denne bestemmelse er opregnet en række indtægter,  

 som  

 ikke medfører fradrag.
Bestemmelsen er ikke udtømmende.
Har en person en  

 indtægt, der kan sidestilles med de nævnte indtægter, og som ikke er omfattet  

 af andre bestemmelser i denne bekendtgørelse, medfører indtægten ikke fradrag  

 i  

 fleksydelsen.
Til § 40, nr. 13 Foruden invalidepension, som er tegnet privat eller  

 som  

 led i et ansættelsesforhold, finder bestemmelsen anvendelse på fx pension ved  

 helbredsbetinget utjenstdygtighed (tjenestemænd) og svagelighedspension  

 (tjenestemænd).
Til § 40, nr. 14 Får en tjenestemand tilkendt tilskadekomstpension,  

 fordi  

 han som led i tjenesten er kommet til skade, skal der ikke ske fradrag for  

 den  

 del af pensionen, hvormed pensionen er forhøjet som følge af arbejdsskaden.  

 Fradraget sker således kun for den del af pensionen, der er optjent ret til  

 på  

 fratrædelsestidspunktet, jf. § 24, stk. 1. Den øvrige del af  

 tilskadekomstpensionen  

 betragtes som erstatning som følge af arbejdsskaden.
 Der henvises i øvrigt til bemærkningerne til den tilsvarende  

 bestemmelse i bekendtgørelse om fradrag i arbejdsløshedsdagpenge mv.
Til § 40, nr. 15 Da vederlaget modtages som kompensation for  

 overholdelse  

 af en konkurrence- eller kundeklausul, efter at personen er fratrådt sin  

 stilling, betragtes vederlaget ikke som løn.
Selvstændig virksomhed samtidig med fleksydelse Til § 41 En person, der ønsker at påbegynde eller videreføre  

 en  

 selvstændig virksomhed som bibeskæftigelse i perioden med fleksydelse, har  

 mulighed herfor, hvis arbejdstiden i virksomheden højst udgør 400 timer pr.  

 kalenderår, og hvis indtægten ikke overstiger 61.873 kr. (2007-niveau). Dette  

 gælder således også for personer, der fx driver et mindre landbrug eller har  

 selvstændig virksomhed i form af udlejningsejendom.
Ved vurderingen af, om der er tale om selvstændig virksomhed  

 (modsat fx formueforvaltning eller hobby), skal der bruges de almindelige  

 regler om afgrænsning heraf.
Er der tale om formueforvaltning, og personen  

 ikke  

 på nogen måde deltager i virksomhedens drift, er virksomheden uden betydning  

 for retten til fleksydelse.
 Der henvises til bekendtgørelse om drift af selvstændig  

 virksomhed.
En person, der overgår til fleksydelse, skal oplyse om eventuel  

 drift af selvstændig virksomhed til brug for vurderingen af, om arbejdstiden  

 i  

 virksomheden kan holdes inden for 400 timer.
Personen skal oplyse om  

 arbejdets  

 art og omfang, virksomhedens omsætning mv.
Det er en forudsætning for at drive selvstændig virksomhed  

 samtidig med fleksydelse, at der er tale om begrænset drift af en virksomhed,  

 som kan karakteriseres som bibeskæftigelse.
Den samlede arbejdstid i  

 virksomheden må ikke overstige 400 timer pr. kalenderår.
Det er tilladt, at  

 personen bruger fremmed hjælp eller har ansatte i virksomheden.
Som eksempler  

 kan nævnes vikar ved sygdom, en medhjælper ved høst, eller en vicevært.
Selv  

 om  

 personen bruger fremmed hjælp eller har en ansat, er det et krav, at den  

 samlede arbejdstid i virksomheden højst udgør 400 timer.
Har personen fået  

 hjælp til arbejdet i virksomheden, skal personen oplyse, hvor mange timer  

 personen har fået hjælp i virksomheden.
Det gælder uanset, om det er  

 personens  

 ægtefælle, samlever, børn, en ansat eller en anden selvstændig  

 erhvervsdrivende, der har udført arbejde i virksomheden.
 Virksomhedens indtægt må ikke i noget regnskabsår i perioden med  

 fleksydelse overstige 61.873 kr. (2007-niveau) eller den tilladte indtægt i  

 overgangsåret, jf. § 42, stk. 2. Ved virksomhedens indtægt forstås  

 nettoomsætning fratrukket vareforbrug, svarende til det regnskabstekniske  

 begreb »dækningsbidrag 1«.
Begrebet »nettoomsætning« er defineret i lov om visse selskabers  

 aflæggelse af årsregnskab mv. (årsregnskabsloven). Hvad der forstås som  

 virksomhedens vareforbrug afhænger af, hvilken type af virksomhed, der er  

 tale  

 om.
Vareforbruget betegnes som de direkte variable omkostninger, som er  

 afledt  

 af varesalget eller tjenesteydelsen. Øvrige variable omkostninger som fx  

 salgs-  

 og administrationsomkostninger eller kapacitetsomkostninger (fx omkostninger  

 til kontorhold, husleje og kontingent) kan ikke medtages som en del af  

 vareforbruget.
Salgsfremmende omkostninger som fx udgifter til reklame,  

 annoncering, udstillinger og messer indgår heller ikke som en del af  

 vareforbruget.
Hvis lønudgifter er afledt direkte af produktionen eller  

 fremstillingen i en produktions-, håndværks-, entreprenør- eller  

 landbrugsvirksomhed, fx udgifter til maskinstation, kan disse tillige opgøres  

 som en del af vareforbruget.
Lønomkostninger som vedrører fx administrative  

 funktioner kan derimod ikke medregnes.
I en landbrugsvirksomhed kan vareforbruget fx bestå af køb af  

 såsæd, gødning, foder og dyr samt periodens ændring i varelagre og  

 besætninger.  

 I en handelsvirksomhed kan vareforbruget fx bestå af køb af varer til  

 videresalg, emballage og fragt samt periodens ændring i varelagre.
I en  

 fremstillings-  

 eller håndværksvirksomhed kan vareforbruget fx bestå af køb af materialer,  

 emballage og fragt samt periodens ændring i igangværende produktion eller  

 arbejder og varelagre.
I en arkitektvirksomhed kan vareforbruget fx bestå af  

 udgifter til tryk af tegninger.
I en udlejningsvirksomhed kan vareforbruget  

 fx  

 bestå af udgifter til vedligeholdelse.
Har virksomheden før været drevet som hovedbeskæftigelse eller som  

 bibeskæftigelse i større omfang end 400 timer, skal personen give oplysninger  

 til brug for vurderingen af, om arbejdstiden og dækningsbidrag 1 fremover kan  

 holdes inden for grænserne, fx ved at fremlægge oplysninger om, at der er  

 sket  

 en varig indskrænkning.
Personen kan fx fremlægge oplysninger om, at der er  

 sket salg eller bortforpagtning af en del af virksomheden, indskrænkning i  

 åbningstider eller driftsomlægning (fx salg af dyr).
Har personen bortforpagtet en del af virksomheden for at reducere  

 virksomheden, så den opfylder kravene i § 41, stk. 1, skal denne  

 del  

 forblive bortforpagtet i hele perioden med fleksydelse.
Ophører  

 bortforpagtningen, tillades dog en afbrydelse på op til 3 måneder, således at  

 personen inden for de 3 måneder skal finde en ny forpagter.
Kommunen skal  

 påse,  

 at personen opfylder betingelsen om bortforpagtning i hele perioden med  

 fleksydelse.
 Eksempel 1:
 Specifikation af  

 dækningsbidrag 1 i en handelsvirksomhed.
Nettoomsætning 140.000 kr.
Vareforbrug -81.000 kr.
Vareindkøb -75.000 kr.
emballage -2.000 kr.
fragt -4.000 kr.
Ændring af  

 varelager -20.000 kr.
beholdning primo året -80.000 kr.
beholdning ultimo året 60.000 kr.
Dækningsbidrag 1 39.000 kr.
 Udgifter til fx husleje, forsikringer, revisor og  

 renter  

 samt afskrivninger kan ikke opgøres som en del af vareforbruget.
 Eksempel 2:
 Specifikation af  

 dækningsbidrag 1 i en landbrugsvirksomhed.
Nettoomsætning 405.000 kr.
salg af svin 358.000 kr.
salg af kreaturer 9.000 kr.
salg af markprodukter 20.000 kr.
EU-støtte 18.000 kr.
Vareforbrug -339.000 kr.
køb af svin -200.000 kr.
markudgifter -23.000 kr.
foder -115.000 kr.
dyrlæge og medicin -1.000 kr.
Ændringer i besætning -16.000 kr.
værdi af besætning primo året -101.000 kr.
værdi af besætning ultimo året 85.000 kr.
Dækningsbidrag 1 50.000 kr.
 Udgifter til fx vedligeholdelse af bygninger og  

 afskrivninger kan ikke opgøres som en del af vareforbruget.
 Eksempel 3:
 Specifikation af  

 dækningsbidrag 1 i en virksomhed med udlejningsejendomme.
Nettoomsætning 132.000 kr.
huslejeindtægter 132.000 kr.
Vareforbrug -89.300 kr.
ejendomsskat og forsikringer -52.500 kr.
vedligeholdelse -36.800 kr.
Dækningsbidrag 1 42.700 kr.
 Terminsrenter og afskrivninger kan ikke opgøres som  

 en  

 del af vareforbruget.
Særligt vedrørende interessentskaber Ejerskab af ideelle andele i et interessentskab er  

 uden  

 betydning for retten til fleksydelse, hvis der alene er tale om passiv  

 formueanbringelse, det vil sige, at personen ikke på nogen måde deltager i  

 driften af interessentskabet, herunder i bestyrelsesarbejde eller  

 ledelsesopgaver.
De nærmere regler herom fremgår af bekendtgørelse om drift  

 af  

 selvstændig virksomhed.
En person, der driver selvstændig virksomhed i  

 interessentskabsform, har på trods af reglerne i § 41, stk. 1,  

 adgang  

 til fleksydelse, hvis det personlige arbejde i virksomheden ikke overstiger  

 400  

 timer pr. kalenderår.
Vurderingen foretages konkret på grundlag af  

 oplysninger  

 om personens samtlige arbejdsopgaver i virksomheden.
 Indtægten ved interessentskabet opgøres i forhold til personens  

 ideelle andel af virksomheden.
 Personer, der ønsker at overgå til fleksydelse fra drift af et  

 interessentskab, hvor personen samlet set har drevet virksomheden i større  

 omfang end 400 timers årligt arbejde, og med en indtægt på mere end 61.873  

 kr.  

 (2007-niveau) pr. regnskabsår eller mere end den tilladte indtægt, skal både  

 sandsynliggøre, at det personlige arbejde i virksomheden er reduceret, og at  

 personens andel af virksomhedens indtægt beregnet i forhold til personens  

 ideelle andel af virksomheden kan holdes under indtægtsgrænsen efter overgang  

 til fleksydelse.
Til § 42 Det tilladte timetal skal nedsættes forholdsmæssigt  

 afhængigt af, på hvilket tidspunkt i kalenderåret personen går på  

 fleksydelse.
Dækningsbidrag 1 kan forhøjes i overgangsåret for virksomheder,  

 som indtil personens overgang til fleksydelse har været drevet som personens  

 hoved- eller bibeskæftigelse i mindst 1 regnskabsår.
Har personen ikke valgt  

 at  

 forhøje dækningsbidrag 1, kan personen ikke efter overgang til fleksydelse  

 anmode om, at dækningsbidrag 1 bliver forhøjet i overgangsåret.
Overstiger  

 dækningsbidrag 1 således beløbsgrænsen i § 41, stk. 1, gælder de  

 almindelige regler om tilbagebetaling mv. efter § 61.
Vælger personen at forhøje dækningsbidrag 1, er opgørelsen af  

 dækningsbidrag 1 i overgangsåret afhængig af personens individuelle forhold i  

 virksomheden, idet opgørelsen skal ske i forhold til virksomhedens  

 gennemsnitlige dækningsbidrag 1 inden for de 3 seneste, hele regnskabsår.
Jo  

 senere i regnskabsåret personen overgår til fleksydelse, desto større  

 indflydelse har personens individuelle forhold på opgørelsen af  

 dækningsbidrag  

 1 i overgangsåret.
 Definitionen af et »helt regnskabsår« svarer til definitionen af  

 regnskabsår i bekendtgørelse om fremgangsmåden ved beregning af  

 arbejdsfortjenesten for selvstændige erhvervsdrivende.
 Eksempel 1:
En person har ved sin selvstændige virksomhed som hovedbeskæftigelse  

 haft et gennemsnitligt dækningsbidrag 1 på 240.000 kr. pr. regnskabsår inden  

 for de seneste, hele 3 regnskabsår.
Virksomhedens regnskabsår følger  

 kalenderåret.
Dækningsbidrag 1 forhøjes med 20.000 kr. pr. afsluttet måned  

 inden overgangen til fleksydelse (240.000 kr. : 12 måneder) og dækningsbidrag  

 1  

 udgør 5.156,08 kr. pr. påbegyndt måned efter overgangen til fleksydelse i  

 overgangsåret (61.873 kr. : 12 måneder).
 Overgår personen i januar måned, vil dækningsbidrag 1 udgøre  

 61.873 kr. (0 x 20.000 kr. + 12 x 5.156,08 kr.).
 Overgår personen i februar måned, vil dækningsbidrag 1 udgøre  

 76.716,08 kr. (1 x 20.000 kr. + 11 x 5.156,08 kr.).
 Overgår personen i maj måned, vil dækningsbidrag 1 udgøre  

 121.248,64 kr. (4 x 20.000 kr. + 8 x 5.156,08 kr.).
 Overgår personen i august måned, vil dækningsbidrag 1 udgøre  

 165.780,40 kr. (7 x 20.000 kr. + 5 x 5.156,08 kr.).
 Overgår personen i oktober måned, vil dækningsbidrag 1 udgøre  

 195.468,24 kr. (9 x 20.000 kr. + 3 x 5.156,08 kr.).
 Overgår personen i december måned, vil dækningsbidrag 1 udgøre  

 225.156,08 kr. (11 x  

  

 20.000 kr. + 1 x 5.156,08 kr.).
 Eksempel 2:
En person har ved sin selvstændige virksomhed som bibeskæftigelse  

 haft et gennemsnitligt dækningsbidrag 1 på 75.000 kr. pr. regnskabsår inden  

 for  

 de seneste, hele 3 regnskabsår.
Virksomhedens regnskabsår går fra 1. april  

 til  

 31. marts.
Dækningsbidrag 1 forhøjes med 6.250 kr. pr. afsluttet måned inden  

 overgangen til fleksydelse (75.000 kr. : 12 måneder) og dækningsbidrag 1  

 udgør  

 5.156,08 kr. pr. påbegyndt måned efter overgangen til fleksydelse i  

 overgangsåret (61.873 kr. : 12 måneder).
 Overgår personen i april måned, vil dækningsbidrag 1 udgøre 61.873  

 kr. (0 x 6.250 kr. + 12 x 5.156,08 kr.).
 Overgår personen i juli måned, vil dækningsbidrag 1 udgøre  

 65.154,72 kr. (3 x 6.250 kr. + 9 x 5.156,08 kr.).
 Overgår personen i oktober måned, vil dækningsbidrag 1 udgøre  

 68.436,48 kr. (6 x 6.250 kr. + 6 x 5.156,08 kr.).
Til § 45, stk. 1-3 Personen skal oplyse til kommunen om virksomhedens  

 dækningsbidrag 1, omsætning og vareforbrug.
Har virksomheden haft en  

 nettoomsætning på mindre end 61.873 kr. (2007-niveau), kan dækningsbidraget  

 ikke blive på mere end 61.873 kr.
Personen kan derfor nøjes med at oplyse  

 omsætningens  

 størrelse.
Oplysningerne skal altid være attesteret af en statsautoriseret  

 eller registreret revisor.
Oplysningerne kan dog i stedet attesteres af en  

 økonomikonsulent eller lignende, forudsat at vedkommende er godkendt af  

 Strukturdirektoratet som særlig sagkyndig.
Der henvises til bekendtgørelse om  

 støtteordning for yngre jordbrugere.
Til § 45, stk. 4 Afleverer personen ikke årsskemaet rettidigt,  

 indstilles  

 udbetalingen af fleksydelse.
Udbetalingen kan genoptages, når personen har  

 afleveret oplysningerne.
Ville personen have været berettiget til fleksydelse  

 i  

 den mellemliggende periode, kan personen få fleksydelse med tilbagevirkende  

 kraft for perioden.
Til § 46 Konstaterer kommunen inden kalenderårets udgang, at  

 timetallet ved virksomheden overstiger 400 timer, skal kommunen indstille  

 udbetalingen af fleksydelse.
Udbetaling af fleksydelse kan ikke genoptages  

 før  

 den 1. januar i det følgende år.
 Kommunen skal træffe afgørelse om tilbagebetaling af den  

 fleksydelse, der er udbetalt efter tidspunktet for overskridelse af de 400  

 timer.
 Eksempel:
Personen har i november måned haft så mange arbejdstimer i sin  

 virksomhed, at det samlede timetal for kalenderåret bliver på 405 timer.  

 Kommunen skal indstille udbetalingen og træffe afgørelse.
Al fleksydelse  

 udbetalt efter den dag, hvor timegrænsen på 400 timer blev overskredet, er  

 fejludbetalt.  

 Udbetalingen kan først genoptages i det følgende kalenderår.
Det gælder,  

 uanset  

 hvornår i kalenderåret personen har overskredet timegrænsen.
Til § 47 Konstaterer kommunen, at indtægten i virksomheden,  

 i  

 regnskabsåret har oversteget 61.873 kr. (2007-niveau) eller det tilladte  

 dækningsbidrag 1, jf. § 45, stk. 2, indstiller kommunen  

 udbetalingen  

 af fleksydelse.
 Vurderer kommunen, at personen har været i god tro om  

 overskridelsen, kan udbetalingen genoptages på det vilkår, at personen  

 betaler  

 fleksydelse tilbage svarende til overskridelsen.
 Eksempel 1:
Personen afleverer årsskema til kommunen 3 måneder efter  

 regnskabsårets afslutning.
Kommunen konstaterer, at virksomheden har haft et  

 dækningsbidrag 1 på 65.000 kr. i regnskabsåret.
Virksomheden har tidligere  

 været drevet som en mindre bibeskæftigelse med et dækningsbidrag 1 på under  

 61.873 kr.
Kommunen standser udbetalingen af fleksydelse og undersøger sagen  

 nærmere.
Det viser sig, at overskridelsen var undskyldelig.
Kommunen skal  

 træffe afgørelse om, at genoptagelse af udbetalingen kan ske på vilkår af, at  

 personen betaler fleksydelse tilbage med 3.127 kr., hvilket svarer til  

 overskridelsen.
Accepterer personen ikke dette vilkår, kan udbetalingen af  

 fleksydelse ikke genoptages.
 Eksempel 2:
Personen er gået på fleksydelse og har oplyst at påbegynde  

 selvstændig virksomhed 1. juli 2007. Regnskabsåret går fra 1. juli til 30.  

 juni.
Helt fra starten står det klart for personen, at virksomhedens  

 dækningsbidrag 1 bliver langt over 61.873 kr.
Personen oplyser imidlertid  

 ikke  

 herom til kommunen.
Først ved oplysning til kommunen på årsskema 3 måneder  

 efter regnskabsårets afslutning (oktober 2008) får kommunen kendskab til  

 overskridelsen.
Personen skal betale al fleksydelse fra 1. juli 2007 tilbage,  

 da personen har været vidende om, at betingelserne i § 41 om  

 virksomhedens  

 omfang ikke har været opfyldt.
Til kapitel 5 Udbetaling af fleksydelse Til § 48 En person, der ikke selv er skyld i, at der mangler  

 oplysninger om pensioner mv., kan få udbetalt fleksydelse i op til 6 måneder.  

 I  

 så fald skal kommunen tydeligt informere om, at opgørelsen af pensioner ikke  

 er  

 endelig.
Et eksempel på, at en person ikke selv er skyld i den manglende  

 indberetning af pensioner, er problemer med at få oplyst udenlandske  

 ordninger  

 eller andre ordninger, hvor der ikke efter loven er en pligt til, at der skal  

 ske automatisk indberetning.
Til § 49 Fleksydelsen standses fra den 1. i måneden, hvor  

 personen ikke har opfyldt sin oplysningspligt.
Betingelser for udbetaling Til § 51 Udbetaling af fleksydelse indstilles ved udgangen  

 af den  

 måned, hvor personen har opholdt sig mere end 3 måneder i lande uden for  

 EØS-området, Schweiz, Grønland og Færøerne eller udgangen af den måned, hvor  

 personen er frihedsberøvet efter domstols- eller administrativ afgørelse,  

 hvis  

 der er tale om frihedsberøvelse på mere end 30 dages varighed.
Kommunen kan i særlige tilfælde straks ophøre med at udbetale  

 fleksydelse, hvis det er åbenbart, at den udbetales med urette.
Ophør af  

 udbetalingen skal begrundes skriftligt.
Se også vejledningen til § 57.
Til § 52 Tilgodehavende Udbetaling af tilgodehavende fleksydelse sker på  

 tidspunktet for den først kommende udbetaling af fleksydelse.
Størrelsen af  

 det  

 tilgodehavende beløb skal fremgå af udbetalingen.
 Kommunen kan efter en konkret vurdering, og under hensyn til  

 beløbets størrelse, fremskynde udbetaling af et tilgodehavende  

 fleksydelsesbeløb, hvis der er et ønske om det, jf. § 52, stk. 1.  

 Det  

 kan fx være i en situation, hvor personen ikke har anden indtægt i den måned.
 Der udbetales ikke renter af tilgodehavende beløb.
Til § 53 Ophør af udbetaling af fleksydelse Retten til fleksydelse ophører ved udgangen af den  

 måned, hvor personen når folkepensionsalderen, jf. lovens § 22,  

 stk. 2.
 Af hensyn til overgangen til folkepension skal kommunen senest 3  

 måneder før en person, der modtager fleksydelse, når folkepensionsalderen  

 informere denne om, at udbetalingen ophører.
Til § 54 Dødsfald Retten til fleksydelse ophører fra dagen for  

 dødsfaldets  

 indtræden.
 Fleksydelsen udbetales sidste gang for den måned, hvori dødsfaldet  

 fandt sted. Ægtefællen får udbetalt et beløb, der svarer til afdødes  

 fleksydelse fra den 1. i måneden til og med dagen før dødsfaldstidspunktet.
 For samlevende eller enlige personer, der modtager fleksydelse,  

 udbetales afdødes fleksydelse indtil dødsfaldstidspunktet til dødsboet - dvs.  

 fra den 1. i måneden for dødsfaldstidspunktet og indtil dødsfaldstidspunktet.
Beløbet, som udbetales til ægtefælle for den måned, hvor  

 dødsfaldet fandt sted, skal indeholdes A-skat på grundlag af afdødes  

 skattekort.
Der kan i øvrigt henvises til SKATs juridiske vejledning om  

 indeholdelse af A-skat, AM-bidrag og SP-bidrag, 2006, afsnit B.
Ophold og arbejde i lande uden for EØS-området,  

 Schweiz, Grønland og Færøerne Reglerne i § 57 og § 58 gælder for såvel  

 personer med bopæl her i riget som i de øvrige lande inden for EØS-området  

 eller Schweiz.
Det skal bemærkes, at riget udgør Danmark, Færøerne og  

 Grønland.
 En person, der modtager fleksydelse, der fx har bopæl i Tyskland,  

 er omfattet af disse regler ved ophold i fx USA.
 Udbetaling af fleksydelse ved bopæl i Schweiz:
Schweiz indgik den 1. juni 2002 en aftale med EU om fri  

 bevægelighed for personer.
Schweiz skal med hensyn til fleksydelse anses for  

 et  

 EU-land.
Det er derfor muligt at få sin fleksydelse udbetalt ved bopæl eller  

 ophold i Schweiz.
Til § 57 En person, der modtager fleksydelse, skal bevare  

 sin  

 faste bopæl her i riget, i et andet EØS-land eller i Schweiz.
Personen kan  

 således ikke bevare retten til fleksydelse i en 3-måneders periode, hvis  

 personen tager fast ophold i lande uden for riget, EØS-området og Schweiz.
 Kun i de tilfælde, hvor det tilladte 3 måneders ophold i lande  

 uden for riget, EØS-området og Schweiz, ikke er brugt inden udgangen af et  

 kalenderår, kan en ny 3 måneders periode påbegyndes i direkte forlængelse  

 heraf, uden at personen forinden tager ophold i riget, i et andet EØS-land  

 eller i Schweiz.
Til § 58 Endagsrejser, der ikke er forbundet med overnatning  

 i  

 udlandet, betragtes ikke som udlandsophold.
 På grundlag af personens oplysninger om udlandsophold standser  

 kommunen udbetalingen af fleksydelse, hvis personen ikke længere opfylder  

 betingelserne i §§ 51 og 57.
Genoptagelse af udbetaling af fleksydelse Til § 60 Når en person igen tager fast ophold her i riget, i  

 et  

 andet EØS-land eller i Schweiz efter længere tids ophold i lande uden for  

 riget, EØS-området og Schweiz, kan udbetaling af fleksydelse genoptages.
Det  

 forudsætter dog, at personen opfylder de almindelige betingelser for at få  

 udbetalt fleksydelse.
Til kapitel 6 Tilbagebetaling af fleksydelse Til § 61 For meget udbetalt fleksydelse skal tilbagebetales,  

 hvis  

 personen har tilsidesat sin oplysningspligt, jf. § 11 i lov om  

 retssikkerhed og administration på det sociale område, eller i øvrigt mod  

 bedre  

 vidende uberettiget har modtaget fleksydelse.
Tilbagebetalingskravet kan  

 rettes  

 mod personens dødsbo.
Der er alene tilbagebetalingspligt, hvis personen vidste eller  

 burde vide, at de manglende oplysninger ville få betydning for retten til  

 eller  

 størrelsen af fleksydelsen.
Ved vurderingen af, om der har været tale om god  

 eller ond tro, indgår den vejledning, som kommunen har ydet.
Bestemmelsen  

 omfatter også tilfælde, hvor personen har udvist svig, dvs. har udvist forsæt  

 eller har udnyttet, at udbetaling beroede på en misforståelse hos kommunen.
 Tilbagebetaling fra personen eller dennes dødsbo kan også kræves  

 ud fra de almindelige retsprincipper og forudsætningssynspunkter.
Til § 62 Kommunen skal inddrive tilbagebetalingskrav snarest  

 muligt efter, at der er truffet afgørelse om for meget udbetalt fleksydelse.
 Kommunen skal skriftligt underrette personen eller dennes dødsbo  

 om kravet, og om at restancen ved fortsat manglende indbetaling overgives til  

 restanceinddrivelsesmyndigheden til inddrivelse.
Kommunen fastsætter en frist for indbetaling af kravet.
Fristen  

 skal fastsættes ud fra en vurdering af beløbets størrelse og de øvrige  

 omstændigheder ved kravets opståen.
Til § 64 Hvis personen eller dennes dødsbo ikke har betalt  

 det  

 skyldige beløb efter påkrav, og kommunen ikke kan opnå en frivillig  

 afdragsordning, skal kommunen anmode restanceinddrivelsesmyndigheden om at  

 inddrive tilbagebetalingskravet.
Hvis der er klaget over kommunens afgørelse, kan kommunen undlade  

 at overgive kravet til restanceinddrivelsesmyndigheden, indtil ankesagen er  

 afgjort.
Det gælder dog ikke, hvis kravet derved forældes.
Overgivelse af kravet til restanceinddrivelsesmyndigheden skal ske  

 på en af restanceinddrivelsesmyndigheden udarbejdet blanket.
Kommunen  

 orienterer personen om overgivelsen.
Til § 65 Modregning i fleksydelse Afdragsordningen skal være baseret på månedlige  

 afdrag,  

 der modregnes i fleksydelsen.
Det er en betingelse, at tilbagebetalingskravet  

 skal være afsluttet ved fleksydelsens ophør.
Kommunen og personen skal indgå  

 en  

 skriftlig aftale om afdragsordningen.
Af aftalen skal fremgå det månedlige  

 afdrag, tidspunktet for fuldbyrdelse, samt fleksydelsens størrelse efter  

 modregning af afdrag.
Til kapitel 7 Tilbagebetaling af fleksydelsesbidrag Til §§ 66-69 Det følger af lovens § 31, at alle, der har  

 indbetalt bidrag, og som skriftligt fravælger muligheden for at modtage  

 fleksydelse, kan få bidragene tilbage.
 Anmodningen om tilbagebetaling skal ske, inden retten til  

 fleksydelse ophører.
Hvis man ikke har nået fleksydelsesalderen, når man vælger  

 fleksydelsesordningen  

 fra og anmoder om at få fleksydelsesbidraget tilbagebetalt, er hovedreglen,  

 at  

 fleksydelsesbidraget skal overføres til en dansk eller udenlandsk  

 pensionsordning.
Se vejledningen til § 66, stk. 2.
I de situationer, der er nævnt i lovens § 31, stk. 2,  

 tilbagebetales bidraget kontant efter skriftlig anmodning.
Dvs. når ·  


  

 Personen er tilkendt  

 førtidspension af kommunen eller efter en tilsvarende udenlandsk lovgivning.
 ·  


  

 Personen har nået fleksydelsesalderen.
·  


  

 Personen emigrerer.
Se  

 vejledningen til § 66, stk. 3.
·  


  

 Tilbagebetalingsbeløbet ikke  

 overstiger 7 gange højeste sygedagpengesats.
Det svarer til et års betaling  

 af  

 fleksydelsesbidrag.
I 2007 udgør denne bagatelgrænse 4.780 kr.
I nogle situationer kan det være uklart, om en person fravælger  

 fleksydelsesordningen  

 og ønsker bidraget tilbagebetalt, eller om personen blot vil holde pause med  

 bidragsbetalingen.
Det kan fx være tilfældet, hvis personen meddeler  

 kommunen,  

 at personen »ikke længere vil betale fleksydelsesbidrag«.
Derfor vil det ofte  

 være  

 hensigtsmæssigt, at kommunen beder personen udfylde en standardblanket, der  

 indeholder vejledning om konsekvenserne af at få bidraget tilbagebetalt, fx  

 KL´s blanket FL 135 »Udmeldelse af fleksydelsesordningen og/eller anmodning  

 om  

 tilbagebetaling af fleksydelsesbidrag«.
Lovens § 31, stk. 3 og 4, er undtagelser fra hovedreglen  

 om, at tilbagebetaling af fleksydelsesbidrag forudsætter en forudgående  

 skriftlig anmodning.
Kommunen skal af egen drift betale bidraget tilbage, og  

 tilbagebetalingen sker ved, at beløbet udbetales kontant.
Se vejledningen til  

 § 67.
Til § 66, stk. 1 Tilbagebetaling efter lovens § 31, stk. 1  

 og  

 2, forudsætter, at personen forinden skriftligt har fravalgt  

 fleksydelsesordningen  

 og anmodet  

  

 kommunen om tilbagebetaling.
 Det er tidspunktet for kommunens faktiske tilbagebetaling, der er  

 afgørende for, om personen er omfattet af lovens § 31, stk. 1, og  

 skal have beløbet overført til en pensionsordning, eller om personen er  

 omfattet af lovens § 31, stk. 2, og skal have det kontant tilbage.
Til § 66, stk. 2 Overførsel til en pensionsordning Ønsker personen bidraget overført til en dansk  

 pensionsordning, er det en betingelse, at pensionsordningen er omfattet af  

 pensionsbeskatningslovens kapitel 1, og personen skal dokumentere, at denne  

 betingelse er opfyldt.
Personen kan opfylde sin dokumentationspligt gennem en  

 erklæring fra sit pensionsinstitut, der bekræfter, at den pensionsordning,  

 personen ønsker overført til, er omfattet af kapitel 1 i  

 pensionsbeskatningsloven.
 KL´s blanket FL 135 »Udmeldelse af fleksydelsesordningen og/eller  

 anmodning om tilbagebetaling af fleksydelsesbidrag« kan bruges som  

 dokumentation i forbindelse med overførsel af fleksydelsesbidrag til en dansk  

 pensionsordning.
Der sker ingen beskatning, når beløbet overføres til en dansk  

 pensionsordning.
Det skyldes, at pensionen beskattes, når den kommer til  

 udbetaling.
Man kan få overført fleksydelsesbidraget til en hvilken som helst  

 udenlandsk pensionsordning.
Der skal betales skat af beløbet, jf.  

 pensionsbeskatningslovens § 49 B, stk. 5.
Hvis personen på tilbagebetalingstidspunktet opfylder  

 betingelserne for at få betalt fleksydelsesbidraget kontant tilbage, skal det  

 betales kontant tilbage.
Personen kan ikke i stedet vælge at få det overført  

 til en pensionsordning.
Til § 66, stk. 3 Emigration Personen skal dokumentere over for kommunen, at  

 personen  

 er emigreret eller skal emigrere.
Det er ikke et krav, at anmodningen om  

 tilbagebetaling er fremsat, før personen emigrerer.
Det ligger i ordet emigration, at man udvandrer fra Danmark.
Man  

 er ikke udvandret, hvis man midlertidigt er udrejst af Danmark, fx på grund  

 af  

 udstationering i udlandet i en årrække.
 Dokumentation kan bestå i en udskrift fra cpr-registret, hvoraf  

 det fremgår, at personen er udrejst af Danmark sammenholdt med, at personen  

 fx  

 har opsagt eller solgt sin bolig i Danmark og købt/lejet bolig i udlandet.
Hvis man på et senere tidspunkt på ny bosætter sig i Danmark, skal  

 man ikke betale det beløb tilbage til kommunen, som man fik udbetalt.
Man kan  

 heller ikke betale beløbet tilbage til kommunen med den følge, at man igen  

 får  

 fleksydelsesanciennitet for den periode, som man i sin tid fik  

 fleksydelsesbidraget  

 tilbage for på grund af emigrationen.
Til § 67 Tilbagebetaling uden skriftlig anmodning Hvis en person når pensionsalderen, uden at have  

 fået  

 fleksydelse, skal kommunen af egen drift betale fleksydelsesbidraget tilbage.  

 Det betyder, at kommunen skal opgøre og udbetale fleksydelsesbidraget, selvom  

 der ikke ligger en skriftlig anmodning.
Beløbet er skattepligtig indkomst ,  

 jf.  

 pensionsbeskatningslovens § 49 B, stk. 3. Se vejledningen til  

 § 69.
Afgår en person ved døden før pensionsalderen, skal kommunen udbetale  

 fleksydelsesbidraget til dødsboet.
Der svares en afgift på 30% af  

 tilbagebetalingsbeløbet, jf. pensionsbeskatningslovens § 49 B,  

 stk. 2.
Inden kommunen foretager udbetalingen til dødsboet, skal den sikre  

 sig den fornødne dokumentation for, at beløbet kan udbetales.
Beløbet kan  

 udbetales enten til skifteretten eller til en advokat eller arving, der i  

 henhold til en skifteretsattest er bemyndiget til at handle på boets vegne.  

 Er  

 der givet skiftefuldmagt til en medarving eller en advokat, skal kopi af  

 fuldmagten også vedlægges som dokumentation.
Til § 68 Tilbagebetalingsbeløbet skal opgøres i henhold til  

 lovens § 32.
 Beløbet findes ved at gange antallet af sygedagpengesatser, der er  

 indbetalt som bidrag (herunder evt. bidrag, der er indbetalt som  

 efterbetaling,  

 se § 13), med den sygedagpengesats, der er gældende på  

 tilbagebetalingstidspunktet.
 Eksempel:
 M har betalt fleksydelsesbidrag fra 1. april 2003. Med virkning  

 fra 1. november 2010 fravælger M fleksydelsesordningen og anmoder skriftligt  

 om  

 at få bidraget tilbagebetalt.
01.04.03  31.12.03: 7 dagpengesatser x 9/12 år = 5,25 dagpengesatser 01.01.04  31.12.09: 7 dagpengesatser x 5 år = 35 dagpengesatser 01.01.10  31.10.10: 7 dagpengesatser x 10/12 år = 5,83 dagpengesatser I alt = 46,08 dagpengesatser Hvis personen er overgået til fleksydelse, skal  

 tilbagebetalingsbeløbet fratrækkes 20 dagpengesatser for hver måned, der er  

 udbetalt fleksydelse til personen, jf. lovens § 32, stk. 2. Et  

 eventuelt fradrag for en del af en måned sker ved at gange antallet af  

 kalenderdage i den pågældende måned med 2/3.
 Det er fastsat i pensionsbeskatningslovens § 49 B, om der  

 skal betales skat eller afgift af tilbagebetalingsbeløbet.
Ved overførsel af fleksydelsesbidrag til en dansk pensionsordning,  

 skal der hverken betales skat eller afgift af beløbet.
Se  

 pensionsbeskatningslovens § 49 B, stk. 4.
Ved kontant tilbagebetaling af bidrag efter tilkendelse af  

 førtidspension eller efter dødsfald svares en afgift på 30% af  

 tilbagebetalingsbeløbet, jf. pensionsbeskatningslovens § 49 B,  

 stk. 2. Det afgiftspligtige beløb skal rundes nedad til det nærmeste  

 kronebeløb, der kan deles med 100. Er beløbet mindre end 100 kr., svares der  

 ingen afgift.
Der svares afgift, selvom personen ikke har været skattepligtig  

 her i landet i den periode, hvor indbetaling af bidragene til  

 fleksydelsesordningen  

 fandt sted.
I de øvrige situationer med kontant tilbagebetaling af bidrag, jf.  

 lovens § 31, stk. 2, nr. 2-4, og stk. 3, samt ved overførsel  

 af  

 bidrag til en udenlandsk pensionsordning, jf. lovens § 31, stk. 1,  

 2.  

 pkt., betales der skat, jf. pensionsbeskatningslovens § 49 B,  

 stk. 3  

 og 5. Kommunen skal i disse situationer rette henvendelse til told- og  

 skatteforvaltningen for at få opgjort, hvor stort et beløb, der skal betales  

 i  

 skat.
Beløbet kan først udbetales, når kommunen har fået meddelelse fra told-  

 og skatteforvaltningen om skattebeløbet.
Se Skatteministeriets bekendtgørelse  

 om fremgangsmåden ved kontant udbetaling mv. af efterlønsbidrag og kontant  

 tilbagebetaling mv. af fleksydelsesbidrag.
 Ved tilbagebetaling af forudbetalte bidrag ved udmeldelse eller  

 fravalg af fleksydelsesordningen, skal bidraget ikke opgøres efter lovens  

 § 32, og beløbet beskattes ikke.
 Eksempel:
 Den 20. august 2008 bliver K tilkendt førtidspension med virkning  

 fra 1. juni 2008. K har været tilmeldt fleksydelsesordningen fra 1. juli 2002  

 og har betalt bidrag fra tilmeldingen til og med 30. september 2008.
 Opgørelsen efter lovens § 32 omfatter alene bidraget, der er  

 indbetalt for perioden 1. juli 2002 til 31. maj 2008. Betalingen for perioden  

 1. juni til 30. september 2008 tilbagebetales til K med det faktisk  

 indbetalte  

 beløb, og der skal ikke betales afgift af beløbet.
Til kapitel 8 Skriftlighed Til § 70 Tilmelding til fleksydelsesordningen, udmeldelse af  

 fleksydelsesordningen, ansøgning om fleksydelse, anmodning om tilbagebetaling  

 af fleksydelsesbidrag og anmodning om overførsel af bidrag til en  

 pensionsordning skal efter reglerne ske skriftligt.
Kravet om skriftlighed kan også opfyldes ved, at tilmeldingen,  

 udmeldelsen mv. sendes elektronisk til kommunen.
Det er dog en forudsætning,  

 at  

 der er sikkerhed for afsenderens identitet, da de nævnte handlinger kan have  

 store konsekvenser for personen.
I nogle tilfælde er det ikke tilstrækkeligt at fremsende sin  

 anmodning elektronisk, hvis der skal medsendes dokumentation/skattekort mv.  

 som  

 skal foreligge i original.
Det vil ofte være tilfældet ved fx ansøgning om  

 fleksydelse.
Til kapitel 9 Ikrafttræden Til § 71 Denne vejledning afløser vejledning nr. 130 af 13.  

 december 2006.
