 I medfør af § 29, stk. 4, i registreringsafgiftsloven, jf.  

 lovbekendtgørelse nr. 81 af 12. februar 1990, fastsættes følgende  

 bestemmelser vedrørende det i henhold til lovens § 29, stk. 1, nedsatte nævn:
§ 1.  Nævnet består af 6 medlemmer.
Af medlemmerne  

 skal 1 medlem være dommer og 1 medlem være teknisk kyndig. 3 medlemmer, der  

 skal være branchekyndige, udpeges efter indstilling fra henholdsvis Danmarks  

 Automobilforhandler Forening, Håndværksrådet og Industrirådet.
Nævnets  

 formand udpeges af skatteministeren.
 Stk. 2.  Told- og Skattestyrelsen udpeger en  

 repræsentant, der tilforordnes nævnet.
 § 2.  Nævnet har den endelige administative afgørelse  

 af:
 Stk. 2.  Nævnet skal endvidere på begæring afgive  

 erklæring til Skatteministeriet i spørgsmål, som dette forelægger nævnet.
 § 3.  Nævnet holder møde på de af nævnet vedtagne  

 mødedage, og i øvrigt så ofte formanden finder anledning dertil.
 § 4.  Nævnet er beslutningsdygtigt, når mindst 4  

 medlemmer er til stede.
Stk. 2.  Afgørelser træffes ved stemmeflerhed.
Står  

 stemmerne lige, er formandens stemme afgørende.
 Stk. 3.  Told- og Skattestyrelsens tilforordnede har  

 ikke stemmeret.
 § 5.  Intet af nævnets medlemmer må deltage i  

 afstemningen vedrørende en sag, der umiddelbart berører erhvervsvirksomheder,  

 i hvilke han er økonomisk interesseret eller i øvrigt tilknyttet, jf.  

 forvaltningslovens kapitel 2.
 Stk. 2.  Nævnet afgør, om bestemmelsen i stk. 1  

 udelukker, at et medlem deltager i afstemningen vedrørende en sag.
 § 6.  Den, der har anmodet nævnet om en afgørelse, har  

 efter begæring adgang til mundtligt at fremstille sagen for nævnet.
 § 7.  Nævnets medlemmer og den tilforordnede har  

 tavshedspligt med hensyn til oplysninger af fortrolig karakter, som de gennem  

 deres virksomhed i nævnet får kendskab til, jf. forvaltningslovens § 27.
 § 8.  Der udarbejdes skriftligt referat af  

 forhandlingerne i nævnet og af de afgørelser, der træffes.
 Stk. 2.  Nævnets afgørelser skal meddeles skriftligt.
 § 9.  Bekendtgørelsen træder i kraft dagen efter  

 offentliggørelsen i Lovtidende og har virkning fra den 15. februar 1990.  

 Samtidig ophæves bekendtgørelse nr. 346 af 23. juni 1982 af forretningsorden  

 for Nævnet vedrørende Registreringsagift af Motorkøretøjer m.v.
