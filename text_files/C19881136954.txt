 Med virkning fra den 1. januar 1989 er indtægter vedrørende  

 afsoningsomkostninger overført fra konto 4300.50.0. til konto 02.80.12.01.  

 Strafferetsplejen m.v.
 Kriminalforsorgen vil således fra den 1. januar 1989 ikke længere oppebære  

 indtægterne fra indbetalte afsoningsomkostninger.
 I den anledning skal direktoratet meddele følgende:
1. Ved løsladelse af afsonere skal der som bekendt  

 gives vedkommende politimesterembede fornøden meddelelse om størrelsen af det  

 beløb, der skal inddrives i afsoningsomkostninger.
Fra den 1. januar 1989 må  

 det ikke længere fremgå af de til politimesterembederne fremsendte fakturaer  

 om afsoningsomkostningernes størrelse, at beløbet skal indbetales til  

 vedkommende statsfængsel og for så vidt angår arresthusophold til  

 direktoratets løn- og regnskabskontor.
 Det henstilles, at samtlige anstalter og arresthuse fra den 1. januar 1989  

 anvender blanket P 191 ved opgørelsen over afsoningsomkostninger.
 Disse blanketter kan rekvireres hos rigspolitichefens blanketafdeling,  

 telefon 01 14 14 48, lokal 2396.
 Det tilføjes, at de enkelte politimesterembeder fra rigspolitichefen vil  

 modtage særskilt meddelelse om, hvorledes indbetalte afsoningsomkostninger  

 skal posteres på konto 02.80.12.01. fra den 1. januar 1989.
 2. Afsoningsomkostninger, der indbetales efter den 1.  

 januar 1989, må ikke tilgå konto 4300.50.0., uanset at regningen er udstedt  

 før den 1. januar 1989. Såfremt afsoningsomkostninger ved en fejl indbetales  

 på konto 4300.50.0. efter denne dato, skal beløbet returneres til vedkommende  

 politimesterembede.
 For så vidt angår afsoningsomkostninger, der indbetales til konto  

 02.80.12.01. efter 1. januar 1989, men som vedrører opgørelse af  

 afsoningsomkostninger, der er udstedt før den 1. januar 1989, skal politiet  

 sende meddelelse om indbetalinger til vedkommende statsfængsel og til  

 direktoratets løn- og regnskabskontor for så vidt angår regninger for  

 arresthusophold og regninger, der skønnes uerholdelige.
 3. Direktoratet henstiller, at opgørelser vedrørende  

 afsoningsomkostninger i perioden fra modtagelsen af denne skrivelse og indtil  

 den 31. december 1988 først udstedes, dateres og sendes til vedkommende  

 politimesterembede efter den 1. januar 1989.
 4. Kriminalforsorgens anstalter bør fortsat opbevare  

 kopi af de til politimesterembederne fremsendte opgørelser vedrørende  

 afsoningsomkostningernes størrelse, således at det efterfølgende kan  

 konstateres, at opgørelsen er udfærdiget.
 Arresthusene skal fra den 1. januar 1989 ikke længere indsende kopi af  

 opgørelse over udgifter ved arresthusophold til direktoratets løn- og  

 regnskabskontor som anført i direktoratets skrivelse af 3. februar 1986. Kopi  

 af de fremsendte opgørelser skal i stedet opbevares i de enkelte arresthuse.
5. Det bemærkes, at reglerne for inddrivelse af  

 afsoningsomkostninger i øvrigt er uændret.
Direktoratet skal i den  

 forbindelse erindre om og på ny indskærpe vedlagte skrivelse af 5. november  

 1985.
 På given foranledning skal det endvidere meddeles, at afsonere af  

 bødeforvandlingsstraffe er omfattet af Justitsministeriets cirkulære af 27.  

 marts 1940. Der skal derfor også for så vidt angår afsoning af  

 bødeforvandlingsstraffe fremsendes de fornødne oplysninger til  

 politimesterembederne vedrørende afsoningsomkostningernes størrelse.
 Endelig skal man meddele, at der alene skal fremsendes meddelelse til  

 politimesterembederne vedrørende afsoningsomkostningernes størrelse i  

 forbindelse med løsladelse (afsluttet afsoning). Såfremt en  

 varetægtsarrestant fx løslades med henblik på senere afsoning, skal der alene  

 udfærdiges en samlet meddelelse til politiet om afsoningsomkostningernes  

 størrelse, når hele straffen er udstået.
6. Direktoratet vil være behjælpelig med eventuelle  

 tvivlsspørgsmål i anledning af denne skrivelse.
Henvendelse kan rettes til  

 fængselsbogholder Inge Johansen eller fuldmægtig Lene Møller-Nielsen.
 E.B.
Arne Ougaard Kriminalforsorgens anstalter og arrestinspektørerne.
