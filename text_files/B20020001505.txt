Bekendtgørelse om oplysningspligt for  

 medarbejderaktie- og  

 obligationsordninger omfattet af ligningslovens § 7 A I medfør af § 7 A, stk. 1, nr. 3, 2. pkt. og stk. 7, i  

 ligningsloven, jf. lovbekendtgørelse nr. 887 af 8. oktober 2001,  

 fastsættes:
 § 1. Selskaber og virksomheder skal efter  

 ligningslovens § 7 A, stk. 7, indsende de oplysninger, der er  

 nødvendige for at vurdere, om medarbejderaktie- eller  

 obligationsordningen opfylder betingelserne i ligningslovens § 7 A, herunder  

 de oplysninger, der er nævnt i stk. 2, 3 og 4.
 Stk. 2. For ordninger omfattet af ligningslovens § 7 A,  

 stk. 1, nr. 1, skal der gives oplysning om:
 1)	Tegningskursen i forhold til markedskursen på  

 erhvervelsestidspunktet samt den nominelle værdi af det tildelte  

 aktiebeløb og aktiernes stykstørrelse.
 2)	Aktiernes rettigheder i forhold til andre aktieklasser.
 3)	Principper for opgørelse af medarbejderens  

 årsløn.
 4)	Den tildelte værdi i forhold til medarbejderens  

 årsløn.
 5)	Eventuelle begrænsninger i adgangen til at erhverve  

 aktier.
 6)	Hvorvidt medarbejderen på erhvervelsestidspunktet er ansat i  

 det selskab, hvorfra køberetter eller tegningsretter erhverves eller  

 modtages, eller i dette selskabs datter- eller datterdatterselskab, herunder  

 disses udenlandske filialer.
 7)	Tidspunktet for båndlæggelsen,  

 båndlæggelsens omfang, og det pengeinstitut, hvor aktierne er  

 båndlagt.
 Stk. 3. For ordninger omfattet af ligningslovens § 7 A,  

 stk. 1, nr. 2, skal der gives oplysning om:
 1)	Kursværdien på erhvervelsestidspunktet af udloddede  

 aktier samt den nominelle værdi af det tildelte aktiebeløb og  

 aktiernes stykstørrelse.
 2)	Aktiernes rettigheder i forhold til andre aktieklasser.
 3)	Eventuelle begrænsninger i adgangen til at erhverve  

 aktier.
 4)	Hvorvidt medarbejderen på erhvervelsestidspunktet er ansat i  

 det selskab, hvorfra aktierne erhverves eller modtages, eller i dette  

 selskabs datter- eller datterdatterselskab, herunder disses udenlandske  

 filialer.
 5)	Tidspunktet for båndlæggelsen,  

 båndlæggelsens omfang, og det pengeinstitut, hvor aktierne er  

 båndlagt.
 Stk. 4. For ordninger omfattet af ligningslovens § 7 A,  

 stk. 1, nr. 3, skal der gives oplysning om:
 1)	Løbetid, forrentning og indfrielse af obligationer.
 2)	Kursværdi på erhvervelsestidspunktet af obligationer  

 samt den nominelle værdi af det tildelte obligationsbeløb.
 3)	Principper for opgørelse af medarbejderens  

 årsløn.
 4)	Den tildelte værdi i forhold til medarbejderens  

 årsløn.
 5)	Eventuelle begrænsninger i adgangen til at erhverve  

 obligationer.
 6)	Hvorvidt medarbejderen på erhvervelsestidspunktet er ansat i  

 det selskab eller den virksomhed, hvorfra obligationerne erhverves eller  

 modtages, eller i det pågældende selskabs datter- eller  

 datterdatterselskab, herunder disses udenlandske filialer.
 7)	Tidspunktet for båndlæggelsen,  

 båndlæggelsens omfang, og det pengeinstitut, hvor obligationerne  

 er båndlagt.
§ 2. Oplysningerne skal indsendes til den told- og  

 skatteregion, hvor selskabet eller virksomheden er hjemmehørende, som  

 herefter vil videresende oplysningerne til selskabets eller virksomhedens  

 skatteansættende myndighed.
Hvor tildelingen sker fra et udenlandsk  

 selskab, skal oplysningerne indsendes til den region, hvor det  

 økonomisk mest betydende danske datterselskab eller filial er  

 hjemmehørende.
 § 3. Indbetaling af afgiftsbeløb efter  

 ligningslovens § 7 A, stk. 1, nr. 3, skal ske senest en måned efter  

 tildelingen af medarbejderobligationerne.
 § 4. Bekendtgørelsen træder i kraft  

 den 23. januar 2002. Samtidig ophæves kapitel 1 i bekendtgørelse  

 nr. 873 af 17. oktober 1994 om visse ligningslovsregler m.v.
 Stk. 2. Bekendtgørelsen bortfalder den 1. januar  

 2004.
