 Afslag på ansøgning om godtgørelse for tab af indtægt til en deltager  

 i 3 efteruddannelseskurser i nov. 86, idet pgl. siden febr. 86 havde fået  

 bevilget godtgørelse til deltagelse i 9 kurser inden for kontorfaget, uden at  

 dette havde ført til beskæftigelse.
 I et brev af 25.11.1986 har De klaget over, at har afslået at udbetale Dem  

 godtgørelse for tab af indtægt m.v. under Deres deltagelse i 3  

 efteruddannelseskurser i perioden fra den 10.-14.11, fra den 17.-21.11 og fra  

 den 24.-28.11.1986.
 Iflg.de i sagen foreliggende oplysninger har De udover de 3 kurser  

 deltaget i 9 kurser indenfor handels- og kontorfaget siden februar 1986.
 Som begrundelse for den fortsatte kursusdeltagelse har De i Deres brev  

 bl.a. anført, at De har søgt kurserne for at dygtiggøre Dem med heraf  

 følgende større mulighed for at kunne få et godt arbejde, og De har i denne  

 forbindelse henvist til samt dokumenteret, at De har søgt mange forskellige  

 stillinger, foreløbig dog uden resultat.
 AF-kontoret har i en over sagen indhentet udtalelse fastholdt afslaget og  

 har henvist til, at De efter at have deltaget i de omhandlede 9 kurser har et  

 rimeligt grundlag at søge arbejde på.
 I denne anledning skal man meddele, at sagen har været behandlet på  

 kursusnævnets møde den 6.2.1987, og at nævnet under hensyn til, at De med  

 deltagelsen i de omhandlede kurser i 1986 må anses for at have et rimeligt  

 grundlag at søge arbejde på, har fundet, at AF-kontorets afslag bør  

 opretholdes, jvf. herved § 7 i arbejdsministeriets bekendtgørelse nr. 455 af  

 8.7.1986 om godtgørelse , støtte og tilskud m.m. til deltagere i  

 arbejdsmarkedsuddannelser.
 Nævnet har endvidere fundet, at Deres videre deltagelse i kurser med  

 godtgørelse er betinget af, at De dokumenterer en tilknytning til  

 arbejdsmarkedet igennem arbejde af passende varighed indenfor kursusemnernes  

 område.
 P.K.V.
 E.B.
