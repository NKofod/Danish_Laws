(Til stiftsøvrighederne) Da antallet af sager vedrørende kirker og kirkegårde, der forelægges  

 Nationalmuseet til udtalelse, i de senere år har været stigende, samtidig med  

 at Nationalmuseet af sparehensyn har måttet nedlægge et betydeligt antal  

 stillinger, må det anses for nødvendigt, at de kirkelige myndigheders brug af  

 Nationalmuseet som konsulent i kirkesager søges begrænset.
På denne baggrund har et af Kirkeministeriet nedsat udvalg haft til opgave  

 at undersøge omfanget af Nationalmuseets virksomhed som konsulent i  

 kirkesager samt at fremkomme med forslag til, hvorledes museets  

 konsulentbistand eventuelt kan begrænses.
I udvalget har - foruden  

 Kirkeministeriet - Nationalmuseet og stiftsadministrationerne været  

 repræsenteret.
 På grundlag af indstilling fra det nævnte udvalg fastsættes herved  

 følgende vejledende bestemmelser:
I.
Nationalmuseet høres normalt ikke i sager vedrørende kirker eller  

 kirkegårde, der er under 100 år gamle. (Om maling og reparation af inventar,  

 der er over 50 år gammelt, henvises dog til lov om folkekirkens  

 kirkebygninger og kirkegårde § 4, stk. 1).
II.
For så vidt angår kirker eller kirkegårdsanlæg, der er over 100 år  

 gamle, høres Nationalmuseet normalt ikke i følgende sagstyper:
A.
Selve kirken og kirkegården 1. Højtaleranlæg eller teleslyngeanlæg, såfremt  

 installationen sker uden indgreb i historisk murværk eller inventar.
 2. Indgreb i gammel træbestand af større omfang, jf.  

 bekendtgørelse om folkekirkens kirkebygninger og kirkegårde § 25, stk. 2.
B.
Kirkens omgivelser, medmindre det drejer sig om arealer, der grænser  

 umiddelbart op til kirkens grund eller kirkegården 1. Anlægget af parkeringsplads 2. Ligkapel.
Lighus 3. Redskabshus, toiletbygning, velfærdsbygning 4. Kirkefunktionærbygning 5. Sognegård, konfirmandstuebygning 6. Anden bebyggelse og anlægsarbejder (veje) i kirkens  

 nærhed 7. Lokalplaner og andre planer i henhold til  

 planlovgivningen III.
Høring af Nationalmuseet i de under I og II nævnte sager kan dog  

 undtagelsesvis finde sted, såfremt en sådan høring foreslås af den kgl.  

 bygningsinspektør eller andre konsulenter, eller såfremt stiftsøvrigheden  

 iøvrigt finder, at der i det enkelte tilfælde foreligger omstændigheder, der  

 gør det ønskeligt, at sagen forelægges for Nationalmuseet.
Som eksempel herpå  

 kan nævnes tilfælde, hvor en nyere kirke er opført på en ældre kirkes plads.
Kirkeministeriet, den 27. september 1990 P.M.V.
 E.B.
Finn Langager Larsen /Steen Henriksen eksp.sekr.
