Skriftlig fremsættelse (9. november 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af patentloven, ophavsretsloven, m.v. (Implementering af EU direktiv  

 2004/48/EF om håndhævelse af intellektuelle rettigheder).
(Lovforslag nr.
L 48).
 Lovforslaget implementerer EU direktiv 2004/48/EF af 29.  

 april 2004 om håndhævelse af intellektuelle rettigheder, som har til formål  

 at  

 forbedre retsstillingen for indehavere af intellektuelle rettigheder.
Medlemslandene inden for EU har i dag store forskelle i  

 reglerne vedrørende håndhævelse af intellektuelle rettigheder.
Disse  

 forskelle  

 bevirker, at der er en tendens til, at forfalskninger og piratkopier især  

 bliver fremstillet og solgt i lande, der griber mindre effektivt ind over for  

 disse krænkelser.
Effektive midler til at håndhæve intellektuelle rettigheder  

 er afgørende for et innovativt og velfungerende indre marked.
Direktivet har  

 således til hensigt at skabe ensartede betingelser for håndhævelsen af  

 intellektuelle rettigheder i medlemsstaterne, hvilket vil være en fordel for  

 de  

 danske virksomheder.
 Lovforslaget omfatter en ny erstatningsbestemmelse, der som  

 noget nyt i forhold til den gældende retstilstand giver mulighed for, at  

 retten  

 ved udmålingen af erstatningen kan tage hensyn til krænkerens fortjeneste.  

 Bestemmelsen vil kunne give retten mulighed for at fastsætte højere  

 erstatninger for krænkelser af intellektuelle rettigheder end hidtil.
 Herudover indeholder forslaget en bestemmelse, hvorefter  

 retten i civile sager om krænkelse af intellektuelle ejendomsrettigheder kan  

 træffe beslutning om, at krænkende varer og de redskaber, der har været  

 anvendt  

 til at fremstille varerne, kan tilbagekaldes fra handlen og tilintetgøres.
 Endelig indfører forslaget en ny bestemmelse, der giver  

 retten mulighed for, i krænkelsessager, at bestemme, at der skal ske  

 offentliggørelse af retsafgørelsen.
 Implementeringen af retshåndhævelsesdirektivet kræver at der  

 foretages ændringer i de fleste af de love, der administreres af Patent- og  

 Varemærkestyrelsen, herunder patentloven, varemærkeloven, designloven,  

 brugsmodelloven, lov om beskyttelse af halvlederprodukters udformning  

 (topografi).  

 Derudover foretages ændring af ophavsretsloven (Kulturministeriet), lov om  

 plantenyheder (Fødevareministeriet), fødevareloven (Ministeriet for Familie-  

 og  

 Forbrugeranliggender) samt retsplejeloven (Justitsministeriet). Ændringerne i  

 immaterialretslovene er samlet i ét lovforslag, mens de nødvendige ændringer  

 i  

 retsplejeloven vil blive fremsat i et selvstændigt lovforslag af  

 justitsministeren.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
