Bekendtgørelse om midlertidig forlængelse af fristen for aflevering af forbrugsregnskaber for erhvervslejemål som led i håndteringen af covid-19 I medfør af § 49 a i lov om leje af erhvervslokaler (erhvervslejelov), jf. lovbekendtgørelse nr. 1218 af 11.oktober 2018, som ændret ved lov nr. 359 af 4. april 2020, fastsættes:
 § 1. Fristen i erhvervslejelovens § 49, stk. 1, 1. pkt., forlænges midlertidigt, således at forbrugsregnskaber, der efter § 49, stk.1, nr. 1, skulle være kommet frem til lejerne i perioden fra den 5. april 2020 til den 3. oktober 2020, først skal være kommet frem til lejerne senest den 4. oktober 2020.
 § 2. Bekendtgørelsen træder i kraft ved bekendtgørelse i Lovtidende.
 Stk. 2. Bekendtgørelsen ophæves den 31. marts 2021.
