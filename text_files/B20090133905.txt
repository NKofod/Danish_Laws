Bekendtgørelse om ændring af bekendtgørelse om godkendelse af og tilsyn med zoologiske anlæg m.v.1) § 1 I bekendtgørelse nr. 1023 af 12. december 2002 om godkendelse af og tilsyn med zoologiske anlæg m.v., som ændret ved bekendtgørelse nr. 1190 af 29. november 2006, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Rådets direktiv nr. 1999/22/EF af 29. marts 1999 om hold af vilde dyr i zoologiske haver (EF-Tidende 1999 L 94 s. 24), og bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked (EU-Tidende 2006 L 376 s. 36).« 2. Indledningen affattes således:
 3. I § 5, stk. 1, ændres politidirektøren til: fødevareregionen.
 4. I § 5 indsættes efter stk. 2 som nye stykker:
 »Stk. 3. Fødevareregionen skal træffe afgørelse senest fire måneder efter, at ansøgningen og alle nødvendige oplysninger er modtaget.
Stk. 4. Fristen efter stk. 3 kan forlænges én gang, hvis det på grund af sagens karakter ikke er muligt at træffe afgørelse inden fristens udløb.
Hvis fristen forlænges, gives ansøgeren inden udløbet af fristen meddelelse herom og om, hvornår der herefter senest træffes afgørelse.
Det skal fremgå af meddelelsen, hvad begrundelsen er for forlængelsen og for den herved fastsatte frist.
 Stk. 5. En overskridelse af fristen efter stk. 3 eller den forlængede frist efter stk. 4 indebærer ikke, at ansøgeren kan anse tilladelsen for meddelt.
Stk. 6. Der skal hurtigst muligt efter modtagelsen af en ansøgning sendes en bekræftelse til ansøgeren på modtagelsen af ansøgningen.
Bekræftelsen skal indeholde oplysninger om fristen efter stk. 3 og om adgangen til at forlænge fristen efter stk. 4. Bekræftelsen skal endvidere indeholde en klagevejledning.« 5. § 5, stk. 3, der bliver stk. 7, affattes således:
»Stk. 7. Fødevareregionen kan fastsætte vilkår for driften af virksomheden med henblik på at sikre opfyldelsen af bestemmelserne i denne bekendtgørelse.
Fødevareregionen indhenter en udtalelse fra Rådet vedrørende hold af særlige dyr før fastsættelsen af sådanne vilkår.« 6. I § 7, stk. 1, ændres politidirektørens til: fødevareregionens.
 7. § 8 affattes således:
»§ 8.  I forbindelse med behandlingen af en ansøgning efter § 5 eller § 7 besigtiger fødevareregionen den pågældende virksomhed.
Fødevareregionen kan foretage besigtigelsen sammen med Rådet vedrørende hold af særlige dyr.« 8. Efter § 23 indsættes:
»Oplysningspligt § 23 a.
Virksomheden skal give publikum kontaktoplysninger vedrørende den myndighed, der meddeler tilladelse efter dyreværnslovens § 17, stk. 3. Oplysningerne skal gives til eller gøres tilgængelige for publikum, inden publikum løser billet eller på anden vis gives adgang til virksomheden.
Stk. 2. Oplysningerne gives eller gøres tilgængelige på den måde, som den, der driver virksomheden, finder mest egnet.
Oplysningerne kan herunder gøres tilgængelige ad elektronisk vej via en adresse oplyst af den pågældende eller ved, at oplysningerne er tilgængelige der, hvor publikum får adgang til virksomheden.« 9. § 24 affattes således:
»§ 24.  Fødevareregionen fører tilsyn med virksomheden og skal årligt foretage eftersyn.
Eftersynet kan foretages sammen med Rådet vedrørende hold af særlige dyr.« 10. I § 25, stk. 1, stk. 2, og stk. 3, 1. pkt., ændres »Politidirektøren« til: »Fødevareregionen«.
 11. I § 25, stk. 3, 3. pkt., udgår og fødevareregionen.
 12. § 26 affattes således:
 »§ 26.  Fødevareregionens afgørelser efter § 5, § 7 og § 25, stk. 1-3, kan påklages til Fødevarestyrelsen.
 Stk. 2. Klage indgives til Fødevarestyrelsen gennem den fødevareregion, der har truffet afgørelsen.
Stk. 3. En klage har ikke opsættende virkning, medmindre fødevareregionen eller Fødevarestyrelsen bestemmer andet.« 13. § 27, stk. 1, affattes således:
»Tiltræder Fødevarestyrelsen fødevareregionens afgørelser efter § 25, stk. 1, kan virksomheden forlange afgørelsen indbragt for domstolene ved Fødevarestyrelsens foranstaltning.« 14. I § 28, stk. 1, 2. pkt. indsættes efter »§§ 18-19«: »og § 23 a«.
§ 2 Stk. 1. Bekendtgørelsen træder i kraft den 28. december 2009, jf. dog stk. 2.
 Stk. 2. § 1, nr. 2-3, 5-7 og 9-13, træder i kraft den 1. januar 2010.
§ 3 I perioden fra den 28. december 2009 til den 31. december 2009 skal politiet handle i overensstemmelse med § 5, stk. 3-6, i bekendtgørelse om godkendelse af og tilsyn med zoologiske anlæg m.v., som affattet ved denne bekendtgørelses § 1, nr. 4.
Justitsministeriet, den 17. december 2009 Brian Mikkelsen / Cristina Angela Gulisano 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked (EU-Tidende 2006, nr.
L 376, side 36).
 2) Ved kongelig resolution af 4. december 2002 er det bestemt, at kompetencen til i medfør af naturbeskyttelseslovens § 30 og § 71, stk. 2, at fastsætte regler om formidling af kendskabet til dyrearter, registrering af dyrebestanden og avlsprogrammer med henblik på gennemførelsen af rådets direktiv 1999/22/EF af 29. marts 1999 om hold af vilde dyr i zoologiske haver overføres fra miljøministeren til justitsministeren.
