Nr LSF 84 Forslag til Lov om Danmarks tiltrædelse af aftale om Det Europæiske  

 Økonomiske Samarbejdsområde Fremsat af udenrigsministeren (Ellemann-Jensen) den 3. november 1992 Vedtaget ved tredjebehandling den 4. december 1992 Lov nr. 963 af 09/12/1992 § 1. Aftale af 2. maj 1992 om Det Europæiske Økonomiske Samarbejdsområde med tilhørende bilag, protokoller og erklæringer mellem De Europæiske Fællesskaber, deres medlemsstater og Republikken Finland, Republikken Island, Fyrstendømmet Liechtenstein, Kongeriget Norge, Det Schweiziske Edsforbund, Kongeriget Sverige og Republikken Østrig kan ratificeres på Danmarks vegne.
 § 2. Vedkommende minister kan fastsætte bestemmelser om fravigelse  

 af lovgivningens krav om indfødsret, bopæl, hjemsted, oprindelse,  

 bestemmelsessted, etablering og lokalisering i eller uden for Danmark eller  

 EF og om fravigelse af pensionsberegningsbestemmelserne i lov om social  

 pension samt regler om konsumption af immaterialrettigheder, i det omfang  

 dette er nødvendigt som følge af Danmarks forpligtelser efter EØS-aftalen.
 Stk. 2. Vedkommende minister kan fastsætte bestemmelser om, at  

 produkter m.v., som er godkendt til markedsføring m.v. i lande, der er  

 omfattet af EØS-aftalen, ikke kræver godkendelse i Danmark, i det omfang  

 dette er nødvendigt som følge af Danmarks forpligtelser efter EØS-aftalen.
 Stk. 3. Endvidere kan vedkommende minister fastsætte bestemmelser  

 om ændsring af lovgivning, der indeholder rettigheder og forpligtelser eller  

 andre byrder, herunder regler om lovvalg, der efter EF-retten tilkommer eller  

 påhviler personer, selskaber m.v. fra EF-lande, således at lovgivningen  

 tillige omfatter personer m.v. fra EFTA-lande, i det omfang det er nødvendigt  

 som følge af Danmarks forpligtelser efter EØS-aftalen.
 § 3. Udenrigsministeren fastsætter tidspunktet for lovens  

 ikrafttræden. § 1 træder dog i kraft dagen efter bekendtgørelsen i  

 Lovtidende.
Oprindeligt fremsat forslag § 1. Aftale af 2. maj 1992 om Det Europæiske Økonomiske Samarbejdsområde med tilhørende bilag, protokoller og erklæringer mellem De Europæiske Fællesskaber, deres medlemsstater og Republikken Finland, Republikken Island, Fyrstendømmet Liechtenstein, Kongeriget Norge, Det Schweiziske Edsforbund, Kongeriget Sverige, Republikken Østrig kan ratificeres på Danmarks vegne.
 § 2. Vedkommende minister kan fastsætte bestemmelser om fravigelse  

 af lovgivningens krav om indfødsret, bopæl, hjemsted, oprindelse,  

 bestemmelsessted, etablering og lokalisering i eller uden for Danmark eller  

 EF og om fravigelse af pensionsberegningsbestemmelserne i lov om social  

 pension samt regler om konsumption af immaterialrettigheder, i det omfang  

 dette er nødvendigt som følge af Danmarks forpligtelser efter EØS-aftalen.
 Stk. 2. Vedkommende minister kan fastsætte bestemmelser om, at  

 produkter m.v., som er godkendt til markedsføring m.v. i lande, der er  

 omfattet af EØS-aftalen, ikke kræver godkendelse i Danmark, i det omfang  

 dette er nødvendigt som følge af Danmarks forpligtelser efter EØS-aftalen.
 Stk. 3. Endvidere kan vedkommende minister fastsætte bestemmelser  

 om ændring af lovgivning, der indeholder rettigheder og forpligtelser eller  

 andre byrder, herunder regler om lovvalg, der efter EF-retten tilkommer eller  

 påhviler personer, selskaber m.v. fra EF-lande, således at lovgivningen  

 tillige omfatter personer m.v. fra EFTA-lande i det omfang, det er nødvendigt  

 som følge af Danmarks forpligtelser efter EØS-aftalen.
 § 3. Udenrigsministeren fastsætter tidspunktet for lovens  

 ikrafttræden. § 1 træder dog i kraft dagen efter bekendtgørelsen i  

 Lovtidende.
Bemærkninger til lovforslaget I.
Almindelige bemærkninger 1. Lovforslaget fremsættes for at gøre det muligt, at regeringen på  

 Danmarks vegne kan ratificere aftalen om Det Europæiske Økonomiske  

 Samarbejdsområde mellem EF, EF's medlemslande og Finland, Island,  

 Liechtenstein, Norge, Schweiz, Sverige samt Østrig, og for gennem en  

 bemyndigelse til vedkommende ministre at sikre den fornødne hjemmel for  

 ændringer i lovgivningen og fravigelse af lovgivningens krav, i det omfang  

 dette er nødvendigt som følge af Danmarks forpligtelser efter aftalen.  

 Lovforslaget indebærer, at Folketinget giver samtykke hertil, jf.
Grundlovens  

 § 19.
Efter en række opklarende drøftelser mellem EF og EFTA-landene om  

 etablering af et mere struktureret samarbejde mellem de to grupperinger  

 påbegyndtes egentlige forhandlinger herom efter Rådets vedtagelse den 18.  

 juni 1990 af et forhandlingsmandat for Kommissionen.
Forhandlingerne blev  

 afsluttet med paraferingen af aftalen den 14. april 1992. Aftalen blev for  

 Danmarks vedkommende undertegnet af udenrigsministeren den 2. maj 1992.
 Folketingets Markedsudvalg har løbende været inddraget i  

 aftaleforhandlingerne.
2. Aftalen om Det Europæiske Økonomiske Samarbejdsområde er opbygget på  

 principielt samme måde som Rom-Traktaten.
Aftalen indeholder således, ud over  

 den generelle præambel, - indledningsvis en formål- og principdel, - en hoveddel omfattende de materielle bestemmelser vedrørende de såkaldte  

 »fire friheder«, det vil sige fri bevægelighed for varer, personer,  

 tjenesteydelser og kapital, hvortil kommer konkurrence- og statsstøtteregler,  

 horisontale bestemmelser af betydning for de fire friheder, herunder  

 socialpolitik, forbrugerbeskyttelse, miljø, statistikker og selskabsret samt  

 et styrket samarbejde på andre områder, det vil sige forskning og teknologisk  

 udvikling, informationstjenesteydelser, miljø, uddannelse, erhvervsudannelse  

 og ungdomsanliggender, socialpolitik, forbrugerbeskyttelse, små og  

 mellemstore virksomheder, turisme, den audiovisuelle sektor og beskyttelse af  

 civilbefolkningen, for så vidt disse anliggender ikke er omfattet af  

 bestemmelserne i andre dele af aftalen, - en tredie og sidste del, der bl.a. omfatter bestemmelser vedrørende  

 institutioner, beslutningsprocedurer, tvistbilæggelse,  

 beskyttelsesforanstaltninger, finansieringsordning, samt almindelige og  

 afsluttende bestemmelser.
 Det grundlæggende i aftalen er etableringen af et frihandelsområde og et  

 indre marked med fri bevægelighed for varer, personer, tjenesteydelser og  

 kapital mellem de nitten lande.
Med aftalen forpligter EFTA-landene sig til at tilpasse deres nationale  

 lovgivning til en meget væsentlig del af den eksisterende fællesskabsret på  

 de af aftalen omfattede områder.
Til aftalen er der derfor knyttet en række  

 bilag, der indeholder lister over de EF-retsakter, der er omfattet af  

 aftalen, og som skal gennemføres i EFTA-landenes lovgivning.
Skæringsdatoen  

 for de retsakter, der indtil videre er omfattet af aftalen er 31. juli 1991.  

 Desuden er der til aftalen knyttet 49 protokoller, der i form af supplerende  

 bestemmelser omhandler undtagelser, overgangsbestemmelser, definitioner m.v.
Aftalens bestemmelser vedrørende frie varebevægelser omfatter som  

 hovedregel kun industriprodukter.
Med disse bestemmelser overtager  

 EFTA-landene i forhold til indholdet af de eksisterende frihandelsaftaler den  

 del af fællesskabsretten,d er vedrører ikke-toldmæssige handelshindringer.  

 Aftalen indebærer, at EFTA-landene ikke deltager i den fælles landbrugs- og  

 fiskeripolitik, og selve aftalen indeholder alene en forpligtelse for  

 parterne til at fortsætte bestræbelserne på at opnå en gradvis liberalisering  

 af handelen med landbrugsprodukter.
Handelen med visse landbrugsprodukter og  

 fiskerivarer er dog omhandlet i aftaler i form af brevvekslinger om visse  

 landbrugsordninger mellem EF og henholdsvis Finland, Island, Norge, Schweiz,  

 Sverige og Østrig, i aftaler i form af brevvekslinger om fiskeri mellem EF og  

 henholdsvis Island, Norge og Sverige samt i en til aftalen knyttet protokol  

 om handel med fisk og andre produkter fra havet.
Protokollen indeholder  

 lister over de fiskerivarer, for hvilke EF henholdsvis EFTA-landene ophæver  

 eller reducerer importtold og afgifter.
Protokollen bestemmer også, at støtte  

 til fiskerisektoren af statsmidler, som skaber konkurrenceforvridning, skal  

 afskaffes.
Bestemmelserne vedrørende markedsordningen i fiskerisektoren skal  

 tilpasses, således at de ikke skaber konkurrenceforvridning.
De kontraherende  

 parter skal bestræbe sig på at sikre konkurrencevilkår, som giver de andre  

 kontraherende parter mulighed for at afstå fra at anvende  

 antidumpingforanstaltninger og udligningstold.
De kontraherende parter skal  

 endvidere træffe de nødvendige foranstaltninger til at sikre, at alle  

 fiskerfartøjer, som fører en anden kontraherende parts flag, har samme adgang  

 som deres egne fartøjer til havne og anlæg i første afsætningsled samt alt  

 udstyr og alle tekniske installationer forbundet hermed.
Den frie bevægelighed for personer, tjenesteydelser og kapital er  

 omhandlet i et og samme hovedafsnit.
Det er en forudsætning for  

 arbejdskraftens frie bevægelighed, at der sker en afskaffelse af enhver  

 forskelsbehandling af EF- og EFTA-landenes arbejdstagere begrundet i  

 nationalitet for så vidt angår beskæftigelse, aflønning og øvrige  

 arbejdsforhold.
Den frie bevægelighed for arbejdskraften kan dog pålægges  

 begrænsninger retfærdiggjort af hensynet til den offentlige orden, den  

 offentlige sikkerhed og den offentlige sundhed, ligesom bestemmelserne ikke  

 gælder for ansættelse i den offentlige administration.
I bilag til disse  

 bestemmelser fastsættes bl.a. særlige bestemmelser om arbejdskraftens frie  

 bevægelighed og om nærmere regler for social sikring, gensidig anerkendelse  

 af faglige kvalifikationer og etableringsretten.
Aftalen fastslår, at der ikke inden for dens rammer må være restriktioner,  

 der hindrer fri udveksling af tjenesteydelser for så vidt angår statsborgere  

 i EF- og EFTA-landene, der er etableret i et andet EF- eller EFTA-land end  

 modtageren af den pågældende ydelse.
Også på dette område er de nærmere  

 regler herfor omhandlet i bilag til aftalen.
Tilsvarende bestemmelser gælder for kapitalbevægelser mellem de  

 kontraherende parter.
I bilaget om gennemførelsen af bestemmelserne fastslås  

 det, at EFTA-landene kan indføre bestemmelser om erhvervelsen af sekundære  

 boliger som svarer til de danske bestemmelser.
Aftalen indeholder regler om transport med jernbane, ad landevej og ad  

 indre vandveje, mens et bilag indeholder særlige bestemmelser for alle  

 transportformer.
I kraft heraf overtager EFTA-landene den fælles  

 transportpolitik for så vidt angår landevejs- og lufttransport og, med visse  

 undtagelser, jernbanedrift og søfart.
I tilknytning til aftalen er der  

 indgået særskilte aftaler mellem EF og henholdsvis Schweiz og Østrig om  

 vilkårene for transittrafikken gennem disse to lande.
 Der etableres fælles konkurrenceregler og regler for statsstøtte.
 Aftalen indeholder endvidere såkaldte horisontale bestemmelser, der er af  

 særlig betydning for de fire friheder, såsom bestemmelser om samarbejde  

 vedrørende social- og arbejdsmarkedspolitik, miljø og arbejdsmiljø,  

 forbrugerbeskyttelse, statistik og selskabsskat.
Omfattet af aftalen er tillige regler om et styrket og udvidet samarbejde  

 på andre områder end de fire friheder, hvorunder forskning og teknologisk  

 udvikling, informationstjenesteydelser, miljø, uddannelser, socialpolitik,  

 forbrugerbeskyttelse, små og mellemstore virksomheder, turisme, den  

 audiovisuelle sektor og beskyttelse af civilbefolkningen i det omfang disse  

 spørgsmål ikke er omhandlet andetsteds i aftalen.
På disse områder er der  

 ikke tale om, at EFTA-landene overtager EF's lovgivning, men om et  

 samarbejde, der kan tage form af EFTA-landenes deltagelse i EF's programmer,  

 projekter eller andre foranstaltninger, fælles aktiviteter på særlige  

 områder, informationsudveksling, fælles bestræbelser på at fremme visse  

 aktiviteter, om fornødent parallel lovgivning eller koordination.
 For så vidt angår de institutionelle bestemmelser er det grundlæggende  

 princip i aftalen opretholdelse af EF-institutionernes fulde autonomi.  

 EFTA-landene deltager således hverken i EF's institutioner eller i de  

 formelle beslutningsprocedurer, men involveres i beslutningsprocessen ved at  

 få adgang til at udtale deres synspunkter, inden EF træffer beslutning.
Der oprettes et EØS-råd, der især skal have ansvaret for at give politisk  

 impuls til gennemførelsen af aftalen og fastlægge retningslinier for Det  

 Blandede EØS-udvalg.
EØS-rådet består af medlemmerne af Rådet for De  

 Europæiske Fællesskaber og medlemmer af EF-Kommissionen og et medlem af hver  

 af EFTA-landenes regeringer.
Det Blandede EØS-udvalg, der består af  

 repræsentanter for de kontraherende parter, påser, at aftalen gennemføres og  

 fungerer effektivt.
Det vil således være EØS-udvalget, der vil have ansvaret  

 for de drøftelser, forhandlinger og beslutninger, der løbende vil være  

 nødvendige for at gennemføre aftalen.
Der nedsættes tillige et blandet EØS-parlamentarikerudvalg, bestående af  

 et lige antal medlemmer af Europa-Parlamentet og medlemmer af EFTA-landenes  

 parlamenter.
Dette udvalg skal gennem dialog og debat bidrage til en bedre  

 forståelse mellem Fællesskabet og EFTA-landene på områderne omfattet af  

 aftalen.
 Endelig nedsættes der et rådgivende EØS-udvalg bestående af et lige antal  

 medlemmer af EF's Økonomiske og Sociale Udvalg og medlemmer af Det Rådgivende  

 EFTA-udvalg.
 Aftalen indeholder regler for beslutningsproceduren, ensartethed,  

 tilsynsprocedure, bilæggelse af tvister og beskyttelsesforanstaltninger.
EFTA-landene skal oprette en uafhængig tilsynsmyndighed,  

 EFTA-Tilsynsmyndigheden, og indføre tilsyns- og kontrolprocedurer svarende  

 til dem, der findes i Fællesskabet.
EFTA-Tilsynsmyndigheden på den ene side  

 og EF-Kommissionen på den anden side fører tilsyn med, at aftalens  

 forpligtelser overholdes.
EFTA-landene opretter endvidere en domstol,  

 EFTA-Domstolen.
Denne har navnlig kompetence med hensyn til sager vedrørende  

 tilsynsproceduren, hvad angår EFTA-lande, klager over beslutninger på  

 konkurrenceområdet truffet af EFTA-Tilsynsmyndigheden og bilæggelse af  

 tvister mellem to eller flere EFTA-lande.
Aftalen bestemmer også, at EFTA-landene skal oprette en  

 finansieringsmekanisme til at bidrage til at mindske de økonomiske og sociale  

 skævheder mellem regionerne.
Finansieringsordningen, der omfatter  

 rentegodtgørelse i forbindelse med lån og direkte tilskud, finansieres af  

 EFTA-landene.
Det samlede lånebeløb, hvortil der i perioden fra 1993 til og  

 med 1997 kan ydes rentegodtgørelse, er fastsat til 1,5 mia.
ECU, mens der for  

 samme periode kan ydes direkte tilskud for i alt 500 mio.
ECU.
Støtten ydes  

 til fordel for projekter i Grækenland, Irland (øen), Portugal og visse  

 regioner i Spanien.
 Det fastslås i forbindelse med de almindelige og afsluttende bestemmelser,  

 at aftalens bestemmelser ikke er til hinder for samarbejde inden for rammerne  

 af det nordiske samarbejde, i den udstrækning et sådant samarbejde ikke  

 hæmmer aftalens rette funktion.
3. Aftalen om Det Europæiske Økonomiske Samarbejdsområde træder i kraft  

 den 1. januar 1993 forudsat, at alle kontraherende parter har deponeret deres  

 ratifikations- eller godkendelsesinstrumenter inden dette tidspunkt.
Er dette  

 ikke tilfældet, træder aftalen i kraft den første dag i den anden måned efter  

 den sidste ratifikation.
Sidste frist for ratifikation er den 30. juni 1993.  

 Efter dette tidspunkt indkalder de kontraherende parter en diplomatisk  

 konference for at undersøge situationen.
4. De ovenfor omtalte aftaler i form af brevvekslinger om  

 landbrugsordninger mellem EF og henholdsvis Finland, Island, Norge, Schweiz,  

 Sverige og Østrig, er en del af balancen i resultaterne af  

 EØS-forhandlingerne og et væsentligt element for Fællesskabets godkendelse af  

 EØS-aftalen.
Aftalerne omhandler gensidige toldkontingenter med nultoldsats  

 eller med reduceret importafgift for en række landbrugsvarer, herunder visse  

 typer ost, frugt- og grønsagssafter, vin og spirituosa, svine- og oksekød.  

 Endvidere afskaffes eller reduceres tolden for import fra EF af visse  

 planter, blomster, grønsager, frugter, nødder og alkoholtyper, mens  

 Fællesskabet reducerer eller eliminerer afgifter for importen af visse  

 landbrugsprodukter.
EFTA-landenes koncessioner er fortrinsvis givet i  

 relation til landbrugsprodukter af særlig interesse for Irland, Grækenland,  

 Portugal og Spanien (de såkaldte kohesionslande). De af lempelserne omfattede  

 landbrugsvarer fremgår af de enkelte aftaler, der tillige indeholder regler  

 for oprindelse.
 Også aftalerne i form af brevvekslinger om fiskeri mellem EF og  

 henholdsvis Island, Norge og Sverige, er en del af balancen i resultaterne af  

 EØS-forhandlingerne og et væsentligt element for Fællesskabets godkendelse af  

 EØS-aftalen.
 Aftalen mellem EF og Island indrømmer Fællesskabet fiskerimuligheder i  

 Islands økonomiske zone til gengæld for en kvote lodde fra EF, der vil blive  

 tildelt i henhold til EF's fiskeriaftale med Danmark og Grønlands landsstyre.
Aftalen mellem EF og Norge forpligter Norge til fra 1993 at konsolidere  

 Fællesskabets årlige kvote af norsk polartorsk, der i 1991 udgjorde 2,14% af  

 den totale tilladte fangstmængde, til 2,9%. Norge erklærer samtidig at være  

 fuldt besluttet på gennem passende og effektive forvaltningsforanstaltninger  

 at søge at etablere en vedvarende total tilladt fangstmængde af polartorsk  

 svarende til det historiske gennemsnit.
Norge for pligter sig desuden til at  

 tildele EF supplerende kvoter norsk polartorsk, der efter intern  

 EF-beslutning vil blive tildelt kohesionslandene.
Endvidere fortsætter Norge  

 med at tildele EF en supplerende kvote rødfisk.
 I henhold til aftalen mellem EF og Sverige forpligter Sverige sig til  

 fortsat at give EF adgang til at fiske visse mængder torsk og sild i den  

 svenske fiskerizone i Østersøen ud over de som led i fiskeriaftalen mellem  

 Sverige og EF årligt aftalte mængder.
De ovenfor nævnte transitaftaler med henholdsvis Schweiz og Østrig, der  

 ligeledes er en del af balancen i resultaterne af EØS-forhandlingerne,  

 omfatter trafikken med jernbane og ad landevej gennem de to lande.
Aftalerne,  

 der er indgået for en periode af 12 år, indebærer under hensyntagen til de  

 særlige miljøproblemer i Alpelandene en udbygning af jernbaneinfrastrukturen  

 i transitlandene og en sikring af fællesskabslandenes transittransporter ad  

 landevej i et omfang der mindst svarerer til det nuværende.
 Rådet træffer på EF's vegne afgørelse om godkendelse af aftalerne i form  

 af brevvekslinger om landbrugsordninger og fiskeri samt de nævnte  

 transitaftaler med henholdsvis Schweiz og Østrig, og de pågældende aftaler  

 offentliggøres i De Europæiske Fællesskabers Tidende.
II.
Bemærkninger til lovforslagets enkelte bestemmelser Til § 1 Der henvises til de almindelige bemærkninger til lovforslaget ovenfor.
Til § 2 Stk. 1: Den foreslåede tekst indeholder en horisontal  

 bemyndigelsesbestemmelse, hvorefter de enkelte ministre sikres en hjemmel til  

 at fastsætte bestemmelser om fravigelse af lovgivningens krav på en række  

 nærmere opregnede punkter, i det omfang EØS-aftalen gør det nødvendigt.
 Bemyndigelsesbestemmelsen er formuleret med udgangspunkt (ad modum) i § 5  

 i tiltrædelsesloven fra 1972.
I det omfang, der nu i lovgivningen stilles krav om indfødsret, bopæl etc.  

 i eller uden for Danmark eller EF, kan det i henhold til EØS-aftalen være  

 nødvendigt at udstrække dette til Det Europæiske Økonomiske Samarbejdsområde.  

 Forslaget tilsigter derfor at dække de forskellige ministeriers behov for at  

 kunne gennemføre de fornødne ændringer.
Bemyndigelsen forudsættes alene  

 anvendt, når det er påkrævet for at opfylde EØS-aftalen.
 Når forslaget eks. giver mulighed for at fastsætte bestemmelser om  

 fravigelse af lovgivningens krav om indfødsret indeholder det den fornødne  

 hjemmel til, at der administrativt kan udstedes en bekendtgørelse, der giver  

 statsborgere i EØS-landene samme retsstilling som statsborgere i EF-landene.  

 Det må formodes, at de statsfinansielle konsekvenser overvejende vil ligge på  

 det sociale område, men det formodes, at den samlede sikring på det statslige  

 budget vil blive særdeles begrænset.
I forhold til bank- og sparekasseloven og forsikringsvirksomhedsloven  

 tænkes bemyndigelsesbestemmelsen anvendt til ændring af krav i forbindelse  

 med etablering, bopæl og statsborgerskab her i landet.
På dette område kan  

 bemyndigelsesbestemmelsens stk. 3 endvidere anvendes til at pålægge  

 forsikringsselskaber fra EFTA-lande, der tegner lovpligtig  

 motoransvarsforsikring efter reglerne om fri udveksling af tjenesteydelser og  

 ikke fra et etableret forretningssted, pligt til at erklære, at selskabet er  

 medlem af Dansk Forening for International Motorkøretøjsforsikring (DFIM). En  

 tilsvarende forpligtelse påhviler allerede forsikringsselskaber fra  

 EF-medlemslande.
Også på søfartsområdet vil bestemmelsen i givet fald danne grundlag for en  

 fravigelse af de nationalitets-, bopæls- og etableringskrav, der er fastsat i  

 lovgivningen, idet omfang traktatens bestemmelser om arbejdskraftens frie  

 bevægelighed, etableringsretten og retten til udveksling af tjenesteydelser  

 medfører dette.
Der er i dag på danske handelsskibe allerede mulighed for at  

 beskæftige søfarende fra EØS-lande.
Forslagene vil kun i begrænset omfang  

 udvide disse muligheder.
 I forbindelse med immaterialrets-lovgivningen vil  

 bemyndigelsesbestemmelsen kunne benyttes til at ændre den geografiske  

 angivelse i reglerne om konsumption i varemærkeloven og chipsloven samt, når  

 Aftale om EF-patenter er trådt i kraft, tillige reglerne om komsumption i  

 patentloven og brugsmodelloven, til også at omfatte EFTA-landene.
 EØS-aftalens bestemmelser om fri bevægelighed for EFTA-borgere på lige fod  

 med EF-borgere indebærer, at reglerne om udlændinges erhvervelse af  

fornøden helårsbolig skal ændres.
 Ifølge lov om erhvervelse af fast ejendom kan personer, der ikke har  

 ophold her i landet og heller ikke tidligere har haft ophold her i landet i  

 mindst 5 år, kun erhverve fast ejendom med Justitsministeriets tilladelse.  

 Efter fast praksis meddeles tilladelse til erhvervelse af helårsbolig til  

 udlændinge med opholdstilladelse her i landet.
 Efter bekendtgørelse nr. 895 af 23. december 1987 om ændring af lov om  

 erhvervelse af fast ejendom for så vidt angår visse EF-statsborgere og  

 EF-selskaber har visse EF-borgere dog ret til at erhverve en fast ejendom  

 uden Justitsministeriets tilladelse, hvis ejendommen skal tjene til  

helårsbolig eller til erhvervsmæssige formål.
 Den nærmere gennemførelse af EØS-aftalen forudsættes at ske ved en ændring  

 af bekendtgørelse nr. 895 af 23. december 1987, hvorefter EFTA-statsborgere,  

 der opnår opholdstilladelse efter bestemmelserne i EØS-aftalen, på lige fod  

 med EF-statsborgere skal kunne erhverve helårsbolig uden Justitsministeriets  

 tilladelse.
Med hensyn til EFTA-statsborgeres adgang til at erhverve sommerhuse her i  

 landet vil der på lige fod med EF-statsborgere kræves Justitsministeriets  

 tilladelse hertil, med mindre den pågældende har boet 5 år her i landet.
En  

 sådan tilladelse meddeles efter praksis kun ganske undtagelsesvist.
Stk. 2: Den foreslåede tekst til stk. 2 gør det muligt at  

 udstrække de fælles markedsføringsregler i EF til de øvrige lande, der  

 omfattes af EØS-aftalen.
I det omfang et produkt, der er godkendt til  

 markedsføring i et andet fællesskabsland, nu kan markedsføres i Danmark uden  

 særskilt godkendelse, udstrækkes denne hjemmel til de kontraherende  

 EFTA-lande, i det omfang Danmark efter EØS-aftalen er forpligtet dertil.
Det  

 gør det bl.a. muligt administrativt at bringe § 9, stk. 3, § 12 og 14, stk.  

 1, i lov om miljø og genteknologi i overensstemmelse med EØS-aftalen.
Stk. 3: Efter forslaget til stk. 3 kan den eksisterende  

 lovgivning, der indeholder rettigheder, forpligtelser eller andre byrder,  

 herunder regler om lovvalg, som efter EF-retten tilkommer eller påhviler  

 personer, selskaber m.v. fra EF-lande, med loven ændres i det omfang, det er  

 nødvendigt som følge af Danmarks forpligtelse efter EØS-aftalen.
Lovgivningen  

 vil derefter også omfatte personer, selskaber m.v. fra de kontraherende  

 EFTA-lande.
Indsættelsen af udtrykket forpligtelser eller andre byrder sker  

 med henblik på eks. gennemførelse af regler, der svarer til  

 produktansvarslovens bestemmelser om producentansvar således, at den, der  

 indfører produkter til et EFTA-land, kan ifalde ansvar som producent.
Når  

 regler om lovvalg medtages i bestemmelsen er det bl.a. med henblik på at  

 gennemføre lovvalgsregler i skades- og livsforsikringsdirektiver i dansk ret  

 for forsikringsaftaler, hvor risikoen består i EFTA-lande.
 I forhold til udlændingeloven giver bemyndigelsesbestemmelsen  

 justitsministeren den nødvendige hjemmel til at fastsætte de nærmere regler,  

 der er påkrævet for at udvide de gældende regler om fri bevægelighed for  

 personer fra alene at omfatte EF-borgere til også at omfatte borgere i  

 EFTA-landene.
Efter reglerne i bekendtgørelse om ophold i Danmark for udlændinge, der er  

 omfattet af De Europæiske Fællesskabers regler (Justitsministeriets  

 bekendtgørelse nr. 20 af 18. januar 1984, der gennemfører rådsforordning nr.  

 1612/68/EØF om arbejdskraftens frie bevægelighed inden for Fællesskabet og  

 Kommissionens forordning nr. 1251/70/EØF om lønmodtageres ret til at blive  

 boende på en medlemsstats territorium efter at have haft beskæftigelse der)  

 tilkommer retten til at indrejse og tage ophold her i landet de  

 EF-statsborgere, der ønsker at indrejse med henblik på at udøve lønnet  

 beskæftigelse, at etablere sig med henblik på at udøve selvstændig virksomhed  

 eller at udføre eller modtage tjenesteydelser.
Samme ret har de pågældende  

 personers ægtefælle og deres efterkommere, der er under 21 år, eller som  

 forsørges af den pågældende, og personer, der er beslægtede i opstigende  

 linie med EF-statsborgeren eller dennes ægtefælle, når de forsørges af den  

 pågældende.
Endvidere kan andre familiemedlemmer, som forsørges af  

 EF-statsborgeren, og som i hans hjemland har været optaget i hans husstand,  

 anses for omfattet af opholdsretten, såfremt de også her i landet hører til  

 EF-statsborgerens husstand.
Efter de seneste ændringer i bekendtgørelsen om ophold i Danmark for  

 udlændinge, der er omfattet af De Europæiske Fællesskabers regler  

 (Justitsministeriets ændringsbekendtgørelse nr. 575 af 26. juni 1992, der  

 gennemfører 3 rådsdirektiver om opholdsret for EF-borgere (90/366/EØF om  

 opholdsret for studerende, 90/365/EØF om opholdsret for lønmodtagere og  

 selvstændige, der er ophørt med erhvervsaktivitet, samt 90/364/EØF om  

 opholdsret), tilkommer retten til at indrejse og tage ophold endvidere  

 pensionister, studerende og en restgruppe af personer.
Opholdsretten omfatter  

 ægtefællen og derers børn samt slægtninge i opstigende linie, når disse  

 forsørges af ansøgeren eller dennes ægtefælle, dog således at opholdsretten  

 for studerende alene omfatter den pågældendes ægtefælle og  

 forsørgelsesberettigede børn.
 Det bemærkes generelt, at nordiske statsborgere i medfør af  

 udlændingelovens § 1 allerede efter gældende ret i meget vidt omfang har den  

 retsstilling, der på dette område er tilsigtet med aftalen.
 Den nærmere gennemførelse af EØS-aftalen forudsættes at ske ved en ændring  

 af de gældende regler om ophold i Danmark for udlændinge, der er omfattet af  

 De Europæiske Fællesskabers regler, således at bekendtgørelsen udvides til  

 også at omfatte EFTA-borgere.
Inden for advokatområdet indebærer EØS-aftalen, at der skal fastsættes  

 regler om adgangen for advokater fra EFTA-lande til at udøve virksomhed her i  

 landet.
I den forbindelse vil der skulle ske en ændring af  

 Justitsministeriets bekendtgørelse nr. 94 af 15. marts 1979 om EF-advokaters  

 virksomhed her i landet som ændret ved bekendtgørelse nr. 557 af 12. december  

 1980 og nr. 499 af 24. juli 1986, således at de heri anførte regler udvides  

 til også at omfatte EFTA-advokater.
 Det bemærkes, at advokater fra andre nordiske lande i kraft af  

 bestemmelsen i retsplejelovens § 260, stk. 4, allerede har en adgang til at  

 møde for danske domstole.
Til § 3 Det foreslås, at udenrigsministeren fastsætter tidspunktet for lovens  

 ikrafttræden, dog således at bemyndigelsesbestemmelsen i § 1 til ratifikation  

 af aftalen træder i kraft dagen efter bekendtgørelsen i Lovtidende.
Bilag Aftale om det europæiske økonomiske samarbejdsområde Indhold Præambel Del I Mål og principper Del II Frie varebevægelser Kapitel 1 Grundprincipper Kapitel 2 Landbrugsprodukter og fiskerivarer Kapitel 3 Samarbejde i toldanliggender og lettelse af samhandelen Kapitel 4 Andre regler vedrørende de frie varebevægelser Kapitel 5 Kul- og stålprodukter Del III Fri bevægelighed for personer, tjenesteydelser og kapital Kapitel 1 Arbejdstagere og selvstændige erhvervsdrivende Kapitel 2 Etableringsretten Kapitel 3 Tjenesteydelser Kapitel 4 Kapital Kapitel 5 Samarbejde om økonomisk og monetær politik Kapitel 6 Transport Del IV Konkurrenceregler og andre fælles regler Kapitel 1 Regler for virksomhederne Kapitel 2 Statsstøtte Kapitel 3 Andre fælles regler Del V Horisontale bestemmelser vedrørende de fire friheder Kapitel 1 Socialpolitik Kapitel 2 Forbrugerbeskyttelse Kapitel 3 Miljø Kapitel 4 Statistikker Kapitel 5 Selskabsret Del VI Samarbejde på andre områder end de fire friheder Del VII Institutionelle bestemmelser Kapitel 1 Associeringens opbygning Kapitel 2 Beslutningsproceduren Kapitel 3 Homogenitet, tilsynsprocedure og bilæggelse af tvister Kapitel 4 Beskyttelsesforanstaltninger Del VIII Finansieringsmekanisme Del IX Almindelige og afsluttende bestemmelser Aftale om det europæiske økonomiske samarbejdsområde Det Europæiske Økonomiske Fællesskab Det Europæiske Kul- og Stålfællesskab Kongeriget Belgien Kongeriget Danmark Forbundsrepublikken Tyskland Den Hellenske Republik Kongeriget Spanien Den Franske Republik Irland Den Italienske Republik Storhertugdømmet Luxembourg Kongeriget Nederlandene Den Portugisiske Republik Det Forenede kongerige Storbritannien og Nordirland og Republikken Finland Republikken Island Fyrstendømmet Liechtenstein Kongeriget Norge Det Schweiziske Edsforbund Kongeriget Sverige Republikken Østrig i det følgende benævnt »de kontraherende parter«, som er overbeviste om, at et europæisk økonomisk samarbejdsområde vil  

 bidrage til opbygningen af et Europa baseret på fred, demokrati og respekten  

 for menneskerettighederne, som på ny bekræfter, hvor højt de prioriterer de privilegerede  

 forbindelser mellem Det Europæiske Fællesskab, dets medlemsstater og  

 EFTA-staterne, som bygger på naboskab, mangeårige fælles værdier og europæisk  

 identitet, som er besluttede på ud fra markedsøkonomiske principper at bidrage til  

 verdensomspændende handelsliberalisering og -samarbejde, navnlig i  

 overensstemmelse med bestemmelserne i den almindelige overenskomst om told og  

 udenrigshandel og i overenskomsten om Organisationen for Økonomisk Samarbejde  

 og Udvikling, som tager hensyn til målsætningen om at oprette et dynamisk og ensartet  

 europæisk økonomisk samarbejdsområde, som skal bygge på fælles regler og lige  

 konkurrencevilkår og råde over passende håndhævelsesmidler, også i retslig  

 henseende, og som virkeliggøres på grundlag af lighed og gensidighed og en  

 samlet balance i fordele, rettigheder og forpligtelser for de kontraherende  

 parter, som er besluttede på at stræbe mod den videst mulige gennemførelse af  

 den frie bevægelighed for varer, personer, tjenesteydelser og kapital inden  

 for hele Det Europæiske Økonomiske Samarbejdsområde, såvel som for en  

 styrkelse og udvidelse af samarbejdet om ledsagepolitikker og horisontale  

 politikker, som sigter på at fremme en harmonisk udvikling af Det Europæiske  

 Økonomiske Samarbejdsområde, og som er overbeviste om behovet for ved hjælp  

 af denne aftale at bidrage til at nedbringe de økonomiske, sociale og  

 regionale skævheder, som ønsker at bidrage til styrkelse af samarbejdet mellem medlemmerne af  

 Europa-Parlamentet og af EFTA-staternes parlamenter, såvel som mellem  

 arbejdsmarkedets parter i Det Europæiske Fællesskab og i EFTA-staterne, som er overbeviste om den vigtige rolle, som enkeltpersoner kommer til at  

 spille i Det Europæiske Økonomiske Samarbejdsområde gennem udøvelsen af de  

 rettigheder, de tillægges ved denne aftale, og gennem den retslige  

 beskyttelse af disse rettigheder, som er besluttede på at bevare, beskytte og forbedre miljøkvaliteten og at  

 sikre en forsigtig og rationel udnyttelse af naturressourcerne, særlig ud fra  

 princippet om bæredygtig udvikling, såvel som princippet om forsigtighed og  

 forebyggelse, som er besluttede på i den videre udbygning af reglerne at tage  

 udgangspunkt i et højt beskyttelsesniveau på sundheds-, sikkerheds- og  

 miljøområdet, som mærker sig betydningen af at udvikle den sociale dimension, omfattende  

 ligebehandling af mænd og kvinder, i Det Europæiske Økonomiske  

 Samarbejdsområde, og som ønsker at sikre økonomisk og social fremgang og at  

 virke til fremme for fuld beskæftigelse,højnelse af levestandarden og bedre  

 arbejdsvilkår i Det Europæiske Økonomiske Samarbejdsområde, som er besluttede på at virke til fremme af forbrugernes interesser og  

 styrke disses stilling på markedet med sigte på et højt  

 forbrugerbeskyttelsesniveau, som tilslutter sig de fælles mål om at styrke det europæiske erhvervslivs  

 videnskabelige og teknologiske grundlag og anspore det til at blive mere  

 konkurrencedygtigt på verdensplan, som tager i betragtning, at indgåelsen af denne aftale på ingen måde er  

 til hinder for nogen af EFTA-medlemsstaternes mulige tiltrædelse af De  

 Europæiske Fællesskaber, som tager i betragtning, at det er de kontraherende parters mål under fuld  

 respekt for domstolenes uafhængighed at nå og opretholde en ensartet  

 fortolkning og anvendelse af denne aftale og de bestemmelser i  

 EF-lovgivningen, hvis indhold er gengivet i denne aftale, og at nå til  

 ligebehandling af enkeltpersoner og virksomheder, hvad angår de fire friheder  

 og konkurrencevilkårene, som tager i betragtning, at denne aftale ikke begrænser de kontraherende  

 parters beslutningsfrihed og beføjelser til at indgå traktater, med forbehold  

 af bestemmelserne i denne aftale og de begrænsninger, der følger af  

 folkeretten, har besluttet at indgå følgende aftale:
Del I Mål og principper Artikel 1 1. Formålet med denne associeringsaftale er at fremme vedvarende og  

 afbalanceret styrkelse af de handelsmæssige og økonomiske forbindelser mellem  

 de kontraherende parter på lige konkurrencevilkår og under overholdelse af  

 samme regler med henblik på at oprette et ensartet europæisk økonomisk  

 samarbejdsområde, i det følgende benævnt EØS.
 2. Med henblik på at virkeliggøre de i stk. 1 omhandlede mål medfører  

 associeringen i overensstemmelse med denne aftales bestemmelser:
a) frie varebevægelser b) fri bevægelighed for personer c) fri bevægelighed for tjenesteydelser d) frie kapitalbevægelser e) indførelse af en ordning til at sikre, at konkurrencen ikke fordrejes,  

 og at konkurrencereglerne overholdes fuldt ud af alle parter, samt f) et nærmere samarbejde på andre områder såsom forskning og udvikling,  

 miljø, uddannelse og socialpolitik.
Artikel 2 I denne aftale forstås ved:
a) »aftale«, hovedaftalen, protokollerne og bilagene hertil  

 såvel som de deri omhandlede retsakter, b) »EFTA-staterne«, de kontraherende parter som er medlemmer af  

 Den Europæiske Frihandelssammenslutning, c) »kontraherende parter«, hvad angår Fællesskabet og  

 EF-medlemsstaterne, Fællesskabet og EFmedlemsstaterne eller Fællesskabet  

 eller EF-medlemsstaterne.
Hvorledes dette udtryk skal forstås i hvert enkelt  

 tilfælde, udledes af de relevante bestemmelser i denne aftale og på grundlag  

 af Fællesskabets og EF-medlemsstaternes respektive beføjelser, som de følger  

 af Traktaten om Oprettelse af Det Europæiske Økonomiske Fællesskab og  

 Traktaten om Oprettelse af Det Europæiske Kul- og Stålfællesskab.
Artikel 3 De kontraherende parter træffer alle almindelige eller særlige  

 foranstaltninger, til at sikre opfyldelsen af de forpligtelser, som følger af  

 denne aftale.
 De afholder sig fra at træffe foranstaltninger, der vil kunne bringe  

 virkeliggørelsen af denne aftales målsætninger i fare.
 De fremmer endvidere samarbejde inden for rammerne af denne aftale.
Artikel 4 Inden for denne aftales anvendelsesområde og med forbehold af dennes  

 særlige bestemmelser er al forskelsbehandling, der udøves på grundlag af  

 nationalitet forbudt.
Artikel 5 En kontraherende part kan til enhver tid indbringe et spørgsmål for Det  

 Blandede EØS-Udvalg eller EØS-Rådet i overensstemmelse med retningslinjerne i  

 henholdsvis artikel 92, stk. 2, og artikel 89, stk. 2.
Artikel 6 Med forbehold af fremtidig udvikling i retspraksis fortolkes  

 bestemmelserne i denne aftale i det omfang, de indholdsmæssigt er identiske  

 med tilsvarende regler i Traktaten om Oprettelse af Det Europæiske Økonomiske  

 Fællesskab og Traktaten om Oprettelse af Det Europæiske Kul- og  

 Stålfællesskab samt retsakter udstedt i medfør af disse to traktater, ved  

 deres gennemførelse og anvendelse i overensstemmelse med de relevante  

 afgørelser, der er truffet af De Europæiske Fællesskabers Domstol forud for  

 tidspunktet for undertegnelsen af denne aftale.
Artikel 7 Retsakter, der er omhandlet eller indeholdt i bilagene til denne aftale  

 eller i afgørelser truffet af Det Blandede EØS-Udvalg, er bindende for de  

 kontraherende parter og udgør eller skal gøres til en del af deres interne  

 retsorden på følgende måder:
a) en retsakt svarende til en EØF-forordning skal som sådan gøres til en  

 del af de kontraherende parters interne retsorden; b) en retsakt svarende til et EØF-direktiv, overlader det til de  

 kontraherende parters myndigheder at bestemme form og midler for  

 gennemførelsen.
Del II Frie varebevægelser Kapitel 1 Grundprincipper Artikel 8 1. Der indføres fri bevægelighed for varer mellem de kontraherende parter  

 i overensstemmelse med bestemmelserne i denne aftale.
 2. Medmindre andet er fastsat, finder artikel 10-15, 19, 20, 25, 26 og 27  

 kun anvendelse på varer med oprindelse i de kontraherende parter.
 3. Medmindre andet er fastsat, finder bestemmelserne i denne aftale kun  

 anvendelse på:
a) varer henhørende under kapitel 25-97 i Det Harmoniserede  

 Varebeskrivelses- og Varenomenklatursystem, med undtagelse af varer opført i  

 protokol 2, b) varer anført i protokol 3 med forbehold af de særlige ordninger i denne  

 protokol.
Artikel 9 1. Oprindelsesreglerne er fastsat i protokol 4. De finder anvendelse med  

 forbehold af internationale forpligtelser, som de kontraherende parter har  

 påtaget sig eller eventuelt påtager sig i henhold til den almindelige  

 overenskomst om told og udenrigshandel.
 2. Med henblik på at videreudvikle de resultater, der opnås på grundlag af  

 denne aftale, fortsætter de kontraherende parter deres bestræbelser på  

 yderligere at forbedre og forenkle alle aspekter af oprindelsesreglerne og  

 øge samarbejdet om toldspørgsmål.
3. Der foretages inden udgangen af 1993 en første undersøgelse.  

 Efterfølgende undersøgelser foretages med to års mellemrum.
På grundlag af  

 disse undersøgelser forpligter de kontraherende parter sig til at tage  

 stilling til egnede foranstaltninger, der skal optages i aftalen.
Artikel 10 Told ved indførsel og udførsel og andre afgifter med tilsvarende virkning  

 er forbudt mellem de kontraherende parter.
Det gælder også finanstold, jf.  

 dog ordningerne i protokol 5.
Artikel 11 Kvantitative indførselsrestriktioner såvel som alle foranstaltninger med  

 tilsvarende virkning er forbudt mellem de kontraherende parter.
Artikel 12 Kvantitative udførselsrestriktioner såvel som alle foranstaltninger med  

 tilsvarende virkninger er forbudt mellem de kontraherende parter.
Artikel 13 Bestemmelserne i artikel 11 og 12 er ikke til hinder for sådanne forbud  

 eller restriktioner vedrørende indførsel, udførsel eller transit, som er  

 begrundet i hensynet til den offentlige sædelighed, den offentlige orden, den  

 offentlige sikkerhed, beskyttelse af menneskers, dyrs og planters liv og  

 sundhed, beskyttelse af nationale skatte af kunstnerisk, historisk eller  

 arkæologisk værdi, eller beskyttelse af industriel og kommerciel ejendomsret.  

 Disse forbud eller restriktioner må dog hverken udgøre et middel til  

 vilkårlig forskelsbehandling eller en skjult begrænsning af samhandelen  

 mellem de kontraherende parter.
Artikel 14 Ingen kontraherende part må direkte eller indirekte pålægge varer fra  

 andre kontraherende parter interne afgifter af nogen art, som er højere end  

 de afgifter, der direkte eller indirekte pålægges lignende indenlandske  

 varer.
 Endvidere må ingen kontraherende part pålægge varer fra andre  

 kontraherende parter interne afgifter, som indirekte vil kunne beskytte andre  

 produkter.
Artikel 15 Ved udførsel af varer til en kontraherende parts område kan der ikke ydes  

 godtgørelse for interne afgifter ud over det beløb, der har været pålagt dem  

 direkte eller indirekte.
Artikel 16 1. De kontraherende parter drager omsorg for, at de statslige  

 handelsmonopoler tilpasses, således at enhver forskelsbehandling af  

 EF-medlemsstaternes og EFTA-staternes statsborgere med hensyn til forsynings-  

 og afsætningsvilkår udelukkes.
2. Denne artikels bestemmelser finder anvendelse på ethvert organ, gennem  

 hvilket de kontraherende parters kompetente myndigheder, de jura eller de  

 facto, direkte eller indirekte, kontrollerer, leder eller øver mærkbar  

 indflydelse på indførsel eller udførsel mellem de kontraherende parter.
Disse  

 bestemmelser finder også anvendelse på statskoncessionerede monopoler.
Kapitel 2 Landbrugsprodukter og fiskerivarer Artikel 17 De særlige bestemmelser og ordninger vedrørende veterinære og  

 fytosanitære spørgsmål er anført i bilag I.
Artikel 18 Uden at dette berører de særlige ordninger for handelen med  

 landbrugsprodukter, drager de kontraherende parter omsorg for, at de  

 ordninger, der følger af artikel 17 og artikel 23, litra a) og b), når de  

 anvendes på andre varer end de af artikel 8, stk. 3, omfattede, ikke anfægtes  

 af andre tekniske handelshindringer.
I denne forbindelse finder artikel 13  

 anvendelse.
Artikel 19 1. De kontraherende parter undersøger alle vanskeligheder, som måtte  

 opstå i deres samhandel med landbrugsprodukter, og bestræber sig på at søge  

 egnede løsninger.
 2. De kontraherende parter forpligter sig til at fortsætte deres  

 bestræbelser for at opnå en gradvis liberalisering af handelen med  

 landbrugsprodukter.
 3. Med henblik herpå foretager de inden udgangen af 1993 og derefter hvert  

 andet år en undersøgelse af vilkårene for samhandelen med landbrugsprodukter.
 4. På baggrund af resultaterne af disse undersøgelser tager de  

 kontraherende parter inden for rammerne af deres respektive landbrugspolitik  

 og under hensyntagen til resultaterne af Uruguay-Runden som led i denne  

 aftale og på et præferencemæssigt, bilateralt eller multilateralt samt  

 gensidigt grundlag til begges fordel stilling til yderligere begrænsninger af  

 alle former for handelshindringer i landbrugssektoren, herunder sådanne, som  

 følger af statslige handelsmonopoler på landbrugsområdet.
Artikel 20 De bestemmelser og ordninger, der gælder for fisk og andre produkter fra  

 havet, er fastsat i protokol 9.
Kapitel 3 Samarbejde i toldanliggender og lettelse af samhandelen Artikel 21 1. For at lette deres samhandel forenkler de kontraherende parter  

 grænsekontrol og formaliteter.
Ordningerne med henblik herpå er fastsat i  

 protokol 10.
2. De kontraherende parter bistår hinanden i toldanliggender med henblik  

 på at sikre, at toldlovgivningen anvendes korrekt.
Ordningerne med henblik  

 herpå er fastsat i protokol 11.
 3. De kontraherende parter styrker og udvider samarbejdet med det formål  

 for øje at forenkle procedurerne for varehandelen, særlig i forbindelse med  

 EF-programmer, -projekter og -foranstaltninger, der sigter på at lette  

 samhandelen, i overensstemmelse med reglerne i del VI.
 4. Denne artikel finder uanset artikel 8, stk. 3, anvendelse på alle  

 varer.
Artikel 22 En kontraherende part, der overvejer at sænke sine faktiske toldsatser  

 eller afgifter med tilsvarende virkning, som anvendes over for tredjelande,  

 der er omfattet af mestbegunstigelsesklausulen, eller at suspendere  

 anvendelsen heraf, meddeler Det Blandede EØS-Udvalg denne nedsættelse eller  

 suspension senest 30 dage, før den træder i kraft, for så vidt som dette er  

 muligt.
Den pågældende kontraherende part noterer sig enhver bemærkning fra  

 andre kontraherende parter angående de fordrejninger, som dette vil kunne  

 medføre.
Kapitel 4 Andre regler vedrørende de frie varebevægelser Artikel 23 Der er fastsat særlige bestemmelser og ordninger i a) protokol 12 og bilag II om tekniske forskrifter, standarder, afprøvning  

 og certificering, b) protokol 47 om ophævelse af tekniske handelshindringer for vin, c) bilag III om produktansvar.
 De finder anvendelse på alle varer, medmindre andet er fastsat.
Artikel 24 Bilag IV indeholder særlige bestemmelser og ordninger vedrørende energi.
Artikel 25 Såfremt overholdelse af bestemmelserne i artikel 10 og 12 fører til a) genudførsel til et tredjeland, over for hvilket den eksporterende  

 kontraherende part for den pågældende vare opretholder kvantitative  

 eksportrestriktioner, udførselstold eller foranstaltninger eller afgifter med  

 tilsvarende virkning, eller b) en alvorlig knaphed eller trussel herom på en vare af væsentlig  

 betydning for den eksporterende kontraherende part, og såfremt ovennævnte situation giver eller kan give anledning til større  

 vanskeligheder for den eksporterende kontraherende part, kan denne  

 kontraherende part træffe egnede foranstaltninger i overensstemmelse med  

 procedurerne i artikel 113.
Artikel 26 Antidumpingforanstaltninger, udligningstold og foranstaltninger mod  

 ulovlig handelspraksis, som kan tilskrives tredjelande, finder ikke  

 anvendelse i forbindelserne mellem de kontraherende parter, medmindre andet  

 er fastsat i denne aftale.
Kapitel 5 Kul- og stålprodukter Artikel 27 Særlige bestemmelser og ordninger vedrørende kul- og stålprodukter er  

 fastsat i protokol 14 og 25.
Del III Fri bevægelighed for personer, tjenesteydeler og kapital Kapitel 1 Arbejdstagere og selvstændige erhvervsdrivende Artikel 28 1. Arbejdskraftens frie bevægelighed skal sikres mellem  

 EF-medlemsstaterne og EFTAstaterne.
 2. Den forudsætter afskaffelse af enhver i nationaliteten begrundet  

 forskelsbehandling af EFmedlemsstaternes og EFTA-staternes arbejdstagere for  

 så vidt angår beskæftigelse, aflønning og øvrige arbejdsvilkår.
 3. Med forbehold af de begrænsninger, der retfærdiggøres af hensynet til  

 den offentlige orden, den offentlige sikkerhed og den offentlige sundhed,  

 indebærer den retten til:
a) at søge faktisk tilbudte stillinger; b) frit at bevæge sig inden for EF-medlemsstaternes og EFTA-staternes  

 område i dette øjemed; c) at tage ophold på en EF-medlemsstats eller en EFTA-stats område for der  

 at have beskæftigelse i henhold til de love eller administrative  

 bestemmelser, der gælder for indenlandske arbejdstageres beskæftigelse; d) at blive boende på en EF-medlemsstats eller en EFTA-stats område efter  

 at have haft ansættelse der.
 4. Bestemmelserne i denne artikel gælder ikke for ansættelse i den  

 offentlige administration.
 5. Bilag V indeholder særlige bestemmelser om arbejdskraftens frie  

 bevægelighed.
Artikel 29 For at gennemføre den frie bevægelighed for arbejdstagere og selvstændige  

 erhvervsdrivende sikrer de kontraherende parter, hvad angår social sikring,  

 arbejdstagere og selvstændige erhvervsdrivende og deres ydelsesberettigede  

 pårørende, som fastsat i bilag VI navnlig:
a) sammenlægning af alle tidsrum, der i de forskellige nationale  

 lovgivninger tages i betragtning med henblik på at indrømme og opretholde  

 retten til ydelser og på beregning heraf; b) betaling af ydelser til personer, der bor inden for de kontraherende  

 parters område.
Artikel 30 For at lette adgangen til at tage arbejde og optage og udøve selvstændig  

 erhvervsvirksomhed træffer de kontraherende parter de nødvendige  

 foranstaltninger som fastsat i bilag VII om gensidig anerkendelse af  

 eksamensbeviser, certifikater og andre kvalifikationsbeviser og om samordning  

 af de kontraherende parters love og administrative bestemmelser om adgangen  

 til at tage arbejde og optage og udøve selvstændig erhvervsvirksomhed.
Kapitel 2 Etableringsretten Artikel 31 1. Inden for rammerne af denne aftales bestemmelser skal statsborgere i  

 en EFmedlemsstat og en EFTA-stat frit kunne etablere sig på en hvilken som  

 helst anden af disse staters områder.
Dette gælder også for oprettelse af  

 agenturer, filialer og datterselskaber, som foretages af statsborgere i en  

 EF-medlemsstat eller en EFTA-stat, der er etableret på en af disse staters  

 område.
 Med forbehold af bestemmelserne i kapitel 4 indebærer etableringsfriheden  

 adgang til at optage og udøve selvstændig erhvervsvirksomhed samt til at  

 oprette og lede virksomheder, herunder navnlig selskaber i den i artikel 34,  

 stk. 2, anførte betydning, på de vilkår, som i etableringslandets lovgivning  

 er fastsat for landets egne statsborgere.
 2. Bilag VIII-XI indeholder særlige bestemmelser om etableringsretten.
Artikel 32 Virksomhed, som varigt eller lejlighedsvist er forbundet med udøvelse af  

 offentlig myndighed i en kontraherende part, er i den pågældende  

 kontraherende part ikke omfattet af bestemmelserne i dette kapitel.
Artikel 33 Bestemmelserne i dette kapitel og forholdsregler, der træffes i medfør  

 heraf, udelukker ikke anvendelse af love eller administrative bestemmelser,  

 der indeholder særlige regler for fremmede statsborgere, og som er begrundet  

 i hensynet til den offentlige orden, den offentlige sikkerhed eller den  

 offentlige sundhed.
Artikel 34 Selskaber, som er oprettet i overensstemmelse med en EF-medlemsstats  

 eller en EFTA-stats lovgivning, og hvis vedtægtsmæssige hjemsted, hovedkontor  

 eller hovedvirksomhed er beliggende inden for de kontraherende parters  

 område, ligestilles for så vidt angår anvendelsen af bestemmelserne i dette  

 kapitel med personer, der er statsborgere i EF-medlemsstaterne eller  

 EFTA-staterne.
 Ved selskaber forstås privatretlige selskaber, heri indbefattet  

 kooperative selskaber, samt alle andre juridiske personer, der henhører under  

 den offentlige ret eller privatretten, med undtagelse af selskaber, som ikke  

 arbejder med gevinst for øje.
Artikel 35 Bestemmelserne i artikel 30 finder anvendelse på anliggender omfattet af  

 dette kapitel.
Kapitel 3 Tjenesteydelser Artikel 36 1. Inden for rammerne af denne aftales bestemmelser må der ikke være  

 restriktioner, der hindrer fri udveksling af tjenesteydelser inden for de  

 kontraherende parters område, for så vidt angår statsborgere i  

 EF-medlemsstater og EFTA-stater, der er etableret i en anden EF-medlemsstat  

 eller EFTA-stat end modtageren af den pågældende ydelse.
 2. Bilag IX, X og XI indeholder særlige bestemmelser om den frie  

 udveksling af tjenesteydelser.
Artikel 37 Som tjenesteydelser i denne aftales forstand betragtes de ydelser, der  

 normalt udføres mod betaling, i det omfang de ikke omfattes af bestemmelserne  

 vedrørende den frie bevægelighed for varer, kapital og personer.
 Tjenesteydelserne omfatter især:
a) virksomhed af industriel karakter, b) virksomhed af handelsmæssig karakter, c) virksomhed af håndværksmæssig karakter, d) de liberale erhvervs virksomhed.
 Med forbehold af bestemmelserne i kapitel 2 kan tjenesteyderen  

 midlertidigt udøve sin virksomhed i den stat, hvor ydelsen præsteres, på  

 samme vilkår, som den pågældende stat fastsætter for sine egne statsborgere.
Artikel 38 Den frie udveksling af tjenesteydelser på transportområdet omfattes af  

 bestemmelserne i kapitel 6.
Artikel 39 Bestemmelserne i artikel 30, 32, 33 og 34 finder anvendelse på det i  

 dette kapitel omhandlede sagsområde.
Kapitel 4 Kapital Artikel 40 Inden for rammerne af denne aftales bestemmelser må der ikke være  

 restriktioner for kapitalbevægelser mellem de kontraherende parter, såfremt  

 kapitalen tilhører personer, der er bosat eller har hjemsted i  

 EF-medlemsstater eller EFTA-stater, ligesom der ikke må udøves nogen  

 forskelsbehandling, der støttes på parternes nationalitet eller bopæl eller  

 på stedet for kapitalens anbringelse.
Bilag XII indeholder de nødvendige  

 bestemmelser til denne artikels gennemførelse.
Artikel 41 Løbende betalinger i forbindelse med fri bevægelighed for varer,  

 personer, kapital og den frie udveksling af tjenesteydelser mellem de  

 kontraherende parter inden for rammerne af denne aftales bestemmelser er fri  

 for alle restriktioner.
Artikel 42 1. Såfremt de indenlandske bestemmelser vedrørende kapitalmarkedet og  

 långivningen anvendes på kapitalbevægelser, der er liberaliseret i  

 overensstemmelse med denne aftales bestemmelser, skal det ske uden  

 forskelsbehandling.
 2. Lån, der er bestemt til direkte eller indirekte at finansiere en  

 EF-medlemsstat eller EFTA-stat eller deres lokale offentlige organer, kan kun  

 emitteres eller anbringes i andre EF-medlemsstater eller EFTAstater, såfremt  

 de pågældende stater er blevet enige herom.
Artikel 43 1. Skulle forskelle mellem EF-medlemsstaternes og EFTA-staternes  

 valutabestemmelser tilskynde personer, der er bosiddende eller har hjemsted i  

 en af disse stater, til at benytte de i artikel 40 nævnte lettelser for  

 overførsel inden for de kontraherende parters område til at omgå  

 bestemmelserne i en af disse stater vedrørende kapitalbevægelser til eller  

 fra tredjelande, kan den pågældende kontraherende part træffe egnede  

 forholdsregler med henblik på at fjerne disse vanskeligheder.
 2. Såfremt kapitalbevægelserne medfører forstyrrelser i kapitalmarkedets  

 funktion i en EF-medlemsstat eller EFTA-stat, kan den pågældende  

 kontraherende part træffe beskyttelsesforanstaltninger på området for  

 kapitalbevægelser.
 3. Såfremt de kompetente myndigheder i en kontraherende part ændrer  

 valutakursen på en måde, der alvorligt fordrejer konkurrencevilkårene, kan de  

 andre kontraherende parter for en strengt begrænset periode træffe de  

 nødvendige foranstaltninger til at afbøde følgerne af en sådan ændring.
 4. I tilfælde af, at en EF-medlemsstat eller en EFTA-stat har  

 vanskeligheder eller alvorligt trues af vanskeligheder med hensyn til sin  

 betalingsbalance, enten som følge af uligevægt på dens globale  

 betalingsbalance eller som følge af arten af den valuta, den råder over, og  

 navnlig når disse vanskeligheder vil kunne bringe dennes aftales funktion i  

 fare, kan den pågældende kontraherende part træffe  

 beskyttelsesforanstaltninger.
Artikel 44 Fællesskabet på den ene side og EFTA-staterne på den anden side anvender  

 deres interne procedurer som omhandlet i protokol 18 til at gennemføre  

 bestemmelserne i artikel 43.
Artikel 45 1. Beslutninger, udtalelser og henstillinger vedrørende de i artikel 43  

 beskrevne foranstaltninger skal meddeles Det Blandede EØS-Udvalg.
 2. Alle foranstaltninger skal på forhånd gøres til genstand for  

 konsultationer og informationsudveksling i Det Blandede EØS-Udvalg.
 3. I den i artikel 43, stk. 2, beskrevne situation, kan den pågældende  

 kontraherende part imidlertid af diskretionshensyn og af hensyn til sagens  

 hastende karakter træffe sådanne foranstaltninger, som er nødvendige, uden  

 forudgående konsultation og informationsudveksling.
4. I den i artikel 43, stk. 4, beskrevne situation kan den pågældende  

 kontraherende part, såfremt der opstår en pludselig betalingsbalancekrise, og  

 de i stk. 2 fastsatte procedurer ikke kan følges, i forebyggende øjemed  

 træffe de nødvendige beskyttelsesforanstaltninger.
Disse foranstaltninger  

 skal medføre mindst mulig forstyrrelse i aftalens funktion og må ikke gå ud  

 over, hvad der er absolut nødvendigt for at afhjælpe de pludseligt opståede  

 vanskeligheder.
 5. Træffes der foranstaltninger i overensstemmelse med stk. 3 og 4, skal  

 der gives meddelelse herom senest ved deres ikrafttræden, og den  

 informationsudveksling og de konsultationer samt den underretning, der er  

 omhandlet i stk. 1, skal foregå snarest muligt derefter.
Kapitel 5 Samarbejde om økonomisk og monetær politik Artikel 46 De kontraherende parter udveksler synspunkter og information om  

 gennemførelsen af denne aftale og om virkningerne af integrationen for den  

 økonomiske aktivitet og de økonomiske og monetære politikker.
Desuden kan de  

 drøfte makroøkonomiske forhold, politikker og udsigter.
Denne udveksling af  

 synspunkter og information finder sted på et ikke-bindende grundlag.
Kapitel 6 Transport Artikel 47 1. Artikel 48-52 i dette kapitel finder anvendelse på transport med  

 jernbane, ad landevej og ad indre vandveje.
 2. Bilag XIII indeholder særlige bestemmelser om alle transportformer.
Artikel 48 1. En EF-medlemsstats eller en EFTA-stats bestemmelser vedrørende  

 transport med jernbane, ad landevej og ad indre vandveje, som ikke er  

 omfattet af bilag XIII, må ikke direkte eller indirekte være mindre gunstige  

 for transportvirksomheder fra andre stater end for indenlandske  

 transportvirksomheder.
2. Afviger en af de kontraherende parter fra det i stk. 1 fastlagte  

 princip, skal den underrette Det Blandede EØS-Udvalg herom.
De andre  

 kontraherende parter, som ikke accepterer afvigelsen, kan træffe passende  

 modforholdsregler.
Artikel 49 Støtteforanstaltninger, der modsvarer behovet for en samordning af  

 transportvæsenet, eller som udgør godtgørelse for visse forpligtelser, der  

 har sammenhæng med begrebet offentlig tjenesteydelse, er forenelige med denne  

 aftale.
Artikel 50 1. I samfærdselen inden for de kontraherende parters område må der ikke  

 udøves forskelsbehandling, som består i, at en transportvirksomhed for samme  

 transportforbindelse anvender forskellige transportpriser og -vilkår på samme  

 slags gods, alt efter godsets oprindelses- eller bestemmelsesland.
 2. Den kompetente myndighed som omhandlet i del VII undersøger på eget  

 initiativ eller efter anmodning fra en EF-medlemsstat eller en EFTA-stat de i  

 denne artikel omhandlede tilfælde af forskelsbehandling og træffer de  

 nødvendige beslutninger inden for rammerne af sine interne regler.
Artikel 51 1. Ved transport inden for de kontraherende parters område er det forbudt  

 at anvende priser og vilkår, der indebærer nogen form for understøttelse  

 eller beskyttelse til fordel for en eller flere bestemte virksomheder eller  

 industrier, medmindre den i artikel 50, stk. 2, nævnte kompetente myndighed  

 giver bemyndigelse hertil.
 2. Den kompetente myndighed undersøger på eget initiativ eller på begæring  

 af en EF-medlemsstat eller en EFTA-stat de i stk. 1 omhandlede priser og  

 vilkår, idet den på den ene side især tager hensyn til de krav, som en  

 hensigtsmæssig regionaløkonomisk politik stiller til de underudviklede  

 områders behov og til problemerne i områder, der er alvorligt berørt af  

 politiske forhold, og på den anden side til virkningerne af disse priser og  

 vilkår på konkurrencen mellem de forskellige transportgrene.
 Den kompetente myndighed træffer de nødvendige beslutninger på grundlag af  

 sine egne interne regler.
 3. Det i stk. 1 omhandlede forbud gælder ikke konkurrencetariffer.
Artikel 52 Afgifter eller gebyrer, som en transportvirksomhed ved grænsepassage  

 opkræver ud over transportpriserne, må ikke overstige et rimeligt niveau i  

 betragtning af de med passagen faktisk forbundne omkostninger.
De  

 kontraherende parter bestræber sig på gradvis at nedbringe disse  

 omkostninger.
Del IV Konkurrenceregler og andre fælles regler Kapitel 1 Regler for virksomhederne Artikel 53 1. Alle aftaler mellem virksomheder, alle vedtagelser inden for  

 sammenslutninger af virksomheder og alle former for samordnet praksis, der  

 kan påvirke handelen mellem de kontraherende parter, og som har til formål  

 eller til følge at hindre, begrænse eller fordreje konkurrencen inden for det  

 af denne aftale omfattede område, er uforenelige med denne aftales funktion  

 og er forbudt, navnlig sådanne, som består i:
a) direkte eller indirekte fastsættelse af købs- eller salgspriser eller  

 af andre forretningsbetingelser, b) begrænsning af eller kontrol med produktion, afsætning, teknisk  

 udvikling eller investeringer, c) opdeling af markeder eller forsyningskilder, d) anvendelse af ulige vilkår for ydelser af samme værdi over for  

 handelspartnere, som derved stilles ringere i konkurrencen, e) at det stilles som vilkår for indgåelse af en aftale, at  

 medkontrahenten godkender tillægsydelser, som efter deres natur eller ifølge  

 handelssædvane ikke har forbindelse med aftalens genstand.
 2. Aftaler eller vedtagelser, som er forbudt i medfør af denne artikel,  

 har ingen retsvirkning.
 3. Bestemmelserne i stk. 1 kan dog erklæres uanvendelige på:
- enhver aftale eller kategori af aftaler mellem virksomheder, - enhver vedtagelse eller kategori af vedtagelser inden for  

 sammenslutninger af virksomheder, og - enhver samordnet praksis eller kategori deraf, som bidrager til at forbedre produktionen eller fordelingen af varerne  

 eller til at fremme den tekniske eller økonomiske udvikling, samtidig med at  

 de sikrer forbrugerne en rimelig andel i fordelen herved, og uden at der:
a) pålægges de pågældende virksomheder begrænsninger, som ikke er  

 nødvendige for at nå disse mål; b) gives disse virksomheder mulighed for at udelukke konkurrence for en  

 væsentlig del af de pågældende varer.
Artikel 54 En eller flere virksomheders misbrug af en dominerende stilling på det af  

 denne aftale omfattede område eller en væsentlig del heraf er uforenelig med  

 denne aftales funktion og forbudt i den udstrækning, samhandelen mellem de  

 kontraherende parter herved kan påvirkes.
 Misbrug kan især bestå i:
a) direkte eller indirekte påtvingelse af urimelige købs- eller  

 salgspriser eller af andre urimelige forretningsbetingelser, b) begrænsning af produktion, afsætning eller teknisk udvikling til skade  

 for forbrugerne, c) anvendelse af ulige vilkår for ydelser af samme værdi over for  

 handelspartnere, som derved stilles ringere i konkurrencen, d) at det stilles som vilkår for indgåelse af en aftale, at  

 medkontrahenten godkender tillægsydelser, som efter deres natur eller ifølge  

 handelssædvane ikke har forbindelse med aftalens genstand.
Artikel 55 1. Med forbehold af de gennemførelsesbestemmelser til artikel 53 og 54,  

 der er anført i protokol 21 og bilag XIV til denne aftale, påser  

 EF-Kommissionen og den EFTA-tilsynsmyndighed, der oprettes i medfør af  

 artikel 108, at de i artikel 53 og 54 fastlagte principper anvendes.
Den kompetente tilsynsmyndighed, der er omhandlet i artikel 56,undersøger  

 på eget initiativ eller på begæring af en stat på det pågældende område eller  

 på begæring af den anden tilsynsmyndighed tilfælde af formodet overtrædelse  

 af forannævnte principper.
Den kompetente tilsynsmyndighed foretager disse  

 undersøgelser i samarbejde med de kompetente nationale myndigheder på det  

 pågældende område og i samarbejde med den anden tilsynsmyndighed, som yder  

 bistand efter egne interne regler.
 Finder den, at der har fundet en overtrædelse sted, foreslår den  

 kompetente tilsynsmyndighed passende midler til at bringe denne til ophør.
 2. Bringes en overtrædelse ikke til ophør, fastslår den kompetente  

 tilsynsmyndighed ved en beslutning, der skal ledsages af grunde, at der  

 foreligger en overtrædelse.
Den kompetente tilsynsmyndighed kan offentliggøre beslutningen og  

 bemyndige stater på det pågældende område til at træffe de nødvendige  

 foranstaltninger på de vilkår og i den nærmere udformning, som den  

 fastsætter.
Den kan også anmode den anden tilsynsmyndighed om at bemyndige  

 stater på det pågældende område til at træffe sådanne foranstaltninger.
Artikel 56 1. Tilsynsmyndighederne træffer beslutning i enkelttilfælde henhørende  

 under artikel 53 i denne aftale i overensstemmelse med følgende bestemmelser:
 a) EFTA-Tilsynsmyndigheden træffer beslutning i enkelttilfælde, hvor kun  

 handelen mellem EFTAstater påvirkes.
 b) EFTA-Tilsynsmyndigheden træffer beslutning som fastsat i bestemmelserne  

 i artikel 58, protokol 21 og gennemførelsesbestemmelserne dertil, protokol 23  

 og bilag XIV i tilfælde, hvor de berørte virksomheders omsætning på  

 EFTA-staternes område udgør 33% eller derover af deres omsætning på det af  

 denne aftale omfattede område, jf. dog litra c).
 c) EF-Kommissionen træffer beslutning i øvrige tilfælde såvel som i  

 tilfælde omtalt i litra b), når handelen mellem EF-medlemsstater påvirkes,  

 under hensyntagen til bestemmelserne i artikel 58, protokol 21, protokol 23  

 og bilag XIV.
2. I enkelttilfælde henhørende under artikel 54 træffes beslutningen af  

 tilsynsmyndigheden på det område, hvor den dominerende stilling er blevet  

 påvist.
Reglerne i stk. 1, litra b) og c), finder kun anvendelse, hvis den  

 dominerende stilling består på begge tilsynsmyndigheders områder.
 3. I enkelttilfælde henhørende under stk. 1, litra c), hvor virkningerne  

 for handelen mellem EFmedlemsstater eller konkurrencen inden for Fællesskabet  

 ikke er mærkbare, træffer EFTATilsynsmyndigheden beslutning.
 4. Udtrykkene »virksomhed« og »omsætning« er med  

 henblik på anvendelsen af denne artikel defineret i protokol 22.
Artikel 57 1. Fusioner, der kontrolleres som omhandlet i stk. 2, og som skaber eller  

 styrker en dominerende stilling, der bevirker, at den effektive konkurrence  

 hæmmes betydeligt inden for det af denne aftale omfattede område eller en  

 væsentlig del heraf, erklæres uforenelige med denne aftale.
 2. De af stk. 1 omfattede fusioner kontrolleres af:
a) EF-Kommissionen, hvad angår tilfælde, der henhører under forordning  

 (EØF) nr. 4064/89 på grundlag af denne forordning og i overensstemmelse med  

 protokol 21 og 24 og bilag XIV til denne aftale.
EF-Kommissionen har med  

 forbehold af EF-Domstolens prøvelse enekompetence til at træffe beslutning i  

 disse tilfælde.
b) EFTA-Tilsynsmyndigheden, hvad angår tilfælde, der ikke henhører under  

 litra a), og hvor de relevante tærskler, der er fastsat i bilag XIV, er nået  

 på EFTA-staternes område i overensstemmelse med protokol 21 og 24 og bilag  

 XIV.
Dette berører ikke EF-medlemsstaternes kompetence.
Artikel 58 Med henblik på at udvikle og opretholde en ensartet tilsynspolitik  

 overalt i Det Europæiske Økonomiske Samarbejdsområde på konkurrenceområdet og  

 på at fremme en homogen gennemførelse, anvendelse og fortolkning af denne  

 aftales bestemmelser herfor samarbejder de kontraherende parters kompetente  

 myndigheder i overensstemmelse med de i protokol 23 og 24 fastsatte  

 bestemmelser.
Artikel 59 1. De kontraherende parter afstår, for så vidt angår offentlige  

 virksomheder og virksomheder, som EF-medlemsstaterne eller EFTA-staterne  

 indrømmer særlige eller eksklusive rettigheder, fra at træffe eller  

 opretholde foranstaltninger, som er i strid med denne aftales bestemmelser,  

 navnlig de i artikel 4 og artikel 53-63 nævnte.
2. Virksomheder, der har fået overdraget at udføre tjenesteydelser af  

 almindelig økonomisk interesse, eller som har karakter af fiskale monopoler,  

 er underkastet denne aftales bestemmelser, navnlig konkurrencereglerne, i det  

 omfang anvendelsen af disse bestemmelser ikke retligt eller faktisk hindrer  

 opfyldelsen af de særlige opgaver, som er betroet dem.
Udviklingen af  

 samhandelen må ikke påvirkes i et sådant omfang, at det strider imod de  

 kontraherende parters interesser.
 3. EF-Kommissionen og EFTA-Tilsynsmyndigheden påser inden for rammerne af  

 deres respektive kompetence, at bestemmelserne i denne artikel bringes i  

 anvendelse, og meddeler, såfremt det er påkrævet, de stater, der henhører  

 under deres respektive område, passende foranstaltninger.
Artikel 60 Bilag XIV indeholder særlige bestemmelser om anvendelse af principperne i  

 artikel 53, 54, 57 og 59.
Kapitel 2 Statsstøtte Artikel 61 1. Bortset fra de i denne aftale hjemlede undtagelser er støtte, som ydes  

 af EFmedlemsstater, EFTA-stater eller ved hjælp af statsmidler under enhver  

 tænkelig form, og som fordrejer eller truer med at fordreje  

 konkurrencevilkårene ved at begunstige visse virksomheder eller visse  

 produktioner, uforenelige med denne aftale i det omfang, den påvirker  

 samhandelen mellem de kontraherende parter.
 2. Forenelige med aftalens funktion er:
a) støtte af social karakter til enkelte forbrugere, forudsat at den ydes  

 uden forskelsbehandling med hensyn til varernes oprindelse, b) støtte, hvis formål er at råde bod på skader, der er forårsaget af  

 naturkatastrofer eller af andre usædvanlige begivenheder, c) støtte til økonomien i visse områder i Forbundsrepublikken Tyskland,  

 som er påvirket af Tysklands deling, i det omfang støtten er nødvendig for at  

 opveje de økonomiske ulemper, der er forårsaget af nævnte deling.
 3. Som forenelige med denne aftales funktion kan betragtes:
a) støtte til fremme af den økonomiske udvikling i områder, hvor  

 levestandarden er usædvanlig lav, eller hvor der hersker en alvorlig  

 underbeskæftigelse, b) støtte, der kan fremme virkeliggørelsen af vigtige projekter af  

 fælleseuropæisk interesse eller afhjælpe en alvorlig forstyrrelse i en  

 EF-medlemsstats eller en EFTA-stats økonomi, c) støtte til fremme af udviklingen af visse erhvervsgrene eller  

 økonomiske regioner, når den ikke ændrer samhandelsvilkårene på en måde, der  

 strider imod den fælles interesse, d) sådanne andre former for støtte, som Det Blandede EØS-Udvalg måtte  

 fastsætte i overensstemmelse med del VII.
Artikel 62 1. Der foretages en løbende undersøgelse af alle bestående  

 statsstøtteordninger på de kontraherende parters område, såvel som planer om  

 at yde eller ændre statsstøtte, i henseende til deres forenelighed med  

 artikel 61. Undersøgelsen foretages, a) hvad angår EF-medlemsstaterne, af EF-Kommissionen på grundlag af  

 reglerne i artikel 93 i Traktaten om Oprettelse af Det Europæiske Økonomiske  

 Fællesskab, b) hvad angår EFTA-staterne, af EFTA-Tilsynsmyndigheden på grundlag af de  

 regler, der er fastsat i en aftale mellem EFTA-staterne om oprettelse af  

 EFTA-Tilsynsmyndigheden, som tillægges de beføjelser og opgaver, der er  

 fastsat i protokol 26.
 2. Med henblik på at sikre en ensartet kontrol på statsstøtteområdet på  

 det af denne aftale omfattede område samarbejder EF-Kommissionen og  

 EFTA-Tilsynsmyndigheden i overensstemmelse med bestemmelserne i protokol 27.
Artikel 63 Bilag XV indeholder særlige bestemmelser om statsstøtte.
Artikel 64 1. Såfremt en af tilsynsmyndighederne finder, at den anden  

 tilsynsmyndigheds anvendelse af artikel 61 og 62 i denne aftale og artikel 5  

 i protokol 14 ikke er i overensstemmelse med princippet om opretholdelse af  

 lige konkurrencevilkår på det af denne aftale omfattede område, udveksles der  

 synspunkter herom inden for en frist på to uger efter proceduren i protokol  

 27, litra f).
 Såfremt der ikke inden udløbet af denne frist på to uger ved fælles  

 overenskomst nås til en løsning, kan den berørte kontraherende parts  

 kompetente myndigheder straks vedtage passende interimsforanstaltninger med  

 henblik på at afhjælpe den deraf følgende konkurrencefordrejning.
 Der afholdes konsultationer i Det Blandede EØS-Udvalg med henblik på at  

 finde en gensidigt acceptabel løsning.
Såfremt Det Blandede EØS-Udvalg inden for en frist på tre måneder ikke har  

 været i stand til at finde en sådan løsning, og såfremt den pågældende  

 praksis forvolder eller truer med at forvolde en konkurrencefordrejning, der  

 påvirker samhandelen mellem de kontraherende parter, kan  

 interimsforanstaltningerne erstattes af endelige foranstaltninger, der  

 begrænses til, hvad der er nødvendigt til at afhjælpe virkningerne af en  

 sådan fordrejning.
Der foretrækkes sådanne foranstaltninger, der mindst  

 muligt forstyrrer EØS's funktion.
 2. Bestemmelserne i denne artikel finder også anvendelse på statslige  

 monopoler, der oprettes efter tidspunktet for aftalens undertegnelse.
Kapitel 3 Andre fælles regler Artikel 65 1. Bilag XVI indeholder særlige bestemmelser og ordninger om indkøb, som,  

 medmindre andet er fastsat, finder anvendelse på alle varer og anførte  

 tjenesteydelser.
 2. Protokol 28 og bilag XVII indeholder særlige bestemmelser og ordninger  

 om intellektuel, industriel og kommerciel ejendomsret, som, medmindre andet  

 er fastsat, finder anvendelse på alle varer og tjenesteydelser.
Del V Horisontale bestemmelser, der er af betydning for de fire friheder Kap itel 1 Socialpolitik Artikel 66 De kontrahererende parter er enige om, at det er nødvendigt at fremme en  

 forbedring af arbejdstagernes leve- og arbejdsvilkår.
Artikel 67 1. De kontraherende parter bestræber sig på at forbedre navnlig  

 arbejdsmiljøet for at beskytte arbejdstagernes sikkerhed og sundhed.
Med  

 henblik på at bidrage til at nå dette mål anvendes der minimumsforskrifter,  

 der skal gennemføres gradvis under hensyn til de vilkår og tekniske  

 bestemmelser, der gælder i hver af de kontraherende parter.
Sådanne  

 minimumsforskrifter må ikke forhindre nogen af de kontraherende parter i at  

 opretholde eller indføre strengere foranstaltninger for beskyttelse af  

 arbejdsvilkårene, som er forenelige med denne aftale.
 2. Bilag XVIII indeholder de bestemmelser, der skal gennemføres som de i  

 stk. 1 nævnte minimumsforskrifter.
Artikel 68 De kontraherende parter indfører på området arbejdsret de nødvendige  

 foranstaltninger til at sikre denne aftales rette funktion.
Disse  

 foranstaltninger er nærmere angivet i bilag XVIII.
Artikel 69 1. Hver af de kontraherende parter gennemfører og opretholder princippet  

 om lige løn til mænd og kvinder for samme arbejde.
 Ved løn forstås i denne artikel den almindelige grund- eller minimumsløn  

 og alle andre ydelser, som arbejdstageren som følge af arbejdsforholdet  

 modtager fra arbejdsgiveren direkte eller indirekte i penge eller naturalier.
 Lige løn uden forskelsbehandling med hensyn til køn indebærer:
a) at den løn, der ydes for samme arbejde, der aflønnes i akkord,  

 fastsættes på samme beregningsgrundlag; b) at den løn, der ydes for arbejde, betalt efter tid, er den samme for  

 samme slags arbejde.
 2. Bilag XVIII indeholder særlige bestemmelser til gennemførelse af stk.  

 1.
Artikel 70 De kontraherende parter fremmer princippet om ligebehandling af mænd og  

 kvinder ved gennemførelsen af bestemmelserne i bilag XVIII.
Artikel 71 De kontraherende parter bestræber sig på at fremme dialogen mellem  

 arbejdsmarkedets parter på europæisk plan.
Kapitel 2 Forbrugerbeskyttelse Artikel 72 Bilag XIX indeholder bestemmelser om forbrugerbeskyttelse.
Kapitel 3 Miljø Artikel 73 1. De kontraherende parters virke på miljøområdet har til formål:
a) at bevare, beskytte, og forbedre miljøkvaliteten; b) at bidrage til beskyttelse af menneskers sundhed; c) at sikre, at naturens ressourcer udnyttes forsigtigt og fornuftigt.
2. De kontraherende parters indsats på miljøområdet bygger på principperne  

 om forebyggende indgreb, om udbedring af miljøskader fortrinsvis ved kilden  

 og om, at forureneren betaler.
Miljøbeskyttelseskravene er en vigtig  

 bestanddel af de kontraherende parters politik på andre områder.
Artikel 74 Bilag XX indeholder særlige bestemmelser om de  

 beskyttelsesforanstaltninger, der skal træffes i henhold til artikel 73.
Artikel 75 De beskyttelsesforanstaltninger, der er nævnt i artikel 74, er ikke til  

 hinder for, at hver af de kontraherende parter opretholder eller indfører  

 strengere beskyttelsesforanstaltninger, som er forenelige med denne aftale.
Kapitel 4 Statistikker Artikel 76 1. De kontraherende parter drager omsorg for, at der fremstilles og  

 udbredes indbyrdes sammenhængende og sammenlignelig statistisk information  

 til beskrivelse af og tilsyn med alle relevante økonomiske, sociale og  

 miljømæssige aspekter af EØS.
 2. De kontraherende parter udvikler og anvender med henblik herpå  

 harmoniserede metoder, definitioner og klassifikationer såvel som fælles  

 programmer og procedurer for tilrettelæggelse af statistisk arbejde på  

 passende administrativt niveau under behørig overholdelse af kravet om  

 statistisk fortrolighed.
 3. Bilag XXI indeholder særlige bestemmelser om statistikker.
 4. Protokol 30 indeholder særlige bestemmelser om tilrettelæggelsen af  

 samarbejdet på det statistiske område.
Kapitel 5 Selskabsret Artikel 77 Bilag XXII indeholder særlige bestemmelser om selskabsret.
Del VI Samarbejde på andre områder end de fire friheder Artikel 78 De kontraherende parter styrker og udvider samarbejdet inden for rammerne  

 af Fællesskabets virksomhed med hensyn til:
- forskning og teknologisk udvikling, - informationstjenesteydelser, - miljø, - uddannelse, erhvervsuddannelse og ungdomsanliggender, - socialpolitik, - forbrugerbeskyttelse, - små og mellemstore virksomheder, - turisme, - den audiovisuelle sektor og - beskyttelse af civilbefolkningen, for så vidt disse anliggender ikke er omfattet af bestemmelserne i andre  

 dele i denne aftale.
Artikel 79 1. De kontraherende parter styrker ved alle egnede midler deres indbyrdes  

 dialog, særlig på grundlag af de procedurer, der er fastsat i del VII, med  

 henblik på at indkredse områder og aktiviteter, hvor et nærmere samarbejde  

 kan bidrage til virkeliggørelsen af deres fælles målsætninger på de i artikel  

 78 nævnte områder.
 2. De udveksler især information og afholder på anmodning af en  

 kontraherende part konsultationer i Det Blandede EØS-Udvalg om planer eller  

 forslag vedrørende fastlæggelse eller ændring af rammeprogramer,  

 særprogrammer, foranstaltninger og projekter på de i artikel 78 nævnte  

 områder.
 3. Del VII finder tilsvarende anvendelse på denne del, når dette specielt  

 er fastsat deri eller i protokol 31.
Artikel 80 Samarbejdet i henhold til artikel 78 skal normalt tage en af følgende  

 former:
- EFTA-staternes deltagelse i EF's rammeprogrammer, særprogrammer,  

 projekter eller andre foranstaltninger, - fastlæggelse af fælles aktiviteter på særlige områder, som kan omfatte  

 afstemning eller koordinering af aktiviteter, sammenlægning af bestående  

 aktiviteter, og fastlæggelse af fælles ad hoc-aktiviteter, - formel eller uformel udveksling eller tilrådighedsstillelse af  

 information, - fælles bestræbelser for at tilskynde til visse aktiviteter på hele de  

 kontraherende parters område, - om fornødent parallel lovgivning af identisk eller lignende indhold, - koordination, hvor dette er af gensidig interesse, af bestræbelser og  

 aktiviteter gennem eller inden for rammerne af internationale organisationer  

 og af samarbejde med tredjelande.
Artikel 81 Når samarbejdet tager form af EFTA-staternes deltagelse i et  

 EF-rammeprogram, særprogrammer, projekter eller andre foranstaltninger finder  

 følgende principper anvendelse:
 a) EFTA-staterne skal have adgang til alle dele af et program.
 b) EFTA-staternes status i udvalg, som bistår EF-Kommissionen ved  

 forvaltningen eller udviklingen af en EF-aktivitet, hvortil EFTA-staterne  

 eventuelt bidrager finansielt som følge af deres deltagelse heri, skal  

 afpasses efter dette bidrag.
 c) Beslutninger vedtaget af Fællesskabet, bortset fra beslutninger  

 vedrørende Fællesskabets almindelige budget, som direkte eller indirekte får  

 følger for et rammeprogram, et særprogram, et projekt eller en anden  

 foranstaltning, i hvilken EFTA-stater deltager på grundlag af en beslutning i  

 henhold til denne aftale, er omfattet af bestemmelserne i artikel 79, stk. 3.  

 Vilkårene for fortsat deltagelse i den pågældende aktivitet kan tages op til  

 fornyet overvejelse i Det Blandede EØS-Udvalg i overensstemmelse med artikel  

 86.
d) På projektstadiet har institutioner, virksomheder, organisationer og  

 statsborgere i EFTA-staterne samme rettigheder og forpligtelser i forbindelse  

 med det pågældende EF-program eller andre foranstaltninger, som gælder for  

 partnerinstitutioner, -virksomheder, -organisationer og -statsborgere i  

 EF-medlemsstater.
Det samme gælder tilsvarende for deltagere i udvekslinger  

 mellem EF-medlemsstater og EFTA-stater som led i den pågældende aktivitet.
 e) EFTA-staterne, deres institutioner, virksomheder, organisationer og  

 statsborgere har samme rettigheder og forpligtelser med hensyn til  

 udbredelse, evaluering og udnyttelse af resultater som dem, der gælder for  

 EF-medlemsstater, deres institutioner, virksomheder, organisationer og  

 statsborgere.
 f) De kontraherende parter forpligter sig i overensstemmelse med deres  

 respektive regler og forskrifter til i fornødent omfang at lette mobiliteten  

 for deltagerne i programmer og andre foranstaltninger.
Artikel 82 1. Indebærer samarbejdet i medfør af denne del et finansielt bidrag fra  

 EFTA-staterne, tager dette bidrag følgende former:
a) EFTA-staternes bidrag som følge af deres deltagelse i EF-aktiviteter,  

 beregnes i forhold til - de forpligtelsesbevillinger og - de betalingsbevillinger, der hvert år opføres for Fællesskabet på Fællesskabets almindelige budget  

 inden for hver budgetpost svarende til den pågældende aktivitet.
Proportionalitetsfaktoren, som anvendes til beregning af EFTA-staternes  

 bidrag, er summen af forholdet mellem på den ene side bruttonationalproduktet  

 i markedspriser i hver af EFTA-staterne og på den anden side summen af  

 bruttonationalproduktet i markedspriser i EF-medlemsstaterne og den  

 pågældende EFTA-stat.
Denne faktor beregnes for hvert regnskabsår på grundlag  

 af de seneste statistiske data.
 EFTA-staternes bidrag skal, både hvad angår forpligtelsesbevillingerne og  

 betalingsbevillingerne, supplere de beløb, der opføres for Fællesskabet på  

 det almindelige budget inden for hver budgetpost svarende til de pågældende  

 aktiviteter.
 De bidrag, som EFTA-staterne indbetaler hvert år, beregnes på grundlag af  

 betalingsbevillingerne.
 Forpligtelser, som Fællesskabet indgår forud for EFTA-staternes faktiske  

 deltagelse på grundlag af denne aftale i de pågældende aktiviteter - såvel  

 som de dermed forbundne betalinger - medfører ikke noget bidrag fra  

 EFTA-staterne.
 b) EFTA-staternes finansielle bidrag som følge af deres deltagelse i visse  

 projekter eller andre aktiviteter bygger på princippet om, at hver  

 kontraherende part skal dække sine egne omkostninger med et passende bidrag,  

 der fastsættes af Det Blandede EØS-Udvalg, til Fællesskabets  

 generalomkostninger.
 c) Det Blandede EØS-Udvalg træffer de nødvendige beslutninger vedrørende  

 de kontraherende parters bidrag til omkostningerne ved den pågældende  

 aktivitet.
 2. Protokol 32 indeholder de detaljerede bestemmelser om gennemførelsen af  

 denne artikel.
Artikel 83 I tilfælde, hvor samarbejdet tager form af informationsudveksling mellem  

 offentlige myndigheder, har EFTA-staterne samme rettigheder til at modtage og  

 samme forpligtelser til at levere information som EFmedlemsstaterne med  

 forbehold af fortrolighedskravene, som fastsættes af Det Blandede EØS-Udvalg.
Artikel 84 Protokol 31 indeholder bestemmelser vedrørende samarbejdet på særlige  

 områder.
Artikel 85 Medmindre andet er fastsat i protokol 31, er det allerede bestående  

 samarbejde mellem Fællesskabet og enkelte EFTA-stater på de i artikel 78  

 opregnede områder på tidspunktet for denne aftales ikrafttræden derefter  

 omfattet af de relevante bestemmelser i denne del og protokol 31.
Artikel 86 Det Blandede EØS-Udvalg træffer i overensstemmelse med del VII de  

 nødvendige beslutninger til gennemførelse af artikel 78-85 og de deraf  

 følgende foranstaltninger, som bl.a. kan omfatte supplering og ændring af  

 bestemmelserne i protokol 31, såvel som vedtagelse af eventuelle  

 overgangsordninger, som gennemførelsen af artikel 85 måtte medføre.
Artikel 87 De kontraherende parter tager de nødvendige skridt til at udvikle, styrke  

 eller udvide samarbejdet inden for rammerne af Fællesskabets aktiviteter på  

 områder, som ikke er opregnet i artikel 78, hvor et sådant samarbejde anses  

 for egnet til at bidrage til virkeliggørelsen af målsætningerne for denne  

 aftale, eller af de kontraherende parter betragtes som værende af gensidig  

 interesse.
Sådanne skridt kan også omfatte ændringer af artikel 78 ved  

 tilføjelse af nye områder til de deri opregnede.
Artikel 88 Med forbehold af bestemmelserne i andre dele i denne aftale, udelukker  

 bestemmelserne i denne del ikke, at enhver af de kontraherende parter  

 selvstændigt kan udarbejde, vedtage og gennemføre foranstaltninger.
Del VII Institutionelle bestemmelser Kapitel 1 Associeringens opbygning Afdeling 1 EØS-Rådet Artikel 89 1. Der oprettes et EØS-råd.
Det skal i særdeleshed have ansvaret for at  

 give den politiske impuls til gennemførelsen af denne aftale og fastlægge de  

 generelle retningslinjer for Det Blandede EØS-Udvalg.
Med henblik herpå vurderer EØS-Rådet aftalens generelle funktion og  

 udvikling.
Det træffer de politiske beslutninger, der skal føre til ændringer  

 af aftalen.
 2. De kontraherende parter, for Fællesskabets og EF-medlemsstaternes  

 vedkommende på deres respektive kompetenceområder, kan efter drøftelse i Det  

 Blandede EØS-Udvalg eller direkte i ekstraordinært hastende tilfælde bringe  

 ethvert spørgsmål, som giver anledning til vanskeligheder, op i EØS-Rådet.
 3. EØS-Rådet fastsætter ved afgørelse sin forretningsorden.
Artikel 90 1. EØS-Rådet består af medlemmerne af Rådet for De Europæiske  

 Fællesskaber og medlemmer af EFKommissionen og et medlem af hver af  

 EFTA-staternes regeringer.
 Medlemmerne af EØS-Rådet kan lade sig repræsentere i overensstemmelse med  

 de betingelser, der skal fastsættes i dets forretningsorden.
 2. EØS-Rådet træffer sine beslutninger i enighed mellem Fællesskabet på  

 den ene side og EFTA-staterne på den anden side.
Artikel 91 1. Formandshvervet i EØS-Rådet udøves på skift for seks måneder ad gangen  

 af et medlem af Rådet for De Europæiske Fællesskaber og et medlem af  

 regeringen for en EFTA-stat.
2. EØS-Rådet træder sammen to gange om året efter indkaldelse fra  

 formanden.
EØS-Rådet mødes tillige, når omstændighederne kræver det, i  

 overensstemmelse med forretningsordenen.
Afdeling 2 Det Blandede EØS-Udvalg Artikel 92 1. Der nedsættes et blandet EØS-udvalg.
Det påser, at aftalen gennemføres  

 og fungerer effektivt.
Det skal i dette øjemed foranstalte udveksling af  

 synspunkter og information og træffe afgørelse i de i denne aftale fastsatte  

 tilfælde.
 2. De kontraherende parter, for Fællesskabets og EF-medlemsstaternes  

 vedkommende på deres respektive kompetenceområder, rådfører sig med hinanden  

 i Det Blandede EØS-Udvalg om ethvert spørgsmål af relevans for aftalen, som  

 giver anledning til vanskeligheder, og som rejses af en af dem.
 3. Det Blandede EØS-Udvalg fastsætter ved afgørelse sin forretningsorden.
Artikel 93 1. Det Blandede EØS-Udvalg består af repræsentanter for de kontraherende  

 parter.
 2. Det Blandede EØS-Udvalg træffer afgørelse efter aftale mellem  

 Fællesskabet på den ene side og EFTA-staterne, som taler med een stemme, på  

 den anden side.
Artikel 94 1. Formandshvervet i Det Blandede EØS-Udvalg udøves på skift for seks  

 måneder ad gangen af repræsentanten for Fællesskabet, dvs.
EF-Kommissionen,  

 og repræsentanten for en af EFTA-staterne.
2. Til opfyldelse af sit hverv træder Det Blandede EØS-Udvalg i princippet  

 sammen mindst en gang om måneden.
Det mødes tillige på formandens initiativ  

 eller på anmodning af en af de kontraherende parter, i overensstemmelse med  

 forretningsordenen.
3. Det Blandede EØS-Udvalg kan beslutte at nedsætte underudvalg eller  

 arbejdsgrupper til at bistå det i udførelsen af dets hverv.
Det Blandede  

 EØS-Udvalg fastsætter i sin forretningsorden de nærmere retningslinjer for  

 sammensætningen af sådanne udvalg og arbejdsgrupper samt deres funktionsmåde.  

 Deres opgaver fastsættes i hvert enkelt tilfælde af Det Blandede EØS-Udvalg.
 4. Det Blandede EØS-Udvalg udarbejder en årsberetning om aftalens funktion  

 og udvikling.
Afdeling 3 Samarbejde mellem parlamentarikere Artikel 95 1. Der nedsættes et blandet EØS-parlamentarikerudvalg.
Det består af et  

 lige antal af på den ene side medlemmer af Europa-Parlamentet og på den anden  

 side medlemmer af EFTA-staternes parlamenter.
Det samlede antal medlemmer af  

 udvalget fastsættes i vedtægterne i protokol 36.
 2. Det Blandede EØS-Parlamentarikerudvalg træder sammen på skift i  

 Fællesskabet og i en EFTA-stat i overensstemmelse med bestemmelserne i  

 protokol 36.
 3. Det Blandede EØS-Parlamentarikerudvalg skal gennem dialog og debat  

 bidrage til en bedre forståelse mellem Fællesskabet og EFTA-staterne på de af  

 denne aftale omfattede områder.
4. Det Blandede EØS-Parlamentarikerudvalg kan give udtryk for synspunkter  

 i form af betænkninger eller beslutninger.
Det behandler i særdeleshed Det  

 Blandede EØS-Udvalgs årsberetning om aftalens funktion og udvikling, som  

 udarbejdes i overensstemmelse med artikel 94, stk. 4.
 5. Formanden for EØS-Rådet kan give møde i Det Blandede  

 EØS-Parlamentarikerudvalg med henblik på at blive hørt.
 6. Det Blandede EØS-Parlamentarikerudvalg fastsætter sin forretningsorden.
Afdeling 4 Samarbejde mellem arbejdsmarkedets parter og andre repræsentanter for  

 erhvervslivet Artikel 96 1. Medlemmer af Det Økonomiske og Sociale Udvalg og andre organer, som  

 repræsenterer arbejdsmarkedets parter i Fællesskabet, og tilsvarende organer  

 i EFTA-staterne arbejder for at styrke deres indbyrdes kontakter og for at  

 samarbejde på et organiseret og regelmæssigt grundlag med henblik på at øge  

 opmærksomheden omkring de økonomiske og sociale aspekter af den voksende  

 gensidige afhængighed i deres økonomier og deres interesser inden for  

 rammerne af EØS.
2. Med henblik herpå nedsættes der et rådgivende EØS-udvalg.
Det består af  

 et lige antal medlemmer af Fællesskabets Økonomiske og Sociale Udvalg og  

 medlemmer af Det Rådgivende EFTA-Udvalg.
Det Rådgivende EØS-Udvalg kan give  

 udtryk for sine synspunkter i form af betænkninger eller beslutninger.
 3. Det Rådgivende EØS-Udvalg fastsætter sin forretningsorden.
Kapitel 2 Beslutningsproceduren Artikel 97 Denne aftale berører ikke hver af de kontraherende parters ret til under  

 overholdelse af princippet om ikke-forskelsbehandling og efter underretning  

 af de andre kontraherende parter at ændre sin interne lovgivning på de af  

 aftalen omfattede områder, - hvis Det Blandede EØS-Udvalg konkluderer, at den ændrede lovgivning ikke  

 påvirker aftalens rette funktion, eller - hvis proceduren i artikel 98 er fulgt.
Artikel 98 Bilagene til denne aftale og protokol 1-7, 9, 10, 11, 19-27, 30, 31, 32,  

 37, 39, 41 og 47 kan ændres ved afgørelse truffet af Det Blandede EØS-Udvalg  

 i overensstemmelse med artikel 93, stk. 2, og artikel 99, 100, 102 og 103.
Artikel 99 1. Når EF-Kommissionen påbegynder udarbejdelsen af ny lovgivning på et  

 område, der er omfattet af denne aftale, indhenter den uformel rådgivning fra  

 eksperter fra EFTA-staterne på samme måde, som den indhenter rådgivning fra  

 eksperter fra EF-medlemsstaterne ved udarbejdelsen af sine forslag.
 2. Når EF-Kommissionen oversender sit forslag til Rådet for De Europæiske  

 Fællesskaber, fremsender den samtidig kopier heraf til EFTA-staterne.
 På anmodning af en af de kontraherende parter finder der en indledende  

 udveksling af synspunkter sted i Det Blandede EØS-Udvalg.
 3. I perioden før Rådet for De Europæiske Fællesskaber træffer en  

 afgørelse, konsulterer de kontraherende parter, som led i en løbende  

 informations- og konsultationsproces, hinanden igen på anmodning af en af dem  

 i Det Blandede EØS-Udvalg på afgørende tidspunkter.
 4. De kontraherende parter samarbejder i god tro i informations- og  

 konsultationsfasen med henblik på ved processens afslutning at lette Det  

 Blandede EØS-Udvalgs beslutningstagning.
Artikel 100 EF-Kommissionen sikrer alt efter det berørte område eksperter fra  

 EFTA-staterne så bred deltagelse som muligt i forberedelsesfasen for  

 udarbejdelse af udkast til foranstaltninger, der senere skal forelægges de  

 udvalg, der bistår EF-Kommissionen ved dennes varetagelse af sine udøvende  

 beføjelser.
EFKommissionen gør i denne henseende, når den udarbejder udkast  

 til foranstaltninger, brug af eksperter fra EFTA-staterne på samme grundlag,  

 som den gør brug af eksperter fra EF-medlemsstaterne.
 I tilfælde, hvor Rådet for De Europæiske Fællesskaber får forelagt en sag  

 i overensstemmelse med den gældende procedure for den pågældende type udvalg,  

 fremsender EF-Kommissionen de synspunkter, som eksperter fra EFTA-staterne  

 fremkommer med, til Rådet for De Europæiske Fællesskaber.
Artikel 101 1. I de udvalg, der hverken er omfattet af artikel 81 eller artikel 100,  

 deltager eksperter fra EFTAstaterne i arbejdet, når det er nødvendigt af  

 hensyn til denne aftales rette funktion.
 Disse udvalg er opregnet i protokol 37. Retningslinjerne for en sådan  

 deltagelse er fastsat i de relevante sektorprotokoller og -bilag, der  

 vedrører det pågældende emne.
 2. Finder de kontraherende parter, at en sådan medvirken også bør gælde  

 andre udvalg, som har lignende kendetegn, kan Det Blandede EØS-Udvalg ændre  

 protokol 37.
Artikel 102 1. For at garantere retssikkerheden og ensartetheden i EØS træffer Det  

 Blandede EØS-Udvalg afgørelse om ændring af et bilag til denne aftale så  

 hurtigt som muligt efter Fællesskabets vedtagelse af dertil svarende ny  

 fællesskabslovgivning med henblik på at sikre samtidig anvendelse af denne  

 lovgivning og ændringerne af bilagene til aftalen.
I dette øjemed underretter  

 Fællesskabet, når det vedtager retsakter om et emne, der er omfattet af denne  

 aftale, så hurtigt som muligt de andre kontraherende parter derom i Det  

 Blandede EØS-Udvalg.
 2. Den del af et bilag til denne aftale, som direkte berøres af den nye  

 lovgivning, vurderes i Det Blandede EØS-Udvalg.
 3. De kontraherende parter bestræber sig mest muligt på at nå til enighed  

 om spørgsmål med berøring til denne aftale.
 Det Blandede EØS-Udvalg bestræber sig i særdeleshed mest muligt på at  

 finde en gensidigt acceptabel løsning i tilfælde, hvor der opstår et  

 alvorligt problem på et område, som i EFTA-staterne henhører under  

 lovgivningsmagtens kompetence.
4. Kan der imidlertid til trods for anvendelsen af stk. 3 ikke nås til  

 enighed om en ændring af et bilag til denne aftale, undersøger Det Blandede  

 EØS-Udvalg alle yderligere muligheder for at sikre, at denne aftale fortsat  

 fungerer hensigtsmæssigt og træffer de nødvendige afgørelser til dette  

 formål, herunder eventuelt anerkendelse af, at lovgivningen er ækvivalent.
En  

 sådan afgørelse træffes senest ved udløbet af en periode på seks måneder fra  

 tidspunktet for indbringelsen af sagen for Det Blandede EØS-Udvalg eller på  

 tidspunktet for den pågældende fællesskabslovgivnings ikrafttræden, hvis  

 dette er senere.
5. Har Det Blandede EØS-Udvalg ved udløbet af den tidsfrist, der er  

 omhandlet i stk. 4, ikke truffet afgørelse om ændring af et bilag til denne  

 aftale, betragtes den berørte del deraf, jf. stk. 2, som midlertidigt  

 suspenderet, medmindre Det Blandede EØS-Udvalg træffer anden afgørelse.  

 Suspensionen får virkning seks måneder efter udløbet af den i stk. 4 nævnte  

 periode, men under ingen omstændigheder tidligere end det tidspunkt, på  

 hvilket den tilsvarende EF-retsakt gennemføres i Fællesskabet.
Det Blandede  

 EØS-Udvalg skal bestræbe sig på at nå til en gensidigt acceptabel løsning,  

 således at suspensionen så hurtigt som muligt kan bringes til ophør.
6. De praktiske følger af den i stk. 5 omhandlede suspension drøftes i Det  

 Blandede EØS-Udvalg.
De rettigheder og forpligtelser, som personer eller  

 virksomheder allerede har erhvervet i henhold til denne aftale, opretholdes.  

 De kontraherende parter træffer om fornødent afgørelse om de nødvendige  

 tilpasninger som følge af suspensionen.
Artikel 103 1. Hvis en afgørelse truffet af Det Blandede EØS-Udvalg først bliver  

 bindende for en kontraherende part efter opfyldelsen af forfatningsmæssige  

 krav, skal afgørelsen, såfremt den indeholder en dato, træde i kraft på denne  

 dato, forudsat at den berørte kontraherende part på nævnte dato har meddelt  

 de andre kontraherende parter, at de forfatningsmæssige krav er blevet  

 opfyldt.
 Hvis en sådan meddelelse ikke er givet på det tidspunkt, træder afgørelsen  

 i kraft på den første dag i den anden måned, der følger efter den sidste  

 meddelelse.
2. Hvis der efter udløbet af en periode på seks måneder efter Det Blandede  

 EØS-Udvalgs afgørelse ikke er givet en sådan meddelelse, anvendes Det  

 Blandede EØS-Udvalgs afgørelse midlertidigt, indtil de forfatningsmæssige  

 krav er opfyldt, medmindre en kontraherende part meddeler, at en sådan  

 midlertidig anvendelse ikke kan finde sted.
I sidstnævnte tilfælde eller  

 såfremt en kontraherende part meddeler, at en af Det Blandede EØS-Udvalg  

 truffen afgørelse ikke ratificeres, får den i artikel 102, stk. 5, omhandlede  

 suspension virkning en måned efter en sådan meddelelse, men under ingen  

 omstændigheder tidligere end det tidspunkt, på hvilket den tilsvarende  

 EF-retsakt gennemføres i Fællesskabet.
Artikel 104 Afgørelser, der træffes af Det Blandede EØS-Udvalg i de i denne aftale  

 fastsatte tilfælde, er, medmindre andet er bestemt deri, bindende for de  

 kontraherende parter på tidspunktet for deres ikrafttræden, og de  

 kontraherende parter skal træffe de nødvendige foranstaltninger til at sikre  

 deres gennemførelse og anvendelse.
Kapitel 3 Homogenitet, tilsynsprocedure og bilæggelse af tvister Afdeling 1 Ensartethed Artikel 105 1. Med henblik på opfyldelse af de kontraherende parters mål, som er at  

 nå en så ensartet fortolkning som muligt af bestemmelserne i denne aftale og  

 de bestemmelser i EF-lovgivningen, hvis indhold er gengivet i denne aftale,  

 handler Det Blandede EØS-Udvalg i overensstemmelse med denne artikel.
 2. Det Blandede EØS-Udvalg foretager en løbende undersøgelse af  

 udviklingen i den retspraksis, der er fastlagt af De Europæiske Fællesskabers  

 Domstol og den EFTA-domstol, der oprettes i medfør af artikel 108. Med  

 henblik herpå meddeles disse domstoles domme Det Blandede EØS-Udvalg, som  

 handler med henblik på at opretholde den homogene fortolkning af aftalen.
 3. Såfremt Det Blandede EØS-Udvalg ikke inden for en frist på to måneder  

 efter, at en forskel i de to domstoles retspraksis er blevet det forelagt,  

 har været i stand til at opretholde den homogene fortolkning af aftalen, kan  

 procedurerne i artikel 111 bringes i anvendelse.
Artikel 106 For at sikre en så ensartet fortolkning som muligt af denne aftale under  

 fuld respekt for domstolenes uafhængighed indfører Det Blandede EØS-Udvalg en  

 ordning for informationsudveksling vedrørende domme afsagt af EFTA-Domstolen,  

 De Europæiske Fællesskabers Domstol og De Europæiske Fællesskabers Ret i  

 Første Instans og EFTA-staternes højeste domstolsinstanser.
Denne ordning  

 skal omfatte:
a) fremsendelse til justitssekretæren ved De Europæiske Fællesskabers  

 Domstol af domme afsagt af sådanne domstole om fortolkningen og anvendelsen  

 af på den ene side denne aftale eller på den anden side Traktaten om  

 Oprettelse af Det Europæiske Økonomiske Fællesskab og Traktaten om Oprettelse  

 af Det Europæiske Kul- og Stålfællesskab, som ændret eller suppleret, samt  

 retsakter udstedt i medfør heraf, for så vidt de vedrører bestemmelser, hvis  

 indhold er gengivet i denne aftale, b) De Europæiske Fællesskabers Domstols justitssekretærs klassifikation af  

 disse domme, om fornødent også udarbejdelse og offentliggørelse af  

 oversættelser og sammendrag, c) De Europæiske Fællesskabers Domstols justitssekretærs fremsendelse af  

 relevante dokumenter til de kompetente nationale myndigheder, som udpeges af  

 hver kontraherende part.
Artikel 107 Protokol 34 indeholder bestemmelser om en EFTA-stats mulighed for at  

 tillade en domstol at anmode De Europæiske Fællesskabers Domstol om at træffe  

 afgørelse om fortolkningen af en EØS-regel.
Afdeling 2 Tilsynsprocedure Artikel 108 1. EFTA-staterne opretter en uafhængig tilsynsmyndighed  

 (EFTA-Tilsynsmyndigheden) og indfører procedurer svarende til dem, der findes  

 i Fællesskabet, herunder procedurer til at sikre overholdelsen af  

 forpligtelser i henhold til aftalen og til at kontrollere lovligheden af  

 EFTA-Tilsynsmyndighedens retsakter på konkurrenceområdet.
 2. EFTA-staterne opretter en domstol (EFTA-Domstolen).
 EFTA-Domstolen har i overensstemmelse med en særskilt aftale mellem  

 EFTA-staterne, hvad angår anvendelsen af denne aftale, navnlig kompetence med  

 hensyn til:
a) sager vedrørende tilsynsproceduren, hvad angår EFTA-stater, b) klager over beslutninger på konkurrenceområdet truffet af  

 EFTA-Tilsynsmyndigheden, c) bilæggelse af tvister mellem to eller flere EFTA-stater.
Artikel 109 1. EFTA-Tilsynsmyndigheden på den ene side og EF-Kommissionen på den  

 anden side fører i overensstemmelse med Traktaten om Oprettelse af Det  

 Europæiske Økonomiske Fællesskab, Traktaten om Oprettelse af Det Europæiske  

 Kul- og Stålfællesskab og denne aftale tilsyn med, at forpligtelserne i  

 henhold til denne aftale overholdes.
 2. For at sikre et ensartet tilsyn overalt i EØS samarbejder  

 EFTA-Tilsynsmyndigheden og EFKommissionen, og de udveksler oplysninger og  

 konsulterer hinanden om tilsynspolitiske emner og enkelttilfælde.
3. EF-Kommissionen og EFTA-Tilsynsmyndigheden modtager klager vedrørende  

 anvendelsen af denne aftale.
De underretter hinanden om de modtagne klager.
 4. Hvert af disse organer undersøger alle klager, som henhører under deres  

 kompetence, og formidler til det andet organ alle sådanne klager, som  

 henhører under dette organs kompetence.
 5. I tilfælde af uenighed mellem disse to organer med hensyn til, hvilke  

 foranstaltninger der skal træffes vedrørende en klage, eller med hensyn til  

 resultatet af undersøgelsen, kan hvert af organerne indbringe spørgsmålet for  

 Det Blandede EØS-Udvalg, som behandler det i overensstemmelse med artikel  

 111.
Artikel 110 Beslutninger i henhold til denne aftale truffet af  

 EFTA-Tilsynsmyndigheden og EF-Kommissionen, som indebærer en forpligtelse for  

 andre end stater til at betale en pengeydelse, kan tvangsfuldbyrdes.
De samme  

 gælder domme afsagt i henhold til denne aftale af De Europæiske Fællesskabers  

 Domstol, De Europæiske Fællesskabers Ret i Første Instans og EFTA-Domstolen.
Tvangsfuldbyrdelsen sker efter den borgerlige retsplejes regler i den  

 stat, på hvis område den finder sted.
Fuldbyrdelsespåtegning skal efter en  

 prøvelse, der kun omfatter ægtheden af det pågældende fuldbyrdelsesgrundlag,  

 påføres af den myndighed, som den kontraherende part har udpeget og anmeldt  

 for de andre kontraherende parter, EFTA-Tilsynsmyndigheden, EF-Kommissionen,  

 De Europæiske Fællesskabers Domstol, De Europæiske Fællesskabers Ret i Første  

 Instans og EFTA-Domstolen.
 Når disse formkrav er opfyldt på den berørte parts begæring, kan denne  

 skride til tvangsfuldbyrdelse i henhold til loven i den stat, på hvis område  

 tvangsfuldbyrdelsen skal finde sted, ved at indbringe sagen direkte for den  

 kompetente myndighed.
Tvangsfuldbyrdelsen kan kun udsættes efter beslutning truffet af De  

 Europæiske Fællesskabers Domstol, for så vidt angår beslutninger truffet af  

 EF-Kommissionen, De Europæiske Fællesskabers Ret i Første Instans og De  

 Europæiske Fællesskabers Domstol, eller efter beslutning truffet af  

 EFTA-Domstolen, for så vidt angår beslutninger truffet af  

 EFTA-Tilsynsmyndigheden eller EFTA-Domstolen.
De berørte staters dømmende  

 myndigheder er imidlertid kompetente til at træffe afgørelse om klager  

 vedrørende fuldbyrdelsesforanstaltningernes lovlighed.
Afdeling 3 Bilæggelse af tvister Artikel 111 1. Fællesskabet eller en EFTA-stat kan indbringe en tvist, som vedrører  

 fortolkningen eller anvendelsen af denne aftale, for Det Blandede EØS-Udvalg  

 i overensstemmelse med følgende bestemmelser.
2. Det Blandede EØS-Udvalg kan bilægge tvisten.
Det skal forsynes med alle  

 oplysninger, som kan være til nytte til at foretage en indgående undersøgelse  

 af situationen med henblik på at finde en acceptabel løsning.
Det Blandede  

 EØS-Udvalg undersøger med henblik herpå alle muligheder for at opretholde  

 aftalens rette funktion.
 3. Såfremt tvisten vedrører fortolkningen af bestemmelser i denne aftale,  

 som indholdsmæssigt er identiske med tilsvarende regler i Traktaten om  

 Oprettelse af Det Europæiske Økonomiske Fællesskab og Traktaten om Oprettelse  

 af Det Europæiske Kul- og Stålfællesskab samt retsakter udstedt i medfør af  

 disse to traktater, og såfremt tvisten ikke er blevet bilagt inden for en  

 frist på tre måneder efter indbringelse for Det Blandede EØS-Udvalg, kan de  

 kontraherende parter i tvisten aftale at anmode De Europæiske Fællesskabers  

 Domstol om at træffe afgørelse om fortolkningen af de pågældende regler.
Såfremt Det Blandede EØS-Udvalg i en sådan tvist ikke er nået til enighed  

 om en løsning inden for en frist på seks måneder fra tidspunktet for  

 procedurens indledning, eller såfremt de kontraherende parter i tvisten på  

 det tidspunkt ikke har anmodet De Europæiske Fællesskabers Domstol om en  

 afgørelse, kan en kontraherende part med henblik på at rette op på en  

 eventuel uligevægt - enten iværksætte beskyttelsesforanstaltninger i overensstemmelse med  

 artikel 112, stk. 2, efter proceduren i artikel 113, - eller anvende artikel 102 tilsvarende.
4. Såfremt en tvist vedrører rækkevidden eller varigheden af  

 beskyttelsesforanstaltninger, truffet i overensstemmelse med artikel 111,  

 stk. 3, eller artikel 112, eller forholdsmæssigheden af de foranstaltninger,  

 der træffes til at genskabe balance i overensstemmelse med artikel 114, og  

 såfremt Det Blandede EØS-Udvalg ikke senest tre måneder efter det tidspunkt,  

 hvor sagen blev indbragt for det, har været i stand til at bilægge tvisten,  

 kan hver af de kontraherende parter henvise tvisten til voldgift i henhold  

 til procedurerne i protokol 33. Intet spørgsmål vedrørende fortolkningen af  

 de bestemmelser i denne aftale, som er omhandlet i stk. 3, kan behandles  

 under sådanne procedurer.
Voldgiftsafgørelsen er bindende for parterne i  

 tvisten.
Kapitel 4 Beskyttelsesforanstaltninger Artikel 112 1. Opstår der alvorlige økonomiske, samfundsmæssige eller miljømæssige  

 vanskeligheder af sektormæssig eller regional art, som antages at vedvare,  

 kan en kontraherende part ensidigt træffe egnede foranstaltninger på de  

 vilkår og efter de procedurer, der er fastsat i artikel 113.
2. Sådanne beskyttelsesforanstaltninger skal med hensyn til  

 anvendelsesområde og varighed begrænses til, hvad der er strengt nødvendigt  

 til at afhjælpe situationen.
Der vælges fortrinsvis sådanne foranstaltninger,  

 som mindst muligt forstyrrer denne aftales funktion.
 3. Beskyttelsesforanstaltningerne gælder for alle kontraherende parter.
Artikel 113 1. En kontraherende part, som overvejer at træffe  

 beskyttelsesforanstaltninger i henhold til artikel 112, skal straks  

 underrette de andre kontraherende parter herom gennem Det Blandede EØS-Udvalg  

 og fremlægge al relevant information.
 2. De kontraherende parter indleder straks konsultationer i Det Blandede  

 EØS-Udvalg med henblik på at søge en for alle acceptabel løsning.
3. Den berørte kontraherende part må først træffe  

 beskyttelsesforanstaltninger en måned efter tidspunktet for den i stk. 1  

 nævnte underretning, medmindre den i stk. 2 nævnte konsultationsprocedure er  

 afsluttet inden udløbet af den nævnte tidsfrist.
Når ekstraordinære  

 omstændigheder, som kræver omgående indgriben, umuliggør forudgående  

 undersøgelse, kan den berørte kontraherende part straks anvende  

 beskyttelsesforanstaltninger, der dog ikke må gå ud over, hvad der er strengt  

 nødvendigt til at afhjælpe situationen.
 For Fællesskabets vedkommende iværksættes beskyttelsesforanstaltningerne  

 af EF-Kommissionen.
 4. Den berørte kontraherende part underretter straks Det Blandede  

 EØS-Udvalg om de trufne foranstaltninger og fremlægger al relevant  

 information.
 5. De trufne beskyttelsesforanstaltninger skal drøftes i Det Blandede  

 EØS-Udvalg hver tredje måned efter tidspunktet fra deres vedtagelse med  

 henblik på ophævelse heraf inden det forudsete tidspunkt for deres udløb,  

 eller med henblik på begrænsning af deres rækkevidde.
 Hver af de kontraherende parter kan til enhver tid anmode Det Blandede  

 EØS-Udvalg om at tage sådanne foranstaltninger op til overvejelse.
Artikel 114 1. Hvis en af en kontraherende part truffet beskyttelsesforanstaltning  

 giver anledning til uligevægt mellem rettighederne og forpligtelserne i  

 henhold til denne aftale, kan enhver anden kontraherende part over for  

 ovennævnte kontraherende part træffe forholdsmæssige udlignende  

 foranstaltninger, der dog ikke må gå ud over, hvad der er strengt nødvendigt  

 til at afhjælpe uligevægten.
Der træffes fortrinsvis sådanne  

 foranstaltninger, som mindst muligt forstyrrer EØS's funktion.
 2. Proceduren i artikel 113 finder anvendelse.
Del VIII Finansieringsmekanisme Artikel 115 Med henblik på at fremme en vedvarende og afbalanceret styrkelse af de  

 handelsmæssige og økonomiske forbindelser mellem de kontraherende parter som  

 omhandlet i artikel 1 er de kontraherende parter enige om, at det er  

 nødvendigt at mindske de økonomiske og sociale skævheder mellem deres  

 regioner.
De mærker sig i denne forbindelse de relevante bestemmelser  

 andetsteds i denne aftale og de til aftalen knyttede protokoller, herunder  

 visse af ordningerne vedrørende landbrug og fiskeri.
Artikel 116 EFTA-staterne opretter en finansieringsmekanisme til inden for rammerne  

 af EØS og til supplering af Fællesskabets hidtidige bestræbelser i denne  

 forbindelse, at bidrage til virkeliggørelsen af de i artikel 115 omhandlede  

 mål.
Artikel 117 Bestemmelserne om finansieringsmekanismen er fastlagt i protokol 38.
Del IX Almindelige og afsluttende bestemmelser Artikel 118 1. Når en kontraherende part skønner, at det ville være nyttigt i alle de  

 kontraherende parters interesse at udbygge de forbindelser, der er oprettet  

 ved denne aftale, ved at udvide dem til også at omfatte områder, der ikke  

 indgår i aftalen, forelægger den en begrundet anmodning herom for de andre  

 kontraherende parter i EØS-Rådet.
Sidstnævnte kan pålægge Det Blandede  

 EØS-Udvalg at undersøge alle aspekter af denne anmodning og at aflægge  

 beretning.
 EØS-Rådet kan om fornødent træffe de politiske beslutninger med henblik på  

 indledning af forhandlinger mellem de kontraherende parter.
 2. Sådanne aftaler, som følger af de i stk. 1 nævnte forhandlinger, skal  

 ratificeres eller godkendes af de kontraherende parter i overensstemmelse med  

 deres egne procedurer.
Artikel 119 Bilagene og de deri omhandlede retsakter som tilpasset med henblik på  

 denne aftale, såvel som protokollerne udgør en integrerende del af denne  

 aftale.
Artikel 120 Medmindre andet er fastsat i denne aftale, særlig i protokol 41, 43 og  

 44, går bestemmelserne i denne aftale forud for bestemmelser i bestående  

 bilaterale eller multilaterale aftaler, som binder Det Europæiske Økonomiske  

 Fællesskab på den ene side og en eller flere EFTA-stater på den anden side, i  

 det omfang samme emner er omfattet af nærværende aftale.
Artikel 121 Denne aftales bestemmelser er ikke til hinder for samarbejde:
a) inden for rammerne af det nordiske samarbejde, i den udstrækning et  

 sådant samarbejde ikke hæmmer denne aftales rette funktion, b) inden for rammerne af den regionale union mellem Schweiz og  

 Liechtenstein, i den udstrækning målene for denne union ikke nås ved  

 anvendelsen af denne aftale, og at denne aftales rette funktion ikke hæmmes, c) inden for rammerne af samarbejdet mellem Østrig og Italien vedrørende  

 Tirol, Vorarlberg og Trentino-Sudtirol/Alto Adige, i den udstrækning et  

 sådant samarbejde ikke hæmmer denne aftales rette funktion.
Artikel 122 Repræsentanter, delegerede og eksperter fra de kontraherende parter såvel  

 som tjenestemænd og øvrige ansatte under denne aftale har - selv efter at  

 deres hverv er ophørt - forpligtelse til ikke at give oplysninger om forhold,  

 som ifølge deres natur er tjenestehemmeligheder, navnlig oplysninger om  

 virksomheder og om disses forretningsforbindelser eller  

omkostningsforhold.
Artikel 123 Intet i denne aftale er til hinder for, at en kontraherende part træffer  

 foranstaltninger, a) som den skønner nødvendige til at hindre en sådan udbredelse af  

 oplysninger, som ville stride mod dens væsentlige sikkerhedsinteresser, b) som vedrører fabrikation af eller handel med våben, ammunition og  

 krigsmateriel og andre produkter, som er nødvendige til forsvarsformål eller  

 til forskning, udvikling eller produktion, der er nødvendig til  

 forsvarsformål, forudsat at sådanne foranstaltninger ikke forringer  

 konkurrencevilkårene for varer, som ikke er bestemt specielt til militære  

 formål, c) som den anser for væsentlige for sin egen sikkerhed i tilfælde af  

 alvorlige indre uroligheder, der forstyrrer den offentlige orden, i tilfælde  

 af krig eller alvorlig international spænding, der udgør en krigstrussel,  

 eller for at opfylde de forpligtelser, den har indgået med henblik på  

 bevarelse af freden og den internationale sikkerhed.
Artikel 124 Med forbehold af de øvrige bestemmelser i denne aftale indrømmer de  

 kontraherende parter statsborgere i EF-medlemsstaterne og EFTA-staterne  

 national behandling, for så vidt angår kapitalanbringelser i de i artikel 34  

 nævnte selskaber.
Artikel 125 De ejendomsretlige ordninger i de kontraherende parter berøres ikke af  

 denne aftale.
Artikel 126 1. Denne aftale gælder for de områder, hvor Traktaten om Oprettelse af  

 Det Europæiske Økonomiske Fællesskab og Traktaten om Oprettelse af Det  

 Europæiske Kul- og Stålfællesskab finder anvendelse og på de betingelser, der  

 er fastsat i nævnte Traktater, og for Republikken Finlands, Republikken  

 Islands, Fyrstendømmet Liechtensteins, Kongeriget Norges, Kongeriget  

 Sveriges, Det Schweiziske Edsforbunds og Republikken Østrigs område.
2. Denne aftale gælder uanset stk. 1 ikke Ålandsøerne.
Regeringen for  

 Finland kan dog ved en erklæring, der ved denne aftales ratificering  

 deponeres hos depositaren, som fremsender en bekræftet kopi heraf til de  

 kontraherende parter, notificere, at aftalen gælder for disse øer på samme  

 betingelser som for andre dele af Finland med forbehold af følgende  

 bestemmelser:
 a) Bestemmelserne i denne aftale er ikke til hinder for anvendelse af til  

 enhver tid gældende bestemmelser på Ålandsøerne om:
i) begrænsninger af retten for fysiske personer, som ikke har regionalt  

 borgerskab på Ålandsøerne, og for juridiske personer til at erhverve og eje  

 fast ejendom på Ålandsøerne uden tilladelse fra øernes kompetente  

 myndigheder, ii) begrænsninger af etableringsretten og retten til at præstere  

 tjenesteydelser for fysiske personer, som ikke har regionalt borgerskab på  

 Ålandsøerne, eller for juridiske personer uden tilladelse fra Ålandsøernes  

 kompetente myndigheder.
 b) Ålandsøernes indbyggeres rettigheder i Finland berøres ikke af denne  

 aftale.
 c) Ålandsøernes myndigheder giver alle fysiske og juridiske personer fra  

 de kontraherende parter samme behandling.
Artikel 127 Hver af de kontraherende parter kan udtræde af denne aftale med et  

 skriftligt varsel på tolv måneder til de andre kontraherende parter.
 Umiddelbart efter notifikationen af den planlagte udtræden indkalder de  

 andre kontraherende parter en diplomatisk konference med henblik på at  

 overveje, hvilke ændringer af aftalen der vil blive nødvendige.
Artikel 128 1. Enhver europæisk stat, som bliver medlem af Fællesskabet skal, og  

 enhver europæisk stat, som bliver medlem af EFTA kan ansøge om at blive part  

 i denne aftale.
Den retter sin ansøgning til EØS-Rådet.
2. Vilkårene for en sådan deltagelse fastlægges ved en aftale mellem de  

 kontraherende parter og den ansøgende stat.
Denne aftale forelægges samtlige  

 kontraherende parter til ratifikation i overensstemmelse med deres egne  

 procedurer.
Artikel 129 1. Denne aftale er udarbejdet i eet eksemplar på dansk, engelsk, finsk,  

 fransk, græsk, islandsk, italiensk, nederlandsk, norsk, portugisisk, spansk,  

 svensk og tysk, idet hver af disse tekster har samme gyldighed.
 Teksten til de retsakter, der er omhandlet i bilagene, har samme gyldighed  

 på dansk, engelsk, fransk, græsk, italiensk, nederlandsk, portugisisk, spansk  

 og tysk som offentliggjort i De Europæiske Fællesskabers Tidende og  

 udarbejdes med henblik på autentifikation heraf på finsk, islandsk, norsk og  

 svensk.
 2. Denne aftale skal ratificeres eller godkendes af de kontraherende  

 parter i overensstemmelse med deres forfatningsmæssige bestemmelser.
 Den deponeres hos Generalsekretariatet for Rådet for De Europæiske  

 Fællesskaber, som fremsender en bekræftet genpart til alle de andre  

 kontraherende parter.
 Ratifikations- eller godkendelsesinstrumenterne deponeres hos  

 Generalsekretariatet for Rådet for De Europæiske Fællesskaber, som  

 underretter alle de andre kontraherende parter herom.
3. Aftalen træder i kraft den 1. januar 1993, forudsat at alle  

 kontraherende parter har deponeret deres ratifikations- eller  

 godkendelsesinstrumenter inden dette tidspunkt.
Efter dette tidspunkt træder  

 denne aftale i kraft på den første dag i den anden måned efter den sidste  

 notifikation.
Sidste frist for notifikation er den 30. juni 1993. Efter dette  

 tidspunkt indkalder de kontraherende parter en diplomatisk konference for at  

 undersøge situationen.
