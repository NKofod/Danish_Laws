Landsskatteretskendelse A klager for indkomstårene 1997 og 1998  

 over, at skatteankenævnet har forhøjet hans indkomst med hhv. 224.225 kr. og  

 135.000 kr.
 Det fremgår af sagen, at klageren, der  

 er direktør og regnskabschef i B A/S, i 1997 har indgået en pensionsordning  

 med  

 C om betaling af et pensionsbidrag, der udgør 200.000 kr. årligt fra den 1.  

 december 1997.
 Af skrivelse af 31. december 1997 fra C  

 til B A/S fremgår, at pensionsbidrag på 200.000 kr. for perioden fra 1.  

 december 1997 til 1. december 1998 skal være betalt senest den 9. januar  

 1998.
 Det fremgår endvidere af udateret  

 skrivelse fra D til B A/S, at præmie for ratepension for tiden fra 1.  

 december  

 1997 til 1. december 1998 inkl. arbejdsmarkedsbidrag udgør 49.138,55 kr., der  

 skal være betalt senest den 5. januar 1998.
 Af klagerens lønopgørelse for perioden  

 1. december 1997  31. december 1997 fra B A/S vedrørende lønnen til  

 disposition den 31. december 1997 fremgår, at der er reguleret for i alt  

 249.138 kr., hvilket beløb er angivet som overført ratepension,  

 således at  

 klagerens lønindkomst fra B A/S i 1997 udgør 36.145,40 kr., medens der dette  

 år  

 er indeholdt 144.326 kr. i A-skat.
Det fremgår for så vidt angår  

 indkomståret 1998, at klageren den 18. december 1998 og 30. december 1998 har  

 indgået aftale med 2 banker om betaling til hver bank af 75.000 kr. til  

 ratepension.
Betaling til bankerne er foretaget henholdsvis den 21. december  

 1998 og 30. december 1998 ved overførsel fra B A/S konti i bankerne til  

 klagerens ratepensioner.
 Af klagerens lønopgørelse for perioden  

 1. december 1998  31. december 1998 fra B A/S vedrørende lønnen til  

 disposition den 31. december 1998 fremgår, at der er reguleret for i alt  

 150.000 kr., således at klagerens lønindkomst fra B A/S i 1998 udgør  

 133.593,40  

 kr., medens der dette år er indeholdt 139.322 kr. i A-skat.
 Det stedlige skatteankenævn har  

 stadfæstet skatteforvaltningens afgørelse, hvorefter klageren er nægtet  

 fradrag  

 for betaling til pensionsordninger i 1997 og 1998 på henholdsvis 249.138 kr.  

 og  

 150.000 kr., idet klageren alene er anset for berettiget til fradrag på  

 henholdsvis 24.913 kr. og 15.000 kr. svarende til 1/10 af de samlede  

 indbetalinger.
 Skatteankenævnet har anført:
I pensionsbeskatningslovens § 18 er  

 angivet reglerne for det skattepligtige fradrag for indbetalinger til  

 pensionsordninger.
I § 18, stk. 3, er angivet, at kapitalindskud til en  

 pensionsordning med løbende udbetalinger eller til rateforsikring i  

 pensionsøjemed  

 skal fordeles over 10 år.
I § 19 i pensionsbeskatningsloven er  

 angivet, at en arbejdstager ikke skal medregne beløb der af arbejdsgiveren er  

 indbetalt til en pensionsordning.
Der er ikke i § 19 begrænsninger for  

 kapitalindskud.
 I Skatteministeriets cirkulære nr. 24 af  

 16.12.1986 pkt. 69 er anført følgende:
Indbetalingerne kan tidligst påbegyndes  

 i det indkomstår, hvori aftalen er indgået.
Er rateopsparingsordningen  

 oprettet  

 som led i et ansættelsesforhold, kan der aftales en regulering af  

 arbejdstagerens løn for det pågældende år således, at hele den for et år  

 aftalte indbetaling kan tilbageholdes af lønnen.
En regulering af lønnen kan  

 også aftales for en ordning, der omfatter både kapitalpension og  

 rateopsparing.
 ..
I din sag er der sket regulering i  

 indkomståret men der er ikke sket regulering af A-skatten og AM-bidraget.
Det  

 må således ud fra gældende praksis, som den er kommet til udtryk i en lang  

 række landsskatteretskendelser, konstateres, at bestemmelsen i  

 skattedepartementets  

 cirkulære nr. 24 af 16. december 1986 ikke er overholdt, hvorfor  

 Skatteankenævnet mener, at det er med rette, at fradragene ikke kan anses for  

 omfattet af pensionsbeskatningslovens § 19. Dette medfører, at fradragene  

 skal  

 foretages efter pensionsbeskatningslovens § 18, hvor der i stk. 3 er angivet,  

 at fradragene skal fordeles over 10 år.
.. Skatteankenævnet har bl.a. henvist til  

 to landsskatteretskendelser offentliggjort i TfS 1996.558 og TfS 1998.544.
 Klagerens advokat har principalt påstået  

 klagerens skatteansættelser nedsat for indkomstårene 1997 og 1998 med  

 henholdsvis 224.225 kr. og 110.087 kr., og subsidiært at alene  

 indkomstansættelsen for 1997 nedsættes.
 Advokaten har anført, at klageren ultimo  

 1997 og ultimo 1998 har indbetalt henholdsvis 289.128 kr. og 150.000 kr. til  

 arbejdsgiveradministreret rateforsikringer i pensionsøjemed.
 Klageren fratrak beløbene på sin  

 selvangivelse i overensstemmelse med bestemmelsen om bortseelsesret i  

 pensionsbeskatningslovens § 19.
Advokaten har anført, at  

 skatteforvaltningen og skatteankenævnet har forhøjet klagerens skattepligtige  

 indkomst for 1997 og 1998, idet man ikke har villet anerkende fuld  

 fradragsret  

 i det respektive indkomstår.
Skattemyndighederne har i stedet fordelt  

 fradraget  

 over 10 år i overensstemmelse med pensionsbeskatningslovens § 18.  

 Skatteforvaltningens og skatteankenævnets afgørelser er alene begrundet i, at  

 klagerens arbejdsgiver alene har reguleret A-indkomsten i indkomstårene 1997  

 og  

 1998, medens der ikke er sket en regulering af A-skatten og AM-bidrag.
Advokaten har gjort gældende, at  

 klageren opfylder betingelserne for at bortse fra indbetalingerne ved  

 opgørelse  

 af den skattepligtige indkomst, jf. herved pensionsbeskatningslovens § 19,  

 idet  

 der ikke i pensionsbeskatningsloven er hjemmel til at opstille et ubetinget  

 krav om, at arbejdsgiveren har reguleret A-skatten og AM-bidrag i det  

 pågældende indkomstår.
Vedrørende punkt 69 i Skatteministeriets cirkulære nr.  

 24 af 16. december 1986, der omhandler regulering af arbejdstagerens løn, er  

 det advokatens opfattelse, at dette cirkulære alene er en præcisering af  

 pensionsbeskatningslovens § 19, og cirkulæret kan derfor ikke indskrænke en  

 fradragsret, der er givet i henhold til en skattelov.
 Advokaten har henvist til TfS 1998.544  

 LSR, hvoraf fremgår, at klageren havde anmodet om udbetaling af overskydende  

 skat i medfør af kildeskattelovens § 55. Retten fandt, at klageren herved  

 havde  

 opfyldt betingelsen om regulering af A-skatten, uanset at skatteforvaltningen  

 havde nægtet at imødekomme klagerens anmodning om udbetaling af overskydende  

 skat.
 Advokaten har anført, at godkendelse af  

 fradrag ikke kan afhænge af, hvorvidt klageren har afsendt en formålsløs  

 anmodning om en § 55-udbetaling til skatteforvaltningen, idet en sådan  

 praksis  

 i givet fald vil være uacceptabel og i strid med legalitetsprincippet.
Advokaten har vedrørende indkomståret  

 1997 anført, at klageren dette år havde udsigt til en restskat, hvorfor han  

 beregnede, hvor stort et beløb han skulle lade indskyde på sine  

 pensionsordninger for derved at undgå restskat.
Dette lykkedes til fulde, og  

 klageren fik ingen restskat.
Klageren var tillige var klar over, at han ikke  

 ville få udbetalt overskydende skat, hvorfor han ikke indgav en §  

 55-anmodning  

 herom.
 Told- og Skattestyrelsen har indstillet  

 ansættelsen stadfæstet for de påklagede år, idet det aldrig har været  

 hensigten, at en skatteyder  som i det foreliggende tilfælde   

 hvert år kan  

 foretage store indbetalinger med fuldt fradrag herfor.  

 Pensionsbeskatningslovens  

 § 18 regulerer pensionsindbetalinger, således at § 19 kun finder anvendelse,  

 hvis betingelserne om regulering af såvel løn som A-skat opfyldt.
 Landsskatteretten  

 skal udtale:
Det fremgår af pensionsbeskatningslovens  

 § 19, at ved opgørelsen af en arbejdstagers skattepligtige indkomst medregnes  

 ikke beløb, der af arbejdsgiveren indbetales til en af kapitel 1 omfattet  

 ordning for arbejdstageren.
Af punkt 69 i cirkulære nr. 24 af 16. december  

 1986  

 om pensionsbeskatningsloven fremgår tillige, at der kan aftales en regulering  

 af arbejdstagerens løn for det pågældende år, således at hele den for et år  

 aftalte indbetaling kan tilbageholdes af lønnen.
Ifølge Landsskatterettens  

 praksis må dette forstås således, at den som følge af indbetalingen til en  

 pensionsordning for meget betalte A-skat tillige skal være reguleret inden  

 udgangen af det år, hvor indbetalingen til pensionsordningen sker.
Landsskatteretten finder i det  

 foreliggende tilfælde, at A-skatten ikke er reguleret inden udgangen af de  

 omhandlede indkomstår, hvorfor betingelsen i cirkulæret om regulering af  

 arbejdstagerens løn for de pågældende år ikke kan anses for opfyldt.
Der kan  

 således ikke gives klageren medhold hverken i den principale eller subsidiære  

 påstand, og de påklagede ansættelser stadfæstes derfor.
