 Den 15. september 1989 har Danmark godkendt en i Reykjavik den 8.
maj 1989 undertegnet aftale mellem Danmark, Finland, Island, Norge og Sverige om folkeregistrering.
 Aftalen har følgende ordlyd:
OVERENSKOMST MELLEM DANMARK, FINLAND, ISLAND, NORGE OG SVERIGE OM FOLKEREGISTRERING Regeringerne i Danmark, Finland, Island, Norge og  

 Sverige er for at lette registreringen af personer i de kontraherende lande  

 blevet enige om følgende:
Artikel 1 Denne overenskomst gælder personer, som er registreret som bosat i et af  

 de kontraherende lande, og som har til hensigt at flytte, eller som er  

 flyttet til et andet af disse lande.
Tidsbegrænsede ophold af under 6  

 måneders varighed regnes normalt ikke som flytning.
Artikel 2 1. Den, der har til hensigt at flytte fra et af de  

 kontraherende lande til et andet af disse lande, skal melde dette til  

 vedkommende lokale registreringsmyndighed i udflytningslandet.
 Det påhviler nævnte myndighed straks at udlevere den flyttende  

 internordisk flytteattest med vedhæftet blanket for internordisk flyttebevis.  

 Denne er gyldig i 3 måneder fra udstedelsesdato.
2. Den, der er flyttet fra et af de kontraherende  

 lande og efter indflytning har bosat sig i et andet af disse lande, skal  

 inden den tidsfrist, som gælder for anmeldelse af flytning i dette land,  

 melde indflytningen til vedkommende lokale registreringsmyndighed.
Samtidig  

 med meldingen skal han aflevere den flytteattest med vedhæftet blanket for  

 internordisk flyttebevis, som er nævnt under punkt 1. Er han ikke i  

 besiddelse af flytteattest, skal den lokale registreringsmyndighed selv  

 rekvirere flytteattest fra den lokale registreringsmyndighed i  

 udflytningslandet.
Det påhviler nævnte myndighed straks at levere en sådan  

 flytteattest til den lokale registreringsmyndighed i indflytningslandet,  

 således at den er myndigheden i hænde senest 14 dage efter, at den er blevet  

 rekvireret.
 3. Den lokale registreringsmyndighed i  

 indflytningslandet afgør, om en person skal registreres som bosat i  

 indflytningslandet.
Registreringen kan kun foretages på grundlag af flytteattesten.
Så snart  

 registreringen er foretaget, skal den lokale registreringsmyndighed i  

 udflytningslandet underrettes.
Til denne underretning skal bruges  

 internordisk flyttebevis.
Finder den lokale registreringsmyndighed grund til at antage, at den, der  

 har meldt indflytningen, skal regnes som bosat et andet sted i  

 indflytningslandet, skal han henvises til den lokale registreringsmyndighed  

 på vedkommende sted.
Flytteattesten leveres tilbage til ham forsynet med  

 påtegning om henvisning.
Finder den lokale registreringsmyndighed, at den, som har afleveret  

 flytteattesten, ikke kan regnes som bosat inden for registreringsområdet, og  

 der heller ikke foreligger et tilfælde som nævnt i foregående stykke, skal  

 der gøres bemærkning om afgørelsen på flyttebeviset, samtidig med at den, som  

 har afleveret flytteattesten, underrettes.
Flytteattesten beholdes af  

 registreringsmyndigheden, mens blanketten til flyttebevis uden ophold skal  

 sendes tilbage til vedkommende lokale registreringsmyndighed, som har udstedt  

 flytteattesten.
Først når flyttebeviset er modtaget, skal den lokale  

 registreringsmyndighed i udflytningslandet føre den, som er flyttet, ud af  

 registret.
Som dato for udflytning benyttes indflytningslandets registrerede  

 indflytningsdato.
4. Har den lokale registreringsmyndighed i  

 udflytningslandet ikke modtaget flyttebeviset inden 1 måned fra opgivet  

 flyttedato, skal denne myndighed henvende sig direkte til den lokale  

 registreringsmyndighed i indflytningslandet for at få de oplysninger, som er  

 nødvendige af hensyn til registreringen.
Det samme gælder, når en lokal  

 registreringsmyndighed har grund til at antage, at en registreret person er  

 flyttet til et andet af de kontraherende lande.
Artikel 3 Spørgsmålet om, hvorvidt en person efter denne overenskomst skal regnes  

 for bosat eller ikke bosat i indflytningslandet, afgøres efter lovgivningen i  

 dette land.
Hvis den lokale registreringsmyndighed i udflytningslandet er uenig i  

 registreringen, kan sagen tages op med den lokale registreringsmyndighed i  

 indflytningslandet.
Bliver disse ikke enige, kan udflytningslandets lokale  

 registreringsmyndighed forelægge sagen for landets centrale  

 registreringsmyndighed, som igen kan tage sagen op med indflytningslandets  

 centrale registreringsmyndighed.
Som indflytningsland regnes det land, som en person har bosat sig i efter  

 indflytning fra et andet land.
Dette gælder sålænge de faktiske bopælsforhold  

 er de samme, som da indflytningen fandt sted.
Artikel 4 De kontraherende lande forpligter sig til gensidigt at give de  

 oplysninger, som antages at være nødvendige for bedømmelsen af  

 bosætningsspørgsmålet og give underretning om de beslutninger, som bliver  

 truffet.
Artikel 5 Ved lokal registreringsmyndighed forstås i denne overenskomst:
i Danmark folkeregistret, i Finland Registerbyrået, i Island Nationalregistret, i Norge folkeregistret, i Sverige pastorembetet (i Stockholm og Gøteborg den lokale  

 skattemyndighed). Fra 1. juli 1991 den lokale skattemyndighed.
Artikel 6 Formularen til internordisk flytteattest og flyttebevis skal indeholde  

 oplysning om: 1. Fraflytningsland, 2. fraflytningskommune, 3. adresse i  

 fraflytningslandet, 4. tilflytningsland, 5. tilflytningskommune, 6. adresse i  

 tilflytningslandet, 7. opgivet flyttedato, 8. navn, 9. barn af, 10. ægtefælle  

 til, 11. køn, 12. fødselsdag, -måned, -år, 13. fødested, 14. ægteskabelig  

 status og dato, 15. statsborgerret, 16. evt. bosat tidligere i  

 tilflytningslandet, 17. evt. navn og fødselsdato for ikke medflyttende  

 ægtefælle, 18. evt. navn og fødselsdato (for børn under 18 år) for  

 ikke-medflyttende forældre, 19. anmærkninger og endvidere datoen for  

 udstedelsen af flytteattesten, stempel og underskrift, registreret  

 indflytningsdato, samt de enkelte landes frister for anmeldelse på  

 indflytningsstedet.
 De kontraherende landes formularer til flytteattest og flyttebevis skal  

 have samme form og indhold, men affattes på de enkelte landes sprog, ligesom  

 de skal fastsættes i samråd mellem de centrale myndigheder i de kontraherende  

 lande.
Artikel 7 Overenskomsten træder i kraft fra førstkommende 1. januar, 1. april, 1.  

 juli eller 1. oktober mindst 3 måneder efter, at samtlige kontraherende  

 parter har givet det norske udenrigsministerium meddelelse om deres  

 godkendelse af overenskomsten.
 For Færøernes og Grønlands vedkommende træder overenskomsten dog først i  

 kraft fra førstkommende 1. januar, 1. april, 1. juli eller 1. oktober 3  

 måneder efter, at Danmarks regering har notificeret det norske  

 udenrigsministerium om, at betingelserne herfor er opfyldt.
 Det norske udenrigsministerium underretter de øvrige kontraherende parter  

 om modtagelsen af disse meddelelser og om tidspunktet for overenskomstens  

 ikrafttrædelse.
Artikel 8 Samtidig med ikrafttrædelsen af nærværende overenskomst ophæves nordisk  

 overenskomst af 5. december 1968 om folkeregistrering.
Artikel 9 Enhver kontraherende part kan i forhold til enhver af de andre parter  

 opsige overenskomsten med 6 måneders varsel til ophør en 1. januar eller en  

 1. juli.
Opsigelse sker ved skriftlig meddelelse til den berørte part samt  

 til det norske udenrigsministerium, som underretter de øvrige kontraherende  

 parter om modtagelsen af meddelelsen og om dens indhold.
Artikel 10 Originalteksten til denne overenskomst deponeres i det norske  

 udenrigsministerium, der tilstiller de øvrige kontraherende parter bekræftede  

 genparter heraf.
 Til bekræftelse heraf har undertegnede, som er behørigt befuldmægtigede,  

 undertegnet denne overenskomst.
 Udfærdiget i Reykjavik den 8. maj 1989 i et eksemplar på dansk, finsk,  

 islandsk, norsk og svensk, hvilke tekster alle har samme gyldighed.
 For Danmarks regering:
Thor Pedersen For Finlands regering:
Erik Heinrichs For Islands regering:
Jon Sigurdsson For Norges regering:
Anders Helseth For Sveriges regering:
Mats Hellstrøm Aftalen trådte i medfør af artikel 7 i kraft den 1. oktober 1990.
