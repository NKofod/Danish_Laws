Nr LSF 173 Forslag til Lov om ændring af ligningsloven (Beskatning af ansattes  

 tjeneste- og lejeboliger) Fremsat af skatteministeren (Carsten Koch) den 8. februar 1995 Vedtaget ved tredjebehandling den 23. marts 1995 Lov nr. 216 af 29/03/1995 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 5 i lov nr. 90 af 8. februar 1995, foretages følgende  

 ændringer:
 1. I § 16, stk. 1, 1. pkt., ændres »stk. 3-6«  

 til: »stk. 3-9«.
 2. I § 16, stk. 3, 1. pkt., ændres »stk. 4-6«  

 til: »stk. 4-9«.
 3. I § 16 indsættes som stk. 7-9:
»Stk. 7. Den skattepligtige værdi efter stk. 3 af en helårsbolig, der  

 er stillet til rådighed af en arbejdsgiver som nævnt i stk. 1, og som det af  

 hensyn til udførelsen af arbejdet skønnes nødvendigt at den ansatte har pligt  

 til at bebo under ansættelsen og til at fraflytte ved ansættelsens ophør,  

 herunder i forbindelse med forflyttelse (tjenestebolig), nedsættes med 30  

 pct.
Den skattepligtige værdi af en sådan helårsbolig efter nedsættelse efter  

 1. pkt. kan dog højst sættes til et maksimumsbeløb, der beregnes som 15 pct.  

 af den ansattes faste pengeløn for den tilsvarende periode fra den pågældende  

 arbejdsgiver.
Maksimumsbeløbet skal dog mindst beregnes som 15 pct. af  

 160.000 kr.
Er boligen kun til rådighed en del af året, nedsættes de 160.000  

 kr. svarende til det antal hele måneder, hvori boligen ikke har været til  

 rådighed.
Den skattepligtige værdi nedsættes med den skattepligtiges betaling  

 i indkomståret til arbejdsgiveren m.v. for råderetten.
Stk. 8. Den skattepligtige værdi efter stk. 3 af en helårsbolig,  

 der er stillet til rådighed af en arbejdsgiver som nævnt i stk. 1, og som den  

 ansatte har pligt til at fraflytte ved ansættelsens ophør, men ikke pligt til  

 at bebo under ansættelsen (lejebolig), nedsættes med 10 pct.
Den  

 skattepligtige værdi efter 1. pkt. nedsættes med den skattepligtiges betaling  

 i indkomståret til arbejdsgiveren m.v. for råderetten.
Stk. 9. Stk. 7 og 8 omfatter ikke boliger, der er stillet til  

 rådighed som led i et ansættelsesforhold, hvis den ansatte er direktør eller  

 en anden medarbejder med væsentlig indflydelse på egen aflønningsform.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1994.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved lov nr. 1128 af 21. december 1994, foretages følgende  

 ændringer:
 1. I § 16, stk. 1, 1. pkt., ændres »stk. 3-6«  

 til: »stk. 3-9«.
 2. I § 16, stk. 3, 1. pkt., ændres »stk. 4-6«  

 til: »stk. 4-9«.
 3. I § 16 indsættes som stk. 7-9:
»Stk. 7. Den skattepligtige værdi efter stk. 3 af en  

 helårsbolig, der er stillet til rådighed af en arbejdsgiver som nævnt i stk.  

 1, og som det af hensyn til udførelsen af arbejdet skønnes nødvendigt, at den  

 ansatte har pligt til at bebo under ansættelsen og til at fraflytte ved  

 ansættelsens ophør, herunder i forbindelse med forflyttelse (tjenestebolig),  

 nedsættes med 30 pct.
Den skattepligtige værdi af en sådan helårsbolig efter  

 nedsættelse efter 1. pkt. kan dog højst sættes til et maksimumsbeløb, der  

 beregnes som 15 pct. af den ansattes faste pengeløn for den tilsvarende  

 periode fra den pågældende arbejdsgiver.
Maksimumsbeløbet skal dog mindst  

 beregnes som 15 pct. af 160.000 kr.
Er boligen kun til rådighed en del af  

 året, nedsættes de 160.000 kr., svarende til det antal hele måneder, hvori  

 boligen ikke har været til rådighed.
Den skattepligtige værdi nedsættes med  

 den skattepligtiges betaling i indkomståret til arbejdsgiveren m.v. for  

 råderetten.
Stk. 8. Den skattepligtige værdi efter stk. 3 af en helårsbolig,  

 der er stillet til rådighed af en arbejdsgiver som nævnt i stk. 1, og som den  

 ansatte har pligt til at fraflytte ved ansættelsens ophør, men ikke pligt til  

 at bebo under ansættelsen (lejebolig), nedsættes med 10 pct.
Den  

 skattepligtige værdi efter 1. pkt. nedsættes med den skattepligtiges betaling  

 i indkomståret til arbejdsgiveren m.v. for råderetten.
 Stk. 9. Stk. 7 og 8 omfatter ikke boliger, der er stillet til  

 rådighed som led i et ansættelsesforhold, hvis den ansatte er direktør eller  

 en anden medarbejder med væsentlig indflydelse på egen aflønningsform.«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1994.
Bemærkninger til lovforslaget Almindelige bemærkninger 1. Indledning I forbindelse med skatteomlægningerne i sommeren 1993 blev der med  

 virkning fra 1. januar 1994 vedtaget nye regler for beskatning af  

 personalegoder.
Der blev i ligningslovens § 16 indsat en ny bestemmelse,  

 hvorefter personalegoder skal værdiansættes til markedsværdien i stedet for  

 som tidligere til værdien for den enkelte modtager.
 Der blev endvidere indført særlige regler for værdiansættelsen af biler,  

 sommerboliger og lystbåde, der stilles til rådighed for ansatte.
For så vidt angår helårsboliger, der stilles til rådighed for ansatte,  

 blev der ikke indført særlige regler.
Rådigheden over disse helårsboliger  

 værdiansættes således efter den generelle bestemmelse for personalegoder,  

 dvs. ud fra boligernes markedsleje.
 Ved den skattemæssige værdiansættelse efter markedsværdiprincippet er det  

 uden betydning, om den ansatte har pligt til at bebo den pågældende bolig  

 (tjenestebolig) eller pligt til at fraflytte boligen i forbindelse med  

 ansættelsesforholdets ophør (lejebolig).
 Det foreslås, at reglerne for den skattemæssige værdiansættelse af  

 helårsboliger ændres, således at der ved værdiansættelsen tages hensyn til de  

 ovennævnte særlige pligter, der påhviler ansatte med tjenesteboliger eller  

 andre boliger, der stilles til rådighed af en arbejdsgiver.
Ifølge regler og aftaler i henhold til tjenestemandsloven gives der  

 nedslag ved fastsættelsen af huslejen for tjenestemænd, der af arbejdsgiveren  

 får stillet en tjenestebolig til rådighed, eller af arbejdsgiveren får adgang  

 til at leje en bolig.
Nedslagene er en følge af pligten til at bebo boligen  

 under tjenesten og pligten til at fraflytte boligen ved tjenestens ophør.
De foreslåede regler er således udtryk for, at den skattemæssige  

 værdiansættelse af rådigheden over en bolig, hvor den ansatte har bolig-  

 eller fraflytningspligt, tilpasses de regler, der gælder for tjenestemænds  

 huslejefastsættelse.
Sidstnævnte regler er bl.a. udformet under hensyntagen  

 til, at en boligpligt ikke giver den ansatte mulighed for at vælge sin bolig  

 ud fra ønsker, behov og økonomisk formåen.
 De foreslåede regler medfører, at ansatte med tjenesteboliger ikke vil  

 blive beskattet af boligerne, hvis de ansattes husleje mindst udgør 70 pct.  

 af boligernes markedsleje eller mindst 15 pct. af den ansattes faste  

 pengeløn.
 Ansatte, der ikke har pligt til at bebo en bolig, men alene har pligt til  

 ved ansættelseforholdets ophør at fraflytte en bolig, der er stillet til  

 rådighed af arbejdsgiveren (lejeboliger), vil efter forslaget ikke blive  

 beskattet, hvis huslejen mindst udgør 90 pct. af markedslejen.
De foreslåede regler vil få betydning for såvel offentligt ansatte som  

 privat ansatte.
Reglerne vil bl.a. medføre lempelser i beskatningen af  

 boliger, der er stillet til rådighed for præster, statsamtmænd, skovridere,  

 skovfogeder, skovløbere, kost- og højskolelærere/forstandere, viceværter,  

 fodermestre, godsforvaltere, pedeller med flere.
Det foreslås, at ansatte, f.eks. direktører, der har væsentlig indflydelse  

 på deres egne ansættelsesvilkår, ikke omfattes af de nye regler.
De  

 pågældendes boliger vil efter forslaget fortsat skulle værdiansættes ud fra  

 markedsværdiprincippet.
2. Gældende regler Beskatning af personalegoder Efter statsskattelovens § 4 er den skattepligtiges samlede årsindtægter  

 skattepligtige, hvad enten indtægterne består af penge eller formuegoder af  

 pengeværdi.
 I henhold til ligningslovens § 16, stk. 1, medregnes ved opgørelsen af den  

 skattepligtige indkomst tilskud til telefon uden for arbejdsstedet samt  

 vederlag i form af formuegoder af pengeværdi, sparet privatforbrug og værdien  

 af helt eller delvis vederlagsfri benyttelse af andres formuegoder, når godet  

 modtages som led i et ansættelsesforhold, eller som led i en aftale om  

 personligt arbejde i øvrigt.
 Bestemmelsen blev indført i forbindelse med skatteomlægningerne i sommeren  

 1993. Indtil da udgjorde statsskattelovens § 4 den eneste hjemmel til  

 beskatning af personalegoder.
 Efter ligningslovens § 16, stk. 3, fastsættes den skattepligtige værdi af  

 goder omfattet af stk. 1 til den værdi, som det måtte antages at koste den  

 skattepligtige at erhverve godet i almindelig fri handel (markedsværdien).
Den skattemæssige værdi af en helårsbolig For en helårsbolig, der helt eller delvis vederlagsfrit stilles til  

 rådighed for en ansat, indebærer dette, at der skal ske beskatning af  

 differencen mellem den faktisk betalte leje og den leje, som boligen vil  

 kunne indbringe ved udlejning til en udenforstående (markedsværdien).
Af bemærkningerne til lovforslag nr.
L 286 fremsat den 19. maj 1993, som  

 indeholder forslag til de gældende regler for beskatning af boliger til  

 ansatte, fremgår, at det ved den skattemæssige værdiansættelse er uden  

 betydning, om der er tale om en tjenestebolig, f.eks. en viceværtbolig eller  

 lignende, eller om der er tale om en helt frivillig bolig som f.eks. en  

 direktørbolig.
Ligningsrådet Ligningsrådet har i medfør af skattestyrelseslovens § 13 for indkomstårene  

 1994 og 1995 godkendt nærmere anvisninger om, hvad ligningsmyndighederne skal  

 forstå ved markedslejen.
Ligningsrådet har godkendt, at de ansatte kun skal beskattes, hvis der  

 betales en leje, der ligger under de af Finansministeriet i cirkulære nr. 15  

 af 28. januar 1993 fastsatte satser for lejeboligbidrag + 10 pct.
De af  

 Ligningsrådets fastsatte satser fremgår af et skema.
 Hvis det kan dokumenteres, at markedslejen er lavere end værdiansættelsen  

 efter de nævnte satser, skal værdiansættelsen dog fastsættes som  

 markedslejen.
 Efter anvisningen skal beskatning ske af differencen mellem den således  

 fastsatte lejeværdi og den faktisk betalte husleje.
Af anvisningen fremgår videre, at dersom lejeren er en direktør eller en  

 anden medarbejder med væsentlig indflydelse på egen aflønningsform,  

 fastsættes værdien af rådigheden over boligen med udgangspunkt i boligens  

 markedsleje.
I disse tilfælde fastsættes værdien altid individuelt for den  

 enkelte bolig.
De nævnte skemasatser finder således ikke anvendelse.
 Endelig følger det af de af Ligningsrådet godkendte anvisninger, at dersom  

 arbejdsgiveren m.v. udover den fri bolig også betaler for udgifter, der  

 normalt afholdes af lejeren, f.eks. el, varme m.v., skal betalingen herfor  

 beskattes.
 De af Ligningsrådet godkendte anvisninger, hvorefter værdien af boligen  

 fastsættes ud fra skemasatser, må anses for en indfasningsregel som følge af,  

 at der ikke er gennemført egentlige vurderinger af lejeniveauet for samtlige  

 tjenesteboliger.
Huslejefastsættelsen for tjenestemænd For tjenestemænd er huslejen for den bolig, som arbejdsgiveren stiller til  

 rådighed, fastsat ud fra Finansministeriets cirkulære nr. 32 af 16. marts  

 1989 om tjeneste- og lejeboliger.
Efter cirkulærets § 27 om vurdering af boligerne fastsættes boligbidraget  

 på grundlag af en vurdering.
I vurderingen deltager en repræsentant for  

 vedkommende styrelse, en repræsentant for vedkommede centralorganisation samt  

 en særlig sagkyndig, der har kendskab til lejeniveauet på det private  

 boligmarked.
Den sagkyndige udpeges af stiftsamtmanden i vedkommende stift.
 Ved vurderingen skal vurderingsmændene tage hensyn til lejeniveauet for  

 tilsvarende boliger på det private boligmarked det pågældende sted.
 Ved tilsvarende bolig forstås en bolig på det private boligmarked, som er  

 af samme eller tilnærmelsesvis samme størrelse, indretning, udstyr og art som  

 den pågældende tjeneste- eller lejebolig.
Vurderingen skal ske ved en sammenligning med huslejeniveauet for en  

 tilsvarende bolig det pågældende sted, dvs. den egn, by eller bydel, hvor  

 boligen er beliggende.
Hvis der ikke på det sted, hvor boligen er beliggende,  

 findes private boliger, hvormed sammenligning kan foretages, eller som kan  

 danne grundlag for vurderingen, må denne foretages ud fra et skøn over  

 boligens lejeværdi under hensyn til dels dens størrelse, indretning, udstyr  

 og art, dels til beliggenheden, herunder afstanden fra nærmeste  

 indkøbssteder, læge, skole og andre offentlige institutioner m.v.
 Efter cirkulærets § 28 om vurderingsmændenes opgave afgiver  

 vurderingsmændene til den styrelse, hvorunder boligen hører, en redegørelse  

 for den foretagne vurdering indeholdende oplysning om de faktorer, hvortil  

 der er taget hensyn, samt en begrundet indstilling om boligens lejeværdi.
 Ved den endelige fastsættelse af boligbidraget sker der - med henblik på  

 at kompensere for beboelsespligten og fraflytningspligten - et fradrag i den  

 ved den nævnte vurdering fremkomne lejeværdi af boligen på 30 pct. for  

 tjenesteboliger og på 10 pct. for lejeboliger.
En del tjenestemænd har endnu ikke fået vurderet deres bolig efter  

 ovennævnte vurderingssystem, som blev indført som generelt princip i 1989.  

 Disse tjenestemænds husleje fastsættes på baggrund af en række satser i  

 skemaer udarbejdet af Finansministeriet.
I disse satser er der taget hensyn  

 til de forhold, der kan begrunde de ovennævnte nedslag.
Efter Finansministeriets cirkulære om tjeneste- og lejeboliger er der  

 indført et loft over tjenestemandens boligbidrag, når vedkommende bebor en  

 tjenestebolig.
Tjenestemanden kan i sådanne tilfælde højst komme til at  

 betale 15 pct. af tjenestemandens skalaløn i boligbidrag.
De nævnte regler om huslejefastsættelse gælder for tjenestemænd.
Ifølge  

 praksis finder reglerne dog tillige anvendelse på andre statsligt ansatte, i  

 det omfang andet ikke fremgår af overenskomst, aftale m.v.
Også på det private arbejdsmarked findes der aftaler om husleje for  

 tjenesteboliger, herunder regler, der skal lægge et loft over den husleje,  

 som en ansat med tjenestebolig skal betale for den anviste bolig.
F.eks.  

 gælder det for en række funktionærer, at den årlige leje pr. kvadratmeter  

 bruttoetageareal højst kan fastsættes til en vis promille af skalalønnen pr.  

 år på 1. løntrin i det pågældende område.
Den skattemæssige behandling af de pågældende nedslag For så vidt angår den skattemæssige værdiansættelse af rådigheden over en  

 tjenestebolig, er der efter gældende regler ikke hjemmel til at indrømme  

 nedslag som følge af pligten til at bebo boligen.
Beboelsespligten vedrører  

 ansættelsesvilkårene og må anses for at være uvedkommende for boligens  

 markedsværdi.
Den del af 30 pct.-nedslaget, der er en følge af  

 beboelsespligten, er således skattepligtig.
Det er derimod mere tvivlsomt, om pligten til at fraflytte en bolig ved  

 ansættelsens ophør alene knytter sig til ansættelsesvilkårene, eller om denne  

 pligt tillige bevirker en lavere skattemæssig markedsværdi af boligen.
Der  

 foreligger ingen endelig afgørelse af dette spørgsmål.
 For ansatte, der ikke er omfattet af Finansministeriets ovennævnte  

 cirkulære om tjeneste- og lejeboliger, gælder tilsvarende, at nedslag i lejen  

 i forhold til boligernes markedsleje er skattepligtige.
3. Lovforslagets indhold Det foreslås, at den skattepligtige værdi af en helårsbolig, som af en  

 arbejdsgiver stilles til rådighed for en ansat, og som det af hensyn til  

 udførelsen af arbejdet skønnes nødvendigt, at den ansatte har pligt til at  

 bebo, eller som den ansatte har pligt til at fraflytte i forbindelse med  

 ansættelsesforholdets ophør, ikke længere skal fastsættes til markedslejen.
Tjenesteboliger Det foreslås således, at den skattepligtige værdi af en helårsbolig, der  

 er stillet til rådighed af en arbejdsgiver, og som det af hensyn til  

 udførelsen af arbejdet skønnes nødvendigt, at den ansatte har pligt til at  

 bebo under ansættelsen og pligt til at fraflytte i forbindelse med  

 ansættelsens ophør, sættes til et beløb svarende til boligens markedsleje  

 nedsat med 30 pct.
 Endvidere foreslås der indført et loft, så den skattepligtige værdi af  

 sådanne helårsboliger som udgangspunkt højst kan sættes til 15 pct. af den  

 ansattes faste løn for den tilsvarende periode fra den pågældende  

 arbejdsgiver.
Et loft over værdiansættelsen af boligen, der beregnes som 15 pct. af den  

 ansattes faste pengeløn, må forudsætte, at den ansatte modtager en normal  

 fast pengeløn ved siden af tjenesteboligen.
Hvis tjenesteboligen, f.eks. som  

 følge af deltidsansættelse, udgør hele lønnen eller en væsentlig del heraf,  

 dvs. at den ansatte ikke får en normal pengeløn, vil et sådant loft kunne  

 medføre en urimelig lav værdiansættelse af boligen.
For tjenestemænd med tjenesteboliger ligger de laveste faste  

 pengelønninger for fuldtidsansatte i størrelsesordenen 160.000 kr. på  

 årsbasis.
Det foreslås på denne baggrund, at loftet beregnes som 15 pct. af  

 den faste pengeløn, dog mindst 15 pct. af 160.000 kr.
Loftet over boligens  

 skattemæssige værdi udgør dermed mindst 24.000 kr. på helårsbasis eller 2.000  

 kr. på månedsbasis.
Har den ansatte kun rådighed over boligen en del af året,  

 nedsættes de 160.000 kr. svarende til det antal hele måneder, hvor den  

 ansatte ikke har rådighed over boligen.
160.000 kr.'s-reglen vedrører alene loftet over boligens skattemæssige  

 værdi.
Reglen er ikke til hinder for, at den skattemæssige værdi af boligen  

 kan sættes til et lavere beløb end 24.000 kr. (15 pct. af 160.000 kr.)  

 årligt, hvis markedsværdien af boligen efter nedslag på 30 pct. udgør et  

 lavere beløb.
 Der henvises i øvrigt til eksemplerne i bemærkningerne til lovforslagets §  

 1, nr. 3.
Det er fundet rigtigst at foreslå et generelt loft for den skattemæssige  

 værdi af en tjenestebolig.
Loftet tager udgangspunkt i de tidligere nævnte  

 regler, der gælder for huslejefastsættelsen for tjenestemænd med  

 tjenestebolig.
Loftet skal således også finde anvendelse for ansatte på det  

 private arbejdsmarked, uanset om der i overenskomster m.v. måtte være aftalt  

 andre overgrænser for huslejen i en tjenestebolig.
Lejeboliger Foruden tjenesteboliger, som ansatte har pligt til at bebo, stiller en  

 række arbejdsgivere boliger til rådighed for ansatte, som de ansatte ikke har  

 pligt til at bebo, men som de ansatte skal fraflytte ved ansættelsens udløb  

 eller i forbindelse med forflyttelse.
 For sådanne helårsboliger foreslås, at den skattepligtige værdi som følge  

 af pligten til at fraflytte boligen ved ansættelsens ophør eller i  

 forbindelse med forflyttelse sættes til boligens markedsleje nedsat med 10  

 pct.
Øvrige boliger Forslaget omfatter ikke boliger, der af en arbejdsgiver er stillet til  

 rådighed for en ansat, hvor den ansatte hverken har pligt til at bebo boligen  

 eller pligt til at fraflytte boligen i forbindelse med ansættelsesforholdets  

 ophør.
 Sådanne boliger skal efter forslaget fortsat værdiansættes ud fra boligens  

 markedsleje, dvs. uden nedslag.
Markedsleje For at fastsætte den skattemæssige værdi af boligerne er det fortsat  

 nødvendigt at fastsætte boligernes markedsleje.
Af beskrivelsen af de gældende regler for huslejefastsættelsen i  

 Finansministeriets cirkulære om leje- og tjenesteboliger fremgår, at  

 tjenestemænds boliger i vidt omfang allerede er vurderet med henblik på at  

 fastsætte en markedsleje.
For så vidt angår disse boliger vil det derfor være  

 nærliggende, at ligningsmyndighederne ved fastsættelse af den skattemæssige  

 værdi af rådigheden over boligerne tager udgangspunkt i de vurderinger, som  

 allerede foretages med henblik på huslejefastsættelsen.
For så vidt angår de boliger, der er omfattet af Finansministeriets  

 cirkulære om tjeneste- og lejeboliger, hvor der endnu ikke er foretaget en  

 vurdering af lejen, men hvor lejen er fastsat ud fra Finansministeriets  

 skemasatser, samt de boliger, der ikke er omfattet af Finansministeriets  

 cirkulære om tjeneste- og lejeboliger, kan de af Ligningsrådet for  

 indkomstårene 1994 og 1995 godkendte anvisninger om den skattemæssige værdi  

 af boligerne fortsat lægges til grund ved opgørelsen af den skattemæssige  

 værdi af boligerne.
Når der henses til, at de af Ligningsrådet godkendte  

 satser er udtryk for en skematisk beregnet markedsværdi, må disse satser dog  

 som følge af nærværende lovforslag nedsættes med 30 pct., for så vidt angår  

 de af lovforslaget omhandlede tjenesteboliger, og med 10 pct. for så vidt  

 angår de omhandlede lejeboliger.
 Efter en kortere overgangsperiode er det meningen, at der skal være  

 foretaget en individuel værdifastsættelse af samtlige boliger, der er stillet  

 til rådighed for ansatte.
 For regeringen er det under alle omstændigheder en klar forudsætning for  

 de foreslåede nedslag på henholdsvis 30 og 10 pct. for boliger med  

 beboelsespligt eller fraflytningsspligt, at de vurderinger, der foretages af  

 værdien af rådigheden over de pågældende boliger, afspejler boligernes reelle  

 markedsleje.
 Det er ligeledes en klar forudsætning for de foreslåede nedslag, at der  

 ikke ved den skattemæssige værdiansættelse af rådigheden over helårsboliger  

 gives yderligere nedslag for pligten til at bebo en bolig, pligten til at  

 fraflytte en bolig eller øvrige særlige pligter eller gener, der ikke  

 vedrører boligernes markedsleje.
 Dette er for regeringen derfor tillige forudsætninger for, at  

 ligningsmyndighederne fremover ved fastsættelsen af den skattemæssige værdi  

 af tjenestemænds tjenesteboliger kan tage udgangspunkt i de vurderinger, der  

 foretages med henblik på fastsættelse af boligbidrag.
Medarbejdere med væsentlig indflydelse på egen aflønningsform Af de af Ligningsrådet godkendte anvisninger for 1994 og 1995 om værdien  

 af rådigheden over helårsboliger fremgår, at dersom lejeren er en direktør  

 eller en anden medarbejder med væsentlig indflydelse på egen aflønningsform,  

 fastsættes værdien af rådigheden over boligen altid med udgangspunkt i  

 boligens markedsleje.
 Det foreslås, at dette princip videreføres.
Efter forslaget gives der således ikke nedslag ved den skattemæssige  

 værdiansættelse af boliger, hvor den ansatte er direktør i den virksomhed,  

 som udlejer boligen, eller en anden medarbejder med væsentlig indflydelse på  

 egen aflønningsform.
Der kunne eksempelvis være tale om en hovedaktionær  

 eller et bestyrelsesmedlem i et selskab, der som led i et ansættelsesforhold  

 med selskabet lejer en bolig af det pågældende selskab.
 Værdien af rådigheden over sådanne boliger skal fortsat fastsættes  

 individuelt for den enkelte bolig ud fra boligens markedsleje.
Ikrafttrædelse Det foreslås, at loven får virkning fra og med indkomståret 1994. Hermed  

 får loven tilbagevirkende kraft til det tidspunkt, hvor de gældende regler  

 for personalegodebeskatning har virkning fra.
4. Provenumæssige konsekvenser Rådigheden over de pågældende tjenesteboliger m.v. værdiansættes efter  

 gældende regler ud fra markedslejen.
Det indebærer, at der skal ske  

 beskatning af differencen mellem den betalte leje og den leje, som boligen  

 vil kunne indbringe ved udlejning på markedsvilkår.
 Den foreslåede ændrede værdiansættelse, hvor der gives et nedslag i  

 markedslejen, vil medføre et provenutab, som det er forbundet med en vis  

 usikkerhed at skønne over, idet der ikke foreligger præcise oplysninger om  

 personkredsen og lejeniveauerne.
Forslaget skønnes at omfatte omkring 15.000 personer i tjenesteboliger  

 m.v.
Lejeniveauerne er skønnet ud fra en undersøgelse foretaget af  

 Kirkeministeriet for to provstier på Fyn, og oplysninger fra Skov- og  

 Naturstyrelsen og Undervisningsministeriet, og nedslaget er beregnet som 30  

 pct. af markedslejen eller som forskellen mellem den faktiske leje og  

 Ligningsrådets satser i tilfælde, hvor denne sats er lavere end markedslejen.
Provenutabet skønnes med baggrund heri til i størrelsesordenen 40 mill.  

 kr. årligt for indkomstårene 1994 og 1995. Ca. 20 mill. kr. vedrører  

 kommunerne.
Finansårsvirkningen i 1995 skønnes til ca. 60 mill. kr. og  

 omfatter hele provenutabet for 1994 og den del af provenutabet vedrørende  

 indkomståret 1995, der skønnes at give sig udslag i lavere forskudsskatter  

 for 1995.
Virkningen af lovforslaget er nedenfor belyst ved et eksempel for en præst  

 i en tjenestebolig på 125 (m2), hvor der foreligger en vurdering.
Den  

 faktiske leje, der betales, udgør vurderings-/markedslejen med et nedslag på  

 30 pct. for bo- og fraflytningspligten.
 Eksempel på lovforslagets virkning for præstebolig på 125 (m2).  

 1994.
 1) Beregnet som 70 pct. af vurderings-/markedslejen.
 2) Efter nedslag på 30 pct.
3) Det mindste beløb af forskellen mellem den faktiske leje og  

 vurderings-/markedslejen eller Ligningsrådets sats.
Ligningsrådets sats  

 overstiger den faktiske leje med 10.300 kr., hvilket efter gældende regler  

 udløser en beskatning på 6.800 kr.
Lovforslaget indebærer, at markedslejen  

 efter 30 pct.-nedslaget svarer til den faktiske husleje, hvorved der ikke  

 længere er noget beløb til beskatning.
Skattebesparelsen er således på 6.800  

 kr.
5. Administrative konsekvenser Lovforslaget skønnes at ville medføre engangsudgifter for ToldaSkat på 0,3  

 mill. kr. i 1995 til edb.
 Herudover skønnes lovforslaget ikke at ville have nævneværdige  

 administrative konsekvenser for ToldaSkat.
 For kommunerne skønnes lovforslaget at ville medføre et merarbejde i 1995  

 i forbindelse med fastsættelse af korrekt lejeværdi.
6. Miljø- og erhvervsøkonomiske konsekvenser Forslaget har ikke nævneværdige miljø- og erhvervsøkonomiske konsekvenser.
7. Spaltehenvisninger Ligningslovens regler om værdiansættelsen af ansattes personalegoder ud  

 fra godernes markedsværdi blev indført ved lov nr. 483 af 30. juni 1993  

 (Telefonudgifter og personalegoder).
 Forarbejderne til denne lov (L 286 fremsat 19. maj 1993) findes i  

 Folketingstidende 1992-93.
Lovforslag Tillæg A, sp. 9461 1. behandling Tidende, sp. 9378 Udvalgsbetænkning Tillæg B, sp. 2375 2. behandling Tidende, sp. 11234 Tillægsbetænkning Tillæg B, sp. 3207 3. behandling Tidende, sp. 11682 Lovforslaget som vedtaget Tillæg C, sp. 1603 Bemærkninger til lovforslagets enkelte bestemmelser Til § 1 Til nr. 1 og 2 Der er tale om redaktionelle ændringer.
Til nr. 3 De foreslåede regler finder anvendelse på helårsboliger, uanset om  

 boligerne er beliggende her i landet eller i udlandet.
 Det foreslås, at det særlige nedslag på 30 pct. samt 15 pct.'s-reglen kun  

 finder anvendelse på tjenesteboliger, som det af hensyn til udførelsen af  

 arbejdet skønnes nødvendigt, at den ansatte har pligt til at bebo under  

 ansættelsen og pligt til at fraflytte i forbindelse med ansættelsens ophør.  

 Det er tanken, at denne betingelse skal administreres svarende til den  

 tilsvarende betingelse i tjenestemandslovens § 14.
Der foreslås som nævnt indført et loft, så den skattepligtige værdi af  

 tjenesteboliger, som det af hensyn til udførelsen af arbejdet skønnes  

 nødvendigt, at den ansatte bebor, højst kan sættes til et maksimumsbeløb, der  

 beregnes som 15 pct. af den ansattes faste pengeløn for den tilsvarende  

 periode fra den pågældende arbejdsgiver.
Maksimumsbeløbet skal dog mindst  

 beregnes som 15 pct. af 160.000 kr.
Ved den faste pengeløn forstås i denne forbindelse den ansattes sædvanlige  

 løn i form af penge før beregning af arbejdsmarkedsbidrag og skat samt  

 eventuelt eget pensionsbidrag.
Løn og vederlag, der ydes for særlige  

 arbejdsmæssige forpligtelser ud over den normale beskæftigelse, herunder  

 bl.a. overarbejdstillæg, indgår ikke i den faste løn i den omhandlede  

 forbindelse.
De foreslåede nedsættelser på 30 og 10 pct. og 15 pct.'s-reglen knytter  

 sig alene til den skattemæssige værdi af rådigheden over boligen.
Værdien af  

 arbejdsgiverbetalt el, varme og lignende skal fortsat fastsættes med hjemmel  

 i ligningslovens § 16, stk. 3, dvs. ud fra markedsværdien.
 Nedenfor er de foreslåede regler vist i form af eksempler:
 Eksempel 1:
En ansat har rådighed over en tjenestebolig hele indkomståret.
Boligens  

 markedsleje udgør 2.000 kr. om måneden.
Den ansattes faste pengeløn udgør  

 10.000 kr. om måneden.
 Boligens skattemæssige værdi beregnes som følger:
 Den skattemæssige værdi af boligen sættes til det laveste beløb af 70 pct.  

 af markedsværdien (16.800 kr.) og 15 pct. af den faste pengeløn, dog mindst  

 15 pct. af 160.000 kr. (24.000 kr.), dvs. 16.800 kr.
I dette eksempel udgør markedsværdien efter nedslag et lavere beløb end  

 loftet.
Loftet får således ingen betydning.
 Eksempel 2:
En ansat har rådighed over en tjenestebolig fra og med den 1. oktober i  

 indkomståret og resten af indkomståret.
Boligens markedsleje udgør 5.000 kr.  

 om måneden.
Den ansattes faste pengeløn udgør 20.000 kr. om måneden.
 Boligens skattemæssige værdi beregnes som følger:
 Den skattemæssige værdi af boligen sættes til det laveste beløb af 70 pct.  

 af markedsværdien (10.500 kr.) og 15 pct. af den faste pengeløn (9.000 kr.),  

 dog mindst 15 pct. af 40.000 kr., dvs. 9.000 kr.
I dette eksempel udgør markedsværdien efter nedslag et højere beløb end  

 loftet.
Loftet medfører en lavere skattemæssig værdi.
Til § 2 Det foreslås, at loven får virkning fra og med indkomståret 1994. Hermed  

 får loven tilbagevirkende kraft til det tidspunkt, hvor de gældende regler  

 for personalegodebeskatning har virkning fra.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 16, stk. 1, 1. pkt., ændres »stk. 3-6«  

 til: »stk. 3-9«.
§ 16. 24) Ved opgørelsen af den skattepligtige indkomst medregnes  

 tilskud til telefon uden for arbejdsstedet, jf. stk. 2, samt efter reglerne i  

 stk. 3-6 vederlag i form af formuegoder af pengeværdi, sparet privatforbrug  

 og værdien af helt eller delvis vederlagsfri benyttelse af andres  

 formuegoder, jf. statsskattelovens §§ 4-6, når tilskuddet eller godet  

 modtages som led i et ansættelsesforhold eller som led i en aftale om ydelse  

 af personligt arbejde i øvrigt.
Tilsvarende gælder personer, der er valgt til  

 medlem af eller medhjælp for bestyrelser, udvalg, kommissioner, råd, nævn  

 eller andre kollektive organer, herunder Folketinget og kommunalbestyrelser.
- - - 2. I § 16, stk. 3, 1. pkt., ændres »stk. 4-6«  

 til: »stk. 4-9«.
§ 16. - - - Stk. 3. Den skattepligtige værdi af de i stk. 1 omhandlede goder  

 skal ved skatteansættelsen, medmindre andet følger af stk. 4-6, fastsættes  

 til den værdi, som det måtte antages at koste den skattepligtige at erhverve  

 godet i almindelig fri handel.
Rabat på indkøb af varer og tjenesteydelser,  

 som arbejdsgiveren m.v. udbyder til salg som led i sin virksomhed, skal dog  

 alene beskattes i det omfang, rabatten overstiger avancen hos den pågældende  

 arbejdsgiver m.v.
- - - 3. I § 16 indsættes som stk. 7-9:
»Stk. 7. Den skattepligtige værdi efter stk. 3 af en  

 helårsbolig, der er stillet til rådighed af en arbejdsgiver som nævnt i stk.  

 1, og som det af hensyn til udførelsen af arbejdet skønnes nødvendigt, at den  

 ansatte har pligt til at bebo under ansættelsen og til at fraflytte ved  

 ansættelsens ophør, herunder i forbindelse med forflyttelse (tjenestebolig),  

 nedsættes med 30 pct.
Den skattepligtige værdi af en sådan helårsbolig efter  

 nedsættelse efter 1. pkt. kan dog højst sættes til et maksimumsbeløb, der  

 beregnes som 15 pct. af den ansattes faste pengeløn for den tilsvarende  

 periode fra den pågældende arbejdsgiver.
Maksimumsbeløbet skal dog mindst  

 beregnes som 15 pct. af 160.000 kr.
Er boligen kun til rådighed en del af  

 året, nedsættes de 160.000 kr., svarende til det antal hele måneder, hvori  

 boligen ikke har været til rådighed.
Den skattepligtige værdi nedsættes med  

 den skattepligtiges betaling i indkomståret til arbejdsgiveren m.v. for  

 råderetten.
Stk. 8. Den skattepligtige værdi efter stk. 3 af en helårsbolig,  

 der er stillet til rådighed af en arbejdsgiver som nævnt i stk. 1, og som den  

 ansatte har pligt til at fraflytte ved ansættelsens ophør, men ikke pligt til  

 at bebo under ansættelsen (lejebolig), nedsættes med 10 pct.
Den  

 skattepligtige værdi efter 1. pkt. nedsættes med den skattepligtiges betaling  

 i indkomståret til arbejdsgiveren m.v. for råderetten.
 Stk. 9. Stk. 7 og 8 omfatter ikke boliger, der er stillet til  

 rådighed som led i et ansættelsesforhold, hvis den ansatte er direktør eller  

 en anden medarbejder med væsentlig indflydelse på egen aflønningsform.«.
