En asfaltarbejder, som gennem 25 år havde arbejdet med udlægning af  

 varm asfalt, fandtes berettiget til erstatning efter  

 arbejdsskadeforsikringsloven i anledning af en lungelidelse (kronisk  

 bronchitis). Under sit mangeårige arbejde med asfalt havde han været udsat  

 for påvirkning af en række af de i sikringsstyrelsens  

 erhvervssygdomsfortegnelse nævnte kemiske stoffer, og dette måtte antages at  

 have været medvirkende årsag til hans lidelse.
EN anden medvirkende årsag var  

 hans cigaretforbrug.
 REDEGØRELSE FOR SAGEN:
 En astfaltarbejder havde siden 1950/51 arbejdet med vejbygning, således at  

 han om sommeren udlagde varm asfalt og om vinteren var beskæftiget med  

 reparation og rensning af vejmaskiner.
Medio 1974 mærkede han de første symptomer på en lungelidelse og var  

 indlagt på hospital i april-maj måned.
Fra 1. juli 1977 fik han tilkendt  

 højeste invalidepension.
Juli 1977 blev der indgivet anmeldelse om hans lungelidelse til  

 forsikringen.
I april 1978 blev han undersøgt på en radiologisk afdeling.  

 Hospitalet konkluderede: »lungefelterne viser en fibrose, uden at der  

 kan udtales noget om årsagen.
Sikre tegn på pneumokoniose ses ikke.
Hjertet  

 er normalt.« EN speciallægeerklæring af juli 1978 konkluderede:»Hoste fremkaldt  

 ved indåndning af asfaltdampe kan utvivlsomt forvære emfysem, og man kan  

 heller ikke se bort fra, at asfaltdampene har været medvirkende årsag til  

 patientens bronchitis.
Han er imidlertid tobaksryger, som er kendt for at  

 være hovedårsagen til ovennævnte to lidelser.
Man har ingen mulighed for at  

 afgøre, hvor stor andel indånding af asfaltdampe eventuelt kan have  

 haft«.
 Det var oplyst, at ansøgeren genem flere år har røget ca. 10 cigaretter  

 daglig.
 AFGØRELSEN, DER KLAGES OVER:
 Sikringsstyrelsen traf i november 1978 den afgørelse, at pågældendes  

 luftvejslidelse ikke begrundede krav på ydelser efter  

 arbejdsskadeforsikringsloven, idet det måtte anses for overvejende  

 sandsynligt, at lidelsen skyldtes andre forhold end de erhvervsmæssige, jfr.  

 lovens § 10, stk. 2.
Sikringsstyrelsen begrundede afgørelsen med, at der ikke var fundet tegn  

 på silicose eller anden erhvervsbetinget lungelidelse, og at ansøgeren i en  

 årrække havde røget op mod 20 cigaretter daglig, og at det nuværende forbrug  

 var ca. 10 cigaretter., KLAGEN TIL ANKESTYRELSEN:
 Pågældende gjorde gældende, at han havde pådraget sig sygdommen ved at  

 lægge varm asfalt ud gennem 25 år.
 SUPPLERENDE OPLYSNINGER EFTER KLAGEN:
 På ankestyrelsens foranledning blev pågældende undersøgt på en  

 arbejdsmedicinsk klinik med henblik på, om hans ret svære kroniske bronchitis  

 med nedsat lungefunktion kunne skyldes mangeårig eksposition for asfaltrøg.
Overlægen konkluderede:»Litteraturen om sammenhængen mellem kronisk  

 lungelidelse og eksposition for asfaltrøg er lidet konklusiv hvad angår  

 humane studier, men i dyreforsøg er påvist svære bronch- pulmonale  

 forandringer efter eksposition for asfaltrøg med emphysemdannelse og  

 fibrosering i lungerne.
Restrospektivt er det vanskeligt at afgøre, hvor stor  

 eksposition patienten har været ude for i sit arbejde, men hans egne  

 angivelser tyder på, at han har inhaleret ret betydelige mængder asfaltrøg i  

 sit arbejdsliv.
Det er velkendt, at asfaltrøg er stærkt slimhindeirriterende  

 på næseslimhinde, øjenslimhinde og bronchialslimhinde.
Patienten har haft et  

 ikke helt ubetydeligt tobaksforbrug i årenes løb, men hans lungelidelse synes  

 at være betydeligt sværere, end det sædvanligvis ses hos personer, som har  

 røget tilsvarende kvanta tobak.
På denne baggrund finder jeg det overvejende  

 sandsynligt, at patientens svære lungelidelse skyldes mangeårig eksposition  

 for asfaltrøg, men at det ikke kan ulukkes, at hans tobaksforbrug har været  

 en medvirkende årsag«.
 Sikringsstyrelsn foranledigede sagen forelagt for det i henhold til  

 arbejdsskadeforsikringslovens § 11 nedsatte erhvervssygdomsudvalg.
I udvalget var der enighed om, at der i asfalt er stoffer, som er nævnt i  

 § 1, pkt.
A, i sikringsstyrelsens bekentgørelse af 31. marts 1978 vedrørende  

 erhvervssygdomme, men udvalget kunne ikke nå til enighed om, hvorvidt sådanne  

 stoffer kunne fremkalde kronisk bronchitis.
Sagen blev herefter af ankestyrelsen forelagt retslægerådet, der i januar  

 1981 udtalte: »Røgen fra ophedet asfalt indeholder kulbrinter, som må  

 antages at være omfattet af § 1 A, nr. 16, i sikringsstyrelsens  

 bekendtgørelse, omend der ikke i litteraturen er tilstrækkelige holdepunkter  

 for, at indånding af røg fra asfalt kan fremkalde kronisk bronchitis.
Det er  

 på dette grundlag retslægerådets opfattelse, at patientens kroniske  

 lungesygdom må antages at være forårsaget af hans mangeårige tobaksrygning,  

 men forværret af hans erhvervsarbejde med ophedet asfalt«.
 ANKESTYRELSENS OVERVEJELSER:
Ankestyrelsen anvendte reglerne i sikringsstyrelsens bekendtgørelse af 29.  

 august 1980 om fortegnelse over erhvervssygdomme, der har afløst den  

 tidligere bekentgørelse af 31. marts 1978 og finder anvendelse fra den 1.  

 juli 1980 ved afgørelse af, om en anmeldt lidelse kan anerkendes som  

 erhvervssygdom.
I bekendtgørelsens § 1 A er det fastsat, at sygdomme  

 forårsaget af en række nærmere opregnede kemiske stoffer berettiger til  

 anerkendelse som erhvervssygdomme, medmindre det må anses for overvejende  

 sandsynligt, at sygdommen skyldes andre forhold end de erhvervsmæssige.
 På baggrund af forsikredes mangeårige arbejde med asfalt fandt  

 ankestyrelsen, at forsikrede havde været udsat for påvirkning af en række af  

 de i bekendtgørelsens § 1 A nævnte kemiske stoffer, og at dette måtte antages  

 at have været en medvirkende årsag til hans lidelse.
 ANKESTYRELSENS AFGØRELSE:
 Ankestyrelsen fandt, at tilfældet kunne henføres under  

 arbejdsskadeforsikringsloven, og hjemvist sagen til sikringsstyrelsen til  

 afgørelse af, hvilke ydelser der måtte tilkomme forsikrede efter loven.
