Arbejdsmarkedsbidrag - Bosnien/Hercegovina Reference:
Arbejdsmarkedsfondslovens § 7, stk. 4 A-Skatvejl 2000 C.6 Efter lov om en arbejdsmarkedsfond skal Den Sociale Sikringsstyrelse  

 høres inden der træffes afgørelse om bidragsfritagelse i  

 bl.a. sager, hvor der er tale om beskæftigelse/ophold/bopæl i  

 lande, hvormed Danmark har indgået aftale om social sikring,  

 såfremt disse aftaler omfatter ydelser, som er omtalt i  

 arbejdsmarkedsfondsloven.
 Den Sociale Sikringsstyrelse har tidligere meddelt, at der for tiden ikke  

 kan tages stilling til spørgsmålet om fritagelse  

 vedrørende Bosnien-Hercegovina på grund af landets uafklarede  

 stilling i forhold til konventionen om social sikring mellem Danmark og det  

 tidligere Jugoslavien.
 Told- og Skattestyrelsen har efterfølgende forespurgt om en  

 eventuel tidsramme for, hvornår en endelig afklaring vil kunne finde  

 sted samt om sikringsreglerne i de situationer, hvor der ikke foreligger  

 nogen social sikringsaftale med arbejdslandet.
 Nedenfor bringes svaret fra Den Sociale Sikringsstyrelse:
"Under henvisning til jeres høring om anvendelsen af konventionen  

 om social sikring mellem Danmark og det tidligere Jugoslavien på  

 Bosnien-Herzegovina kan det oplyses, at spørgsmålet om eventuel  

 statssuccession for denne stats vedkommende i konventionen for tiden  

 overvejes mellem Socialministeriets departement og Udenrigsministeriet.
Sagen  

 skal ses i sammenhæng med en række andre aftaler, som Danmark har  

 indgået med ex-Jugoslavien.
Til Deres spørgsmål om, hvorvidt man er socialt sikret i  

 bopælsstaten eller ej, når der ikke foreligger aftale om social  

 sikring med arbejdslandet, kan det oplyses, at det ikke er muligt for Den  

 Sociale Sikringsstyrelse at besvare.
Denne styrelse er udelukkende kompetent  

 til at udtale sig om, hvorvidt man er omfattet af dansk lovgivning om social  

 sikring eller ej efter de internationale regler om social sikring.
Er der  

 ingen internationale regler, afgøres spørgsmålet om,  

 hvorvidt man er socialt sikret i bopælslandet og/eller i arbejdslandet  

 af de respektive landes nationale lovgivninger herom.
For så vidt  

 angår Danmark afhænger svaret af, hvilken social sikringsordning  

 der i givet fald spørges om.
Hvis spørgsmålet er relateret til Deres konkrete  

 forespørgsel om Bosnien-Hercegovina (og for den sags skyld også  

 Serbien-Montenegro) er der efter vor opfattelse ikke i relation til  

 arbejdsmarkedsbidrag andre myndigheder end os at høre om social  

 sikring.
Det er derfor fortsat vores opfattelse, at udtalelser i konkrete  

 sager efter arbejdsmarkedsfondslovens § 7, stk. 4, må afvente afklaring  

 af konventionerne.
