 Til fremme af bedre publikumsbetjening fastsættes:
 1. En attestrekvirent kan altid rette henvendelse til  

 ministerialbogsføreren i bopælssognet om bistand til fremskaffelse af  

 attester efter ministerialbøgerne.
 2. Anmeldelse om navngivning i forbindelse med fødsel  

 kan altid indgives til ministerialbogsføreren i det sogn , hvor barnet har  

 bopæl på navngivelsestidspunktet.
Er barnets fødsel registreret i et andet sogn, sendes anmeldelsen straks  

 videre til dette sogns ministerialbogsfører.
Eventuel manglende dokumentation  

 må dog fremskaffes, inden videresendelse sker.
3. Anmeldelse om navneforandring i medfør af  

 navnelovens § 2, 10 og 11 kan altid indgives til ministerialbogsfører en i det sogn, hvor  

 anmelder en har bopæl på anmeldelsestidspunktet.
Er anmelderen døbt eller  

 navngivet i et andet sogn, sendes anmeldelsen straks videre til dette sogns  

 ministerialbogsfører.
Eventuel manglende dokumentation må dog fremskaffes,  

 inden videresendelse sker.
4. Anmeldelse om antagelse eller ændring af giftenavn  

 i medfør af navnelovens § 4 kan altid indgives til ministerialbogsføreren i  

 det sogn, hvor anmelder en har bopæl på anmeldelsestidspunktet.
Dette gælder  

 uanset, om ægteskabet er indgået for kirkelig eller borgerlig myndighed.
Har  

 anmelder en indgået ægteskab for en anden vielsesmyndighed, sendes  

 anmeldelsen straks videre til denne myndighed.
Eventuel manglende  

 dokumentation må dog fremskaffes, inden videresendelse sker.
 Dette cirkulære træder i kraft den 1. september 1984. De autoriserede  

 anmeldelsesblanketter vil blive ændret i overensstemmelse med foranstående.
Kirkeministeriet, den 24. august 1984 P.M.V.
