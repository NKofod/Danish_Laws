(Til rektorerne for samtlige  

 gymnasieskoler og hf-kurser) § 1 fysik 1:
 Faget er supplering fra 9. klasse-niveau op til et niveau svarende til  

 faget fysik på en mNSM-gren på gymnasiets matematiske linie.
 Faget kan tilrettelægges som et helårskursus med 7 timer/uge eller som et  

 halvårskursus med 14 timer/uge.
 Formål:
 Formålet med undervisningen er, at kursisterne opnår kundskaber og  

 færdigheder i fysik, der ligger på samme niveau som for studenter fra  

 gymnasiets samfunds-, natur- og musikfaglige grene, således at kursisterne på  

 lige fod med disse kan påbegynde uddannelser, hvori fysik indgår.
 Undervisningen omfatter et pensum, der er fastlagt ved bekendtgørelse af  

 15. maj 1984 og den dertil hørende undervisningsvejledning.
 Der udføres eksperimentelt arbejde i et omfang, der svarer til 20 timers  

 arbejde i laboratoriet.
 Eksamen:
 Eksamen er mundtlig, og der eksamineres 2,5 eksaminand/time.
 Forberedelsestid: ca. 24 minutter (heri indgår tildeling af  

 eksamensspørgsmål m.m.).
 Til den mundtlige prøve opgives det læste stof.
§ 2 Fysik 2:
 Faget er supplering fra fysik på mNSM-grenene på matematisk linie eller  

 fra fysik som tilvalgsfag på hf op til fysik på mF-grenen.
 Faget tilrettelægges som et halvårskursus med 8 timer/uge.
 Formål:
 Formålet med undervisningen er, at kursisterne opnår kundskaber og  

 færdigheder i fysik, der ligger på samme niveau som for studenter fra  

 gymnasiets matematisk-fysiske gren, således at kursisterne på lige fod med  

 disse kan påbegynde uddannelser, hvori fysik indgår.
 I tilknytning hertil udføres der eksperimentelt arbejde svarende til 16  

 timers arbejde i laboratoriet, hvorover der udarbejdes ca. 10 rapporter, som  

 fremlægges til eksamen i rettet og kommenteret stand.
 Undervisningen skal desuden omfatte opgaveregning inden for hele det  

 pensum, hvori der i henhold til bestemmelserne i vejledning og retningslinier  

 for undervisningen i gymnasiet 1971, § 17, kan stilles opgaver ved skriftlig  

 eksamen i fysik til studentereksamen.
 Det påregnes således, at kursisterne hver uge afleverer til rettelse og  

 kommentering opgaver, der i arbejdsbyrde svarer til 30 pct. mere end et  

 tilsvarende opgavesæt i 3mF.
 Eksamen:
 Der afholdes 1 skriftlig prøve og 1 mundtlig prøve.
 Den skriftlige prøve er af 4 timers varighed.
 Den mundtlige prøve.
 Der eksamineres 2 eksaminander/time.
 Forberedelsestid: ca. 30 minutter (heri indgår tildeling af  

 eksamensspørgsmål m.m.).
 Til den mundtlige prøve opgives kunne det læste stof inden for ovennævnte  

 områder.
 Der stilles to spørgsmål, et inden for ovenfor nævnte pensum og et  

 angående en af rapporterne over udført eksperimentelt arbejde.
 Rapporter over de udførte øvelser fremlægges ved den mundtlige prøve.
§ 3 Fysik 3:
 Faget er supplering fra 9. klasse-niveau op til faget fysik på mF-grenen  

 på gymnasiets matematiske linie.
 Faget tilrettelægges som et helårskursus med 11 timer/uge.
 Formål:
 Formålet med undervisningen er, at kursisterne opnår kundskaber og  

 færdigheder i fysik, der ligger på samme niveau som for studenter fra  

 gymnasiets matematisk-fysiske gren, således at kursisterne på lige fod med  

 disse kan påbegynde uddannelser, hvori fysik indgår.
 Undervisningen:
 Undervisningen omfatter et pensum, der er fastlagt ved bekendtgørelse af  

 25. maj 1984 og den dertil hørende undervisningsvejledning.
 I tilknytning hertil udføres der eksperimentelt arbejde svarende til 30  

 timers arbejde i laboratoriet, hvorover der udarbejdes ca. 15-20 rapporter,  

 som fremlægges til eksamen i rettet og kommenteret stand.
Undervisningen skal desuden omfatte opgaveregning inden for hele det  

 pensum, hvori der i henhold til bestemmelserne i vejledning og retningslinier  

 for undervisningen i gymnasiet 1971, § 17, kan stilles opgaver ved skriftlig  

 eksamen i fysik til studentereksamen.
Det påregnes således, at kursisterne  

 hver uge afleverer til rettelse og kommentering opgaver, der i arbejdsbyrde  

 svarer til 20 pct. mere end et tilsvarende opgavesæt i 3mF.
 Eksamen:
 Der afholdes 1 skriftlig prøve og 1 mundtlig prøve.
 Den skriftlige prøve er af 4 timers varighed.
 Den mundtlige prøve.
 Der eksamineres 2 eksaminander/time.
 Forberedelsestid: ca. 30 minutter (heri indgår tildeling af  

 eksamensspørgsmål m.m.).
Til den mundtlige prøve opgives ca. halvdelen af det læste stof.
I  

 sædvanlige lærebøger skønnes dette at være 180-220 sider.
 Der stilles to spørgsmål, et inden for ovenfor nævnte pensum og et  

 angående en af rapporterne over udført eksperimentelt arbejde.
 Rapporter over de udførte øvelser fremlægges ved den mundtlige prøve.
 P.m.v.
 e.b.
