§ 1 I Indenrigsministeriets bekendtgørelse nr. 502 af 12. december 1979 om  

 foranstaltninger mod smitsomme sygdomme, som ændret ved bekendtgørelse nr.  

 151 af 14. april 1983, affattes kapitel 3 således:
Undersøgelse for og udryddelse af rotter § 14.  Skibe, der ankommer fra udlandet, og som er i  

 besiddelse af gyldigt fritagelses- eller rotteudryddelsescertifikat, skal  

 ikke undersøges for rotter.
Stk. 2.  For at være gyldige skal de pågældende  

 certifikater være udstedt af epidemikommissionen eller den, kommissionen har  

 bemyndiget hertil, i en af de i § 18 nævnte havne eller af tilsvarende  

 myndighed i en udenlandsk, certifikatberettiget havn.
Certifikaterne skal  

 være udstedt på engelsk eller fransk i overensstemmelse med den som bilag 4  

 optagne formular.
Certifikaternes gyldighed er 6 måneder, men kan ved  

 påtegning af epidemikommissionen forlænges med 1 måned, såfremt skibets fører  

 godtgør, at skibet er på rejse til en havn, hvor undersøgelse for eller  

 udryddelse af rotter lettere kan foretages.
 § 15.  Skibe, der ankommer fra udlandet, og som ikke  

 er i besiddelse af gyldigt fritagelses- eller rotteudryddelsescertifikat,  

 skal undersøges for rotter.
Stk. 2.  Kommer epidemikommissionen efter undersøgelse  

 af skibet til det resultat, at der ingen rotter er om bord, eller at  

 rotternes antal om bord er ubetydeligt, udfærdiger epidemikommissionen bevis  

 for fritagelse for udryddelse (fritagelsescertifikat), jf. dog § 23. Sådant  

 certifikat må kun udfærdiges, dersom undersøgelsen er foretaget, når  

 lastrummene er tomme eller alene indeholder ballast eller last, som ikke  

 tiltrækker rotter, og hvis beskaffenhed og placering muliggør en fuldstændig  

 undersøgelse af lastrummene.
Til tankskibe kan fritagelsescertifikat dog  

 udfærdiges, selv om skibets tanke er fyldt ved undersøgelsen.
 § 16.  Kommer epidemikommissionen efter undersøgelse  

 af skibet til det resultat, at rotteudryddelse skal foretages, afgør  

 kommissionen i hvert enkelt tilfælde, hvilken fremgangsmåde der i  

 overensstemmelse med en af Miljøstyrelsen udfærdiget vejledning skal benyttes  

 ved udryddelsen af rotter om bord.
 Stk. 2.  Uagtet fremvisning af gyldigt fritagelses-  

 eller rotteudryddelsescertifikat skal der foretages rotteudryddelse ved  

 gasning, såfremt der er konstateret rottepest om bord.
 Stk. 3.  Epidemikommissionen kan endvidere, når særlige  

 grunde taler herfor, lade foretage rotteudryddelse, selv om der foreligger et  

 gyldigt fritagelses- eller rotteudryddelsescertifikat, såfremt skibet kommer  

 fra et pestsmittet område.
 § 17.  Rotteudryddelsen skal foretages således, at  

 beskadigelse af skib og ladning så vidt muligt undgås, og foranstaltningerne  

 bør så vidt muligt ikke vare over 24 timer.
Stk. 2.  Udryddelsen skal så vidt muligt finde sted i  

 skibet med tomme lastrum.
Udryddelsen kan dog foretages før losningen, hvis  

 det skønnes, at det under hensyn til ladningens art og anbringelse er muligt  

 fuldstændigt at udrydde rotterne uden losning.
I skibe i ballast skal  

 udryddelse ske før eventuel indladning.
Stk. 3.  Der kan foretages udrensning for rotter i sådan  

 vareindpakning, hvori rotter må antages særlig at søge tilhold, og der bør i  

 videst muligt omfang drages omsorg for, at rotter ikke sammen med varer, ad  

 fortøjningstrosser eller på anden måde overføres fra skibet til land eller  

 omvendt.
Epidemikommissionen kan i dette øjemed pålægge skibet at påsætte  

 rotteskærme på alle fortøjningstrosser eller om fornødent at opankre bort fra  

 kaj.
 Stk. 4.  Døde rotter må i intet tilfælde kastes i  

 havnen, men skal afleveres på de af epidemikommissionen dertil anviste  

 steder.
 Stk. 5.  Skibets fører og besætning er forpligtet til at  

 yde al ønsket bistand ved rotternes udryddelse samt at følge  

 epidemikommissionens anvisninger herom.
 Stk. 6.  Når udryddelsen er tilfredsstillende  

 gennemført, udfærdiger epidemikommissionen dateret bevis for, at  

 rotteudryddelse er foretaget (rotteudryddelsescertifikat), jf. dog § 23.
 Stk. 7.  Dersom epidemikommissionen finder, at  

 udryddelsen er udført under sådanne forhold, at et tilfredsstillende resultat  

 ikke har kunnet opnås, skal den gøre bemærkning herom i det for skibet  

 udfærdigede rotteudryddelsescertifikat.
 § 18.  Den i § 15 omhandlede undersøgelse af, om  

 rotteudryddelse skal finde sted, samt den i henhold hertil påbudte udryddelse  

 kan kun foretages i følgende havne: Esbjerg, Frederikshavn, Kalundborg,  

 København, Nakskov, Odense, Rønne, Vejle, Åbenrå, Ålborg og Århus.
Stk. 2.  Det påhviler epidemikommissionen i de i stk. 1  

 nævnte havne at foranstalte undersøgelse for samt eventuel udryddelse af  

 rotter foretaget.
I de tilfælde, hvor epidemikommissionen har pålagt den  

 statslige told- og skattemyndighed at bistå med undersøgelse for og  

 udryddelse af rotter, kan told- og skattemyndigheden lade såvel undersøgelse  

 som udryddelse udføre ved autoriseret rottebekæmper efter skibets valg.
Stk. 3.  I ikke-certifikatberettigede havne henviser  

 epidemikommissionen skibet til en certifikatberettiget havn til undersøgelse  

 for og eventuel udryddelse af rotter.
Dog kan epidemikommissionen, hvis  

 skibets fører ønsker undersøgelse eller eventuelt rotteudryddelse foretaget  

 der på stedet fremfor at sejle til certifikatberettiget havn, rette  

 henvendelse til nærmeste certifikatberettigede epidemikommission, der da er  

 berettiget til at lade de ønskede foranstaltninger foretage under sin ledelse  

 og kontrol og derefter udstede certifikat.
 § 19.  Skibe, der ankommer fra udlandet, og som ikke i  

 medfør af §§ 14 og 15 skal undersøges for rotter eller underkastes  

 rotteudryddelse, kan anmode om, at undersøgelse for rotter eller  

 rotteudryddelse foretages efter de foranstående regler.
 § 20.  Bestemmelserne i §§ 14-19 finder ikke  

 anvendelse på fiskefartøjer, lystbåde, bjergningsfartøjer, lodsbåde,  

 fyrskibe, orlogsfartøjer, isbrydere, bugserbåde, færger, skoleskibe, der  

 udelukkende anvendes til uddannelsesformål, samt fartøjer under 20  

 bruttoregistertons.
 § 21.  Skibet afholder efter regning de udgifter, der  

 er forbundet med undersøgelse for rotter, jf. § 15.
 Stk. 2.  Herudover betaler skibet et ekspeditionsgebyr  

 på 500 kr. til dækning af epidemikommissionens omkostninger.
 § 22.  Skibet afholder efter regning de udgifter, der  

 er forbundet med udryddelse af rotter, jf. §§ 16 og 17.
 Stk. 2.  Herudover betaler skibet et ekspeditionsgebyr  

 på 500 kr. til dækning af epidemikommissionens omkostninger.
§ 23.  Det i §§ 21, stk. 2, og 22, stk. 2, omtalte  

 ekspeditionsgebyr tilkommer vedkommende amtskommune, herunder Københavns  

 Kommune, og erlægges til den pågældende certifikatberettigede  

 epidemikommission.
Det er en betingelse for, at epidemikommissionen på  

 grundlag af erklæring fra autoriseret rottebekæmper kan udstede fritagelses-  

 eller rotteudryddelsescertifikat, at skibet dokumenterer at have erlagt  

 betaling for undersøgelse og eventuel udryddelse til den autoriserede  

 rottebekæmper, jf. §§ 21 og 22, eller at have stillet sikkerhed for  

 betalingen.« § 2 Bekendtgørelsen træder i kraft den 1. august 1994.
