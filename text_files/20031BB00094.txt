Fremsat den 11. december 2003 af  

 Lotte Bundsgaard (S), Jette Bergenholz Bautrup (S),  

 René Skau Björnsson (S),  

  

 Sandy Brinck (S) og Grete Schødts (S) Forslag til folketingsbeslutning om en fast øvre grænse for antallet af børn pr. voksen i  

 puljeordninger Folketinget pålægger regeringen inden udgangen af 2004 at  

 tage de nødvendige lovgivningsmæssige initiativer med henblik på at fastsætte  

 en fast øvre grænse på 5 børn for hver voksen i puljeordninger svarende til  

 servicelovens regler for den kommunale dagpleje.
Bemærkninger til forslaget Omkring 6.000 børn passes i dag i private pasningstilbud,  

 de såkaldte puljeordninger.
Det er centralt, at forældre trygt kan lade deres  

 børn passe på denne måde, og at kommunerne lever op til deres forpligtelse  

 til  

 at føre tilsyn og sikre kvaliteten af denne form for pasningstilbud.
Der er imidlertid dokumentation for kvalitetssvigt i  

 pasningen af børn i visse puljeordninger.
Kvalitetssvigtet i puljeordningerne  

 kan bl.a. henføres til, at der i dag ikke er regler for antallet af voksne  

 personer til pasning af børnene.
Kommunerne kan tilbyde børnepasningen etableret i private  

 hjem eller andre lokaler i børnenes hjemlige miljø. Inden for den kommunale  

 dagpleje fastsætter serviceloven regler for, hvor mange børn der kan modtages  

 pr. voksen.
Der kan i den enkelte dagpleje modtages op til 5 børn.
Varetages  

 dagplejen af flere personer, kan kommunen beslutte, at der i dagplejen kan  

 modtages op til 10 børn.
Beslutningsforslaget sigter på, at de normeringsregler, der  

 gælder for den kommunale dagpleje, også kommer til at gælde for  

 puljeordningerne.
Formålet med beslutningsforslaget er at øge kvaliteten af  

 den  

 pasning, der sker i puljeordningerne, og dermed øge forældrenes tryghed ved  

 at  

 anvende denne form for pasningstilbud.
Skriftlig fremsættelse Lotte Bundsgaard  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en fast øvre grænse for antallet af børn pr. voksen i  

 puljeordninger.
(Beslutningsforslag nr.
B 94).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
