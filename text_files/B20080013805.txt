Bilag 1 Bilag 2 Bilag 3 Bilag 4 Bilag 5 Bilag 6 Bilag 7 Bekendtgørelse om uddannelserne i den erhvervsfaglige fællesindgang strøm, styring og IT I medfør af § 4, stk. 1 og 2, i lov om erhvervsuddannelser, jf. lovbekendtgørelse nr. 1244 af 23. oktober 2007, fastsættes:
 § 1. Den erhvervsfaglige fællesindgang strøm, styring og it omfatter uddannelser med funktions- og kompetencefællesskaber inden for følgende overordnede beskæftigelsesområde: Installation, fejlfinding, test, reparation og vedligeholdelse af IT-systemer og tekniske anlæg i forbindelse med byggeri, bolig og erhverv.
 § 2. Følgende erhvervsuddannelser er henført til denne indgang:
 1) Automatik- og procesuddannelsen, jf. bilag 1.
 2) Data- og kommunikationsuddannelsen, jf. bilag 2.
 3) Elektriker, jf. bilag 3.
 4) Elektronik- og svagstrømsuddannelsen, jf. bilag 4.
 5) Frontline pc-supporter, jf. bilag 5.
 6) Frontline radio-tv-supporter, jf. bilag 6.
 7) Teater-, udstillings- og eventtekniker, jf. bilag 7.
 Stk. 2. For den i stk. 1, nr. 7, nævnte uddannelse er der adgangsbegrænsning til skoleundervisningen for elever uden uddannelsesaftale.
 Stk. 3. Grundforløbet kan ikke erstattes af grundlæggende praktisk oplæring i en virksomhed (ny mesterlære) i de i stk. 1, nr. 3 og 7, nævnte uddannelser.
 § 3. Den vejledende varighed af skoleundervisningen i den obligatoriske del af grundforløbet er 20 uger i de i § 2, nr. 1  7, nævnte uddannelser.
 § 4. De fælles kompetencemål, eleverne skal opfylde for at begynde på skoleundervisningen i et hovedforløb inden for fællesindgangen, er, at eleverne kan:
1) udvælge og anvende hensigtsmæssige materialer, komponenter, værktøjer, måleinstrumenter, udstyr og maskiner til udførelse af enkle faglige arbejdsopgaver inden for indgangens uddannelser, 2) anvende den tekniske dokumentation, som er relevant for indgangens uddannelser i forbindelse med udførelse af jobområdernes arbejdsopgaver, 3) udføre sine arbejdsopgaver sikkerheds- og miljømæssigt forsvarligt i henhold til gældende regler, 4) udvise kendskab til servicebegrebet, kundepsykologi og de afgørende faktorer i forhold til at udføre en god kundeservice, såvel intern som eksternt, 5) udvise kendskab til egen rolle i virksomhedsorganisationer, som er relevante for indgangens uddannelser, herunder samarbejde med forskellige faggrupper, og til betydningen af at være fleksibel og udføre kvalitetssikring af eget arbejde i relation til indgangens uddannelser, 6) udføre struktureret fejlfinding på relevante kredsløb under vejledning og løse enkelte opgaver inden for vedligehold og betjening og 7) udvise kendskab til arbejdstilrettelæggelse og planlægning.
 Stk. 2. For at begynde på skoleundervisningen i et hovedforløb inden for fællesindgangen skal eleverne tillige opfylde målene for følgende grundfag:
 1) Førstehjælp og elementær brandbekæmpelse, 0,5 uge.
 2) Informationsteknologi, niveau F.
 Stk. 3. Yderligere krav om kompetencemål, der er særlige for overgangen til skoleundervisning i det enkelte hovedforløb, er fastsat i bilagene til bekendtgørelsen.
 § 5. For uddannelserne og undervisningen gælder i øvrigt de regler, der er fastsat for erhvervsuddannelserne i almindelighed.
Ikrafttrædelses- og overgangsbestemmelser § 6. Bekendtgørelsen træder i kraft den 1. juli 2008.
 Stk. 2. Følgende bekendtgørelser ophæves:
1) bekendtgørelse nr. 720 af 1. juli 2004 om elektronik- og svagstrømsuddannelsen, 2) bekendtgørelse nr. 799 af 13. juli 2004 om uddannelsen til teater- og udstillingstekniker, 3) bekendtgørelse nr. 1053 af 2. november 2004 om uddannelsen til frontline pc-supporter, 4) bekendtgørelse nr. 1054 af 2. november 2004 om uddannelsen til frontline radio-tv-supporter, 5) bekendtgørelse nr.1103 af 16. november 2004 om uddannelse til industriel reparatør, 6) bekendtgørelse nr. 272 af 15. april 2005 om uddannelsen til elektriker, 7) bekendtgørelse nr. 738 af 28. juni 2006 om automatik- og procesuddannelsen, og 8) bekendtgørelse nr. 224 af 14. marts 2007 om data- og kommunikationsuddannelsen.
 Stk. 3. Følgende vejledninger ophæves:
1) vejledning nr. 11765 af 20. december 2000 til bekendtgørelse nr. 1231 af 18. december 2000 om elektronik- og svagstrømsuddannelsen, 2) vejledning nr. 11766 af 20. december 2000 til bekendtgørelse nr. 224 af 14. marts 2007 om data- og kommunikationsuddannelsen, og 3) vejledning nr. 9474 af 29. juli 2004 til bekendtgørelse nr. 799 af 13. juli 2004 om uddannelsen til teater- og udstillingstekniker.
 Stk. 4. Elever, der er begyndt på en uddannelses grundforløb eller hovedforløb, kan gennemføre henholdsvis grundforløbet eller hovedforløbet efter de hidtil gældende regler, jf. dog stk. 5.
 Stk. 5. Skolen fastsætter i den lokale undervisningsplan eventuelle overgangsordninger for elever, der er begyndt på uddannelsen efter de hidtil gældende regler.
Undervisningsministeriet, den 28. februar 2008 P.M.V.Søren HansenAfdelingschef / Ilkay Yüksel Aztout Bilag 1 Automatik- og procesuddannelsen 1. Uddannelsens formål og opdeling 1.1. Automatik- og procesuddannelsen har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Monterings-, idriftsætnings-, fejlfindings, reparations- og vedligeholdelsesopgaver, herunder drift og service, der udføres på automatiserede maskiner og anlæg, hvor der anvendes pneumatiske, hydrauliske, elektriske, elektroniske og mekaniske enkeltkomponenter, herunder elevatorer, robotudstyr, visionssystemer samt kommunikationssystemer.
 1.2. Eleven skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen indeholder følgende trin:
 1. Automatikmontør.
 1.4. Uddannelsen kan afsluttes med følgende specialer:
 1. Automatiktekniker.
 2. Uddannelsens varighed og struktur m.v.
2.1. Uddannelsens trin 1, automatikmontør, varer 2 år inklusiv grundforløbet.
Skoleundervisningen i hovedforløbet varer 20 uger.
Specialerne automatiktekniker, automatiktekniker i elevatorbranchen og elektrotekniker varer 4 år, inklusiv grundforløbet.
Skoleundervisningen i hovedforløbet varer 40 uger for specialet automatiktekniker, 45 uger for specialet automatiktekniker i elevatorbranchen og 30 uger for specialet elektrotekniker.
 2.2. Skoleundervisningen i hovedforløbet opdeles i mindst 2 skoleperioder med mellemliggende praktikperioder for elever på trin 1, i mindst 4 skoleperioder med mellemliggende praktikperioder for specialet automatiktekniker, i mindst 5 skoleperioder med mellemliggende praktikperioder for specialet automatiktekniker i elevatorbranchen og i mindst 3 skoleperioder med mellemliggende praktikperioder for specialet elektrotekniker.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde uddannelsens hovedforløb, er, at eleverne kan:
1. deltage i opbygning og idriftsætning under vejledning samt assistere ved fejlfinding på mindre automatiske anlæg hvor der anvendes styringer, baseret på PLC, relæ eller pneumatiske komponenter, 3.2. For at påbegynde uddannelsens hovedforløb skal eleven, udover de i afsnit 3.1. nævnte kompetencer, tillige have gennemført det af Arbejdstilsynet godkendte kursus Personlig sikkerhed ved arbejde med epoxy og isocyanater.
 3.3. Grundforløbsprøven skal være bestået.
4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.5., er, at eleverne kan:
1. opbygge, idriftsætte, vedligeholde, fejlsøge og fejlrette på styringer, 4.2. Kompetencemålene i afsnit 4.1., nr. 1  5, og nr. 14  16, gælder for alle trin og specialer i uddannelsen.
 4.3. Kompetencemålene i afsnit 4.1., nr. 6  10, gælder for uddannelsens speciale automatiktekniker.
 4.4. Kompetencemålene i afsnit 4.1., nr. 6  10, og 13, gælder for uddannelsens speciale automatiktekniker i elevatorbranchen.
 4.5. Kompetencemålene i afsnit 4.1., nr. 6, 8, 11 og 12, gælder for uddannelsens speciale elektrotekniker.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Uddannelsens enkelte trin afsluttes med en prøve.
Prøven efter et trin, som ikke er uddannelsens sidste trin, skal kun aflægges af elever, der afslutter med det pågældende trin.
 6.2. Som del af den sidste skoleperiode i uddannelsens trin 1, automatikmontør, afholder skolen en afsluttende prøve, som består af et praktisk orienteret projekt.
6.3. Som del af den sidste skoleperiode i uddannelsen til automatiktekniker, automatiktekniker i elevatorbrancher og elektrotekniker afholder skolen en afsluttende prøve.
Prøven udgør en svendeprøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.3.1. Den afsluttende prøve består for alle specialer af en fejlfindings prøve og en praktisk opgave med mundtlig prøve.
Opgaverne stilles af skolen efter samråd med det faglige udvalg.
6.3.1.1. Fejlfindingsprøven omfatter systematisk fejlfinding på branchetypisk udstyr med hovedvægten lagt på systemforståelse og systematik i fejlsøgningsproceduren.
De hjælpemidler, som er anvendt i undervisningen, må benyttes.
Opgaven tildeles ved lodtrækning.
Censorerne er til stede under hele prøven.
Opgaven løses inden for en varighed af 20 minutter.
6.3.1.2. I specialerne automatiktekniker og automatiktekniker i elevatorbranchen indgår udover den i afsnit 6.3.1.1. nævnte fejlfindingsprøve en mundtlig prøve af 20 minutters varighed, som tager udgangspunkt i en praktikopgave, der omfatter opbygning, idriftsættelse og projektdokumentation af et maskinanlæg.
Arbejdet udføres i et samarbejde mellem højst 4 elever.
Opgaven tildeles ved lodtrækning.
Opgaven løses inden for en varighed af 10 undervisningsdage.
Den mundtlige prøve, der tager udgangspunkt i projektdokumentationen over praktikopgaven, afvikles i dialog mellem læreren og den enkelte elev.
Eleven har 20 minutters forberedelsestid.
6.3.1.3. I specialet elektrotekniker indgår udover den i afsnit 6.3.1.1. nævnte fejlfindingsprøve en mundtlig prøve og en praktisk opgave.
Den mundtlige prøve, der har en varighed på 20 minutter, omfatter diagramanalyse og systemforståelse.
Eleven udtrækker et kredsløbsemne, og censorerne vælger det diagram, som ønskes analyseret.
Eleven har 20 minutters forberedelsestid.
Den mundtlige prøve kan efter aftale mellem skolen og det faglige udvalg afholdes over et emne, der er gennemarbejdet som projektorienteret undervisning i sidste skoleperiode.
Skolen skal orientere censorerne inden svendeprøvens afvikling, hvis prøven afholdes over et bestemt emne.
6.3.1.3.1. Den praktiske opgave består af en vikleopgave, der normalt varer 12 klokketimer, og en automatikopgave, der normalt varer 6 klokketimer.
Vikle- og automatikopgaven, der vælges ved lodtrækning, gennemføres på skolen som en del af undervisningen umiddelbart før afholdelsen af fejlfindingsprøven og den mundtlige prøve.
6.4. For at der kan udstedes skolebevis, skal eleven have opnået beståkarakter som gennemsnit af karaktererne for alle grundfag i hovedforløbet.
Eleven skal tillige have opnået beståkarakter i hvert enkelt områdefag og specialefag.
Eventuelle fag, hvor der ikke gives karakter, skal være gennemført efter reglerne om faget.
 6.5. For elever, der afslutter uddannelsen med trin 1, automatikmontør, skal prøven være bestået.
6.6. For elever, der afslutter uddannelsen med specialet automatiktekniker og automatiktekniker i elevatorbranchen, skal hver af de i afsnit 6.3.1.1. og 6.3.1.2. nævnte prøver være bestået.
For elever, der afslutter uddannelsen med specialet elektrotekniker skal hver af de i afsnit 6.3.1.1. og 6.3.1.3. nævnte prøver være bestået.
6.7. For elever, der afslutter uddannelsen med specialet automatiktekniker, automatiktekniker i elevatorbranchen eller elektrotekniker, skal hver delprøve i svendeprøven være bestået.
Den endelige svendeprøvekarakter fremkommer som et gennemsnit af alle delkaraktererne.
 6.8. Ved uddannelsens afslutning, herunder afslutning med trin 1, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
 6.9. For AMU-uddannelser, der gennemføres som valgfri specialefag eller erhvervsrettet påbygning, anvendes bedømmelsen Bestået/ Ikke bestået.
Bilag 2 Data- og kommunikationsuddannelsen 1. Uddannelsens formål og opdeling 1.1. Uddannelsen til data og kommunikation har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Design, planlægning, opbygning/installation, konfiguration, administration og vedligeholdelse på avancerede server- og netværksløsninger, herunder implementering af sikkerhedsløsninger samt på system- og modulniveau at foretage fejlfinding og fejlretning.
 1.2. Eleven skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen indeholder følgende trin:
 1. IT-supporter (trin 1 i specialet kontorservicetekniker).
 1.4. Uddannelsen kan afsluttes med følgende specialer:
 1. Kontorservicetekniker.
 2. Uddannelsens varighed og struktur m.v.
2.1. Uddannelsens trin 1 varer 2 år og 6 måneder for IT-supporter og 3 år for teleinstallationstekniker, inklusiv grundforløbet.
Skoleundervisningen i hovedforløbets trin 1 varer 25 uger for begge specialer.
Trin 2 i specialet kontorservicetekniker varer 1 år og 6 måneder og for specialet telesystemtekniker 1 år.
Skoleundervisningen i hovedforløbets trin 2 varer 15 uger for begge specialer.
Specialet datatekniker varer 5 år, inklusiv grundforløbet.
Skoleundervisningen i hovedforløbet varer 55 uger for dette speciale.
2.2. Skoleundervisningen i hovedforløbet opdeles i mindst 3 skoleperioder med mellemliggende praktikperioder for elever på trin 1, og i mindst 3 skoleperioder for specialerne kontorservicetekniker og telesystemtekniker.
For specialet datatekniker opdeles skoleundervisningen i hovedforløbet i mindst 6 skoleperioder med mellemliggende praktikperioder.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at begynde på uddannelsens hovedforløb, er, at eleverne kan:
1. opbygge og konfigurere computere på modulniveau i henhold til relevant produktdokumentation og opgradere computere ved installation, udskiftning og konfiguration af enheder og udføre arbejdet under hensyntagen til ESD (Electro Static Discharge), det vil sige korrekt håndtering af enheder og printkort, 3.2. Grundforløbsprøven skal være bestået.
4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.7., er, at eleverne kan:
1. foretage installation og grundlæggende konfiguration af netværksenheder og fejlfinde på netværket i forbindelse med opbygning og vedligeholdelse af lokalnet, 4.2. Kompetencemålene i afsnit 4.1., nr. 1  5, gælder for alle trin og specialer i uddannelsen.
 4.3. Kompetencemålene i afsnit 4.1., nr. 6  9, og 23  24, gælder for uddannelsen til IT-supporter.
 4.4. Kompetencemålene i afsnit 4.1., nr. 7, 9, 24, og 29  38, gælder for uddannelsen til teleinstallationstekniker.
 4.5. Kompetencemålene i afsnit 4.1., nr. 6  9, og 23  28, gælder for uddannelsens speciale kontorservicetekniker.
 4.6. Kompetencemålene i afsnit 4.1., nr. 6  9, 24, og 29  44, gælder for uddannelsens speciale telesystemtekniker.
 4.7. Kompetencemålene i afsnit 4.1., nr. 6  7, og 10  22, gælder for uddannelsens speciale datatekniker.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Uddannelsens enkelte trin afsluttes med en prøve.
Prøven efter et trin, som ikke er uddannelsens sidste trin, skal kun aflægges af elever, der afslutter med det pågældende trin.
6.2. Som del af den sidste skoleperiode i samtlige trin og specialer i uddannelsen afholder skolen en afsluttende prøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.2.1. Den afsluttende prøve består i alle trin og specialer af en praktisk og en mundtlig prøve.
For specialet datatekniker indgår endvidere en projektrapport i den samlede bedømmelse.
6.2.2. I alle trin og specialer er der en praktisk prøve, der består af systematisk fejlfinding til modulniveau på branchetypisk udstyr med hovedvægten lagt på systemforståelse og systematik i fejlsøgningsproceduren.
De hjælpemidler, som er anvendt i undervisningen, må benyttes.
Opgaven tildeles efter lodtrækning.
Eleven udfører opgaven inden for 20 minutter.
I specialet datatekniker har eleven 20 minutter til at forberede fejlsøgningen.
6.2.2.1. Prøven inden for trin 1, IT-supporter, består udover den i afsnit 6.2.2. nævnte prøve af en individuel mundtlig prøve med udgangspunkt i en praktisk opgave.
Arbejdet omfatter opbygning, idriftsættelse og projektdokumentation af et virksomhedsnetværk.
Opgaven udføres i et samarbejde mellem højst 4 elever.
Opgaven tildeles efter lodtrækning.
Opgaven udarbejdes inden for en varighed 2 undervisningsuger, mens den mundtlige prøve varer 20 minutter inklusiv votering.
Ved arbejdets afslutning afleverer den enkelte elev en produktinformation.
6.2.2.2. Prøven inden for trin 1 som teleinstallationstekniker består udover den i afsnit 6.2.2. nævnte prøve af en individuel mundtlig prøve med udgangspunkt i en praktisk opgave, der omfatter opbygning og projektdokumentation af teleteknisk udstyr til et anlæg.
Opgaven udføres i et samarbejde mellem højst 4 elever.
Opgaven tildeles efter lodtrækning.
Opgaven udarbejdes inden for en varighed af 3 undervisningsdage, mens den mundtlige prøve varer 20 minutter inklusiv votering.
Ved arbejdets afslutning afleverer den enkelte elev en projektdokumentation.
6.2.2.3. Prøven inden for specialet kontorservicetekniker består udover den i afsnit 6.2.2. nævnte prøve af en individuel mundtlig prøve med udgangspunkt i en projektrapport.
Projektrapporten omfatter analyse- og designdokumentation, herunder planlægning, opbygning og idriftsætning af en virksomhedsløsning med forskellige typer af netbaserede kontormaskiner.
Arbejdet udføres i et samarbejde mellem højst 4 elever.
Opgaven tildeles efter lodtrækning.
Projektopgaven udarbejdes inden for en varighed af 2 undervisningsuger, mens den mundtlige prøve varer 20 minutter inklusiv votering.
Ved arbejdets afslutning afleverer den enkelte elev en projektdokumentation.
6.2.2.4. Prøven inden for specialet telesystemtekniker består udover den i afsnit 6.2.2. nævnte prøve af en individuel mundtlig prøve med udgangspunkt i en praktisk opgave, der omfatter opbygning og projektdokumentation af teleteknisk udstyr eller et anlæg.
Opgaven udføres i et samarbejde mellem højst 2 elever.
Opgaven tildeles efter lodtrækning.
Opgaven udarbejdes inden for en varighed 3 undervisningsdage, mens den mundtlige prøve varer 20 minutter inklusiv votering.
Ved arbejdets afslutning afleverer den enkelte elev en projektdokumentation.
6.2.2.5. Prøven inden for specialet datatekniker består udover den i afsnit 6.2.2. nævnte prøve af en projektrapport omfattende analyse, design, planlægning, opbygning og idriftsætning af et avanceret system.
Arbejdet udføres i et samarbejde mellem højst 4 elever.
Opgaven tildeles efter lodtrækning.
Projektopgaven udarbejdes inden for en varighed af 4 undervisningsuger.
Endvidere indgår en individuel mundtlig prøve, der tager udgangspunkt i fremlæggelse af projektrapporten.
Den mundtlige prøve varer 20 minutter inklusiv votering.
Ved arbejdets afslutning afleverer den enkelte elev en projektdokumentation.
6.3. For at der kan udstedes skolebevis, skal eleven have opnået beståkarakter som gennemsnit af karaktererne for alle grundfag i hovedforløbet.
Der skal i øvrigt være opnået beståkarakter i hvert enkelt områdefag og specialefag.
Eventuelle fag, hvor der ikke gives karakter, skal være gennemført efter reglerne om faget.
 6.3.1. For elever, der afslutter uddannelsen, skal prøven som fastsat i afsnit 6.2. være bestået.
 6.3.2. Ved bedømmelsen af hver af de prøver, der er nævnt i afsnit 6.2.2.1  6.2.2.5, giver eksaminator og censor efter votering én samlet karakter.
6.3.3. Prøven er bestået, når eleven har opnået beståkarakter for hver af de prøver, der indgår i uddannelsen.
Den endelige eksamenskarakter fremkommer som et gennemsnit af karaktererne for de prøver, der indgår i den samlede prøve, jf. 6.2.2.1.  6.2.2.5.
 6.3.4. Skolen indsender oplysninger om eksamenskarakteren til det faglige udvalg senest 1 uge efter prøvernes aflæggelse.
 6.4. Ved uddannelsens afslutning, herunder afslutning med trin 1, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
 6.5. For AMU-uddannelser, der gennemføres som valgfri specialefag eller erhvervsrettet påbygning, anvendes bedømmelsen Bestået/ Ikke bestået.
Bilag 3 Elektriker 1. Uddannelsens formål og opdeling 1.1. Uddannelsen til elektriker har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Installation, programmering, idriftsættelse, fejlfinding og vedligeholdelse elinstallationer i boliger, erhverv og industri.
 1.2. Eleven skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen kan afsluttes med følgende specialer:
 1. Installationsteknik.
 2. Uddannelsens varighed og struktur m.v.
2.1. Uddannelsen til elektriker med speciale i installationsteknik og bygningsautomatik varer 4 år, inklusiv grundforløbet.
Skoleundervisningen i hovedforløbet varer for disse specialer 35 uger.
Uddannelsen til elektriker med speciale i styrings- og reguleringsteknik og kommunikationsteknik varer 4 år og 6 måneder, inklusiv grundforløbet.
Skoleundervisningen i hovedforløbet varer for disse specialer 40 uger.
Uddannelsen til elektriker med specialet el-montør varer 2 år og 6 måneder.
Skoleundervisningen i hovedforløbet for dette speciale varer 19 uger.
2.2. Skoleundervisningen i hovedforløbet for specialerne installationsteknik, styrings- og reguleringsteknik, kommunikationsteknik og bygningsautomatik opdeles i 4 skoleperioder med mellemliggende praktikperioder.
For specialet el-montør opdeles undervisningen i 2 skoleperioder med mellemliggende praktikperioder.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde uddannelsens hovedforløb, er, at eleverne kan:
1. udføre stærk- og svagstrømsinstallationer samt tele-datainstallationer i bygninger håndværksmæssigt korrekt under vejledning, herunder vælge og anvende el-materiel efter fabrikantens anvisninger, under hensyntagen til el-sikkerhed, miljø og sikkerhed på arbejdspladsen, 3.2. For at påbegynde uddannelsens hovedforløb skal eleven, ud over de i § 4 nævnte fælleskompetencer, tillige have opnået beståkarakter i grundfaget Matematik, niveau F.
Dette gælder dog ikke for specialet el-montør.
 3.3. Grundforløbsprøven skal være bestået.
4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.8., er, at eleverne kan:
1. overholde gældende sikkerheds- og arbejdsmiljøregler, 4.2. Kompetencemålene i afsnit 4.1., nr. 1  3, gælder for alle specialer i uddannelsen.
 4.3. Kompetencemålene i afsnit 4.1., nr. 4  13, gælder for alle specialer i uddannelsen med undtagelse af specialet el-montør.
 4.4. Kompetencemålene i afsnit 4.1., nr. 14  20, gælder for uddannelsens speciale installationsteknik.
 4.5. Kompetencemålene i afsnit 4.1., nr. 21  29, gælder for uddannelsens speciale styrings- og reguleringsteknik.
 4.6. Kompetencemålene i afsnit 4.1., nr. 30  37, gælder for uddannelsens speciale kommunikationsteknik.
 4.7. Kompetencemålene i afsnit 4.1, nr. 38  44, gælder for uddannelsens speciale bygningsautomatik.
 4.8. Kompetencemålene i afsnit 4.1., nr. 45  54, gælder for uddannelsens speciale el-montør.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Som del af den sidste skoleperiode i uddannelsen afholder skolen i samråd med det faglige udvalg en afsluttende prøve.
Prøven udgør en svendeprøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.1.1. Den afsluttende prøve består af en skriftlig prøve, en praktisk prøve og en mundtlig prøve.
Prøven kan i særlige tilfælde erstattes af en projektopgave, jf. afsnit 6.1.3. Indholdet af prøven tilrettelægges af skolen i samråd med det faglige udvalg.
Under løsning af opgaverne må anvendes skriftligt opslagsmateriale, herunder elevens egne notater, regnemaskiner og pc med egne notater.
6.1.2. Den skriftlige prøve løses inden for en varighed af 120 minutter.
Læreren og de to censorer giver samlet en karakter.
Den praktiske prøve består af en praktikopgave udført i forbindelse med skoleundervisningen.
Endvidere afholdes der en mundtlig prøve med udgangspunkt i uddannelsens elektroniske indhold.
Den praktiske opgaves varighed udgør højst 80 klokketimer, og den mundtlige eksamination varer højst 20 minutter.
6.1.3. Projektopgaven kan efter aftale mellem skolen og det faglige udvalg afholdes som et projekt i sidste skoleperiode og skal afspejle uddannelsens indhold.
Prøven har en varighed på højst 80 klokketimer, og indeholder en mundtlig prøve med en varighed på 20 minutter.
6.1.4. Ved bedømmelsen af opgaveløsningerne ved den praktiske prøve og projektopgaven, giver læreren og de to censorer i fællesskab en karakter for henholdsvis den praktiske opgaves udførelse og den mundtlige prøve i opgavens elektroniske indhold.
Karakteren for den praktiske prøve er gennemsnittet af de afgivne karakterer.
6.1.5. Hvis læreren og de to censorer ikke er enige om en fælles bedømmelse, giver de hver en karakter.
Karakteren for prøven er gennemsnittet af karaktererne afrundet til nærmeste karakter i skalaen.
Hvis gennemsnittet ligger imellem to karakterer, er den endelige karakter den nærmeste højeste karakter.
Der kan ikke oprundes til bedømmelsen Bestået.
Skuemestrene deltager kun under prøvens bedømmelse.
6.2. For at der kan udstedes skolebevis, skal eleven have opnået beståkarakter i hvert enkelt områdefag og specialefag i hovedforløbet.
Eventuelle fag, hvor der ikke gives karakter, skal være gennemført efter reglerne for faget.
6.3. For elever, der afslutter uddannelsen skal svendeprøven være bestået.
For at bestå svendeprøven kræves, at eleven har opnået beståkarakter i den skriftlige prøve og har opnået beståkarakter som gennemsnit i den praktiske prøve.
For el-montøren kræves, at de to karakterer skal være bestået.
 6.4. Ved uddannelsens afslutning udsteder det faglige udvalg et uddannelsesbevis (svendebrev) til eleven som dokumentation for, at eleven har opnået kompetence inden for uddannelsen.
6.5. På uddannelsesbeviset (svendebrevet) påføres resultatet af den afsluttende prøve.
Den samlede karakter for prøven fremkommer som et gennemsnit af karakteren for den skriftlige prøve og karakteren for den praktiske prøve eller projektopgaven.
6.6. Prøvekarakteren fremgår af svendebrevet.
Det faglige udvalg kan påtegne svendebrevet med udmærkelse for veludført svendeprøve med betegnelserne Bestået, Veludført og Særdeles veludført.
Bilag 4 Elektronik- og svagstrømsuddannelsen 1. Uddannelsens formål og opdeling 1.1. Uddannelsen til elektronik og svagstrøm har som overordnet formål, at eleven gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Service, vedligeholdelse, reparation samt fremstilling af forbrugerelektronik.
 1.2. Eleven skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen kan afsluttes med følgende specialer:
 1. Elektronikfagtekniker.
 2. Uddannelsens varighed og struktur m.v.
2.1. Uddannelsen varer 4 år, inklusiv grundforløbet.
Skoleundervisningen i hovedforløbet varer 40 uger.
 2.2. Skoleundervisningen i hovedforløbet opdeles i mindst 5 skoleperioder med mellemliggende praktikperioder.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde uddannelsens hovedforløb, er, at eleverne kan:
1. montere, lodde og kontrollere komponenter efter standarder, der anvendes i industrien, 3.2. For at påbegynde uddannelsens hovedforløb skal eleven, udover de i afsnit 3.1. nævnte kompetencer, tillige have gennemført det af Arbejdstilsynet godkendte kursus Personlig sikkerhed ved arbejde med epoxy og isocyanater.
 3.3. Grundforløbsprøven skal være bestået.
4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.4., er, at eleverne kan:
1. sammenkoble, tilslutte og kontrollere apparater, systemer og anlæg, som kan indeholde analog-, HF-, digital- og mikrocomputerteknik, 4.2. Kompetencemålene i afsnit 4.1., nr. 1  8, gælder for begge specialer i uddannelsen.
 4.3. Kompetencemålene i afsnit 4.1., nr. 9  16, gælder for specialet elektronikfagtekniker.
 4.4. Kompetencemålene i afsnit 4.1., nr. 17  20, gælder for specialet radio-tv-fagtekniker.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Som del af den sidste skoleperiode i uddannelsen til henholdsvis elektronikfagtekniker og radio-tv-fagtekniker afholder skolen en afsluttende prøve.
Prøven udgør en svendeprøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.1.1. Den afsluttende prøve består af en praktisk prøve og en mundtlig prøve.
Opgaverne stilles af skolen efter samråd med det faglige udvalg.
6.1.2. Den praktiske prøve omfatter systematisk fejlfinding på branchetypisk udstyr med hovedvægt på systemforståelse og systematik i fejlsøgningsproceduren.
De hjælpemidler, der er anvendt i undervisningen, må benyttes.
Opgaven tildeles ved lodtrækning.
Censorerne er til stede under hele prøven.
Opgaven løses inden for en varighed af 20 minutter.
6.1.3. Den mundtlige prøve omfatter kredsløbsforståelse, diagramanalyse og systemforståelse.
De hjælpemidler, der er anvendt i undervisningen, må benyttes.
Opgaven tildeles ved lodtrækning.
Den mundtlige prøve varer 20 minutter med en forberedelsestid på 20 minutter.
Prøven kan efter aftale mellem skolen og det faglige udvalg afholdes over et emne, der er gennemarbejdet som projektorienteret undervisning i den sidste skoleperiode.
Skolen skal orientere censorerne herom inden eksamen (svendeprøven), hvis prøven afholdes over et bestemt emne.
6.2. For at der kan udstedes skolebevis, skal eleven have opnået mindst beståkarakter som gennemsnit af karaktererne for alle grundfag i hovedforløbet.
Eleven skal tillige have opnået beståkarakter i hvert enkelt områdefag og specialefag.
Eventuelle fag, hvor der ikke gives karakter, skal være gennemført efter reglerne om faget.
6.3. For elever, der afslutter uddannelsen med specialet elektronikfagtekniker eller radio-tv-fagtekniker, skal prøven som fastsat i afsnit 6.1. samt hver delprøve i svendeprøven være bestået.
Den endelige svendeprøvekarakter fremkommer som et gennemsnit af alle delkaraktererne.
 6.4. Ved uddannelsens afslutning udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
 6.5. For AMU-uddannelser, der gennemføres som valgfri specialefag eller erhvervsrettet påbygning, anvendes bedømmelsen Bestået/ Ikke bestået.
Bilag 5 Frontline PC- supporter 1.1. Uddannelsens formål og opdeling 1.1. Uddannelsen til frontline PC-supporterhar som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Ydelse af service og support overfor kunder og brugere samt instruktion og vejledning i anvendelsen af produkter og systemer.
 1.2. Eleverne skal nå de fastsatte uddannelsesmål inden for uddannelsen.
 1.3. Uddannelsen afsluttes med speciale: Frontline PC-supporter.
 2. Uddannelsens varighed og struktur m.v.
2.1. Uddannelsen til frontline PC-supporter varer 2 år, inklusiv grundforløbet.
Skoleundervisningen i hovedforløbet varer 20 uger.
 2.2. Skoleundervisningen i hovedforløbet opdeles i mindst 2 skoleperioder med mellemliggende praktikperiode.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde på uddannelsens hovedforløb, er, at eleverne kan:
1. opbygge og konfigurere computere på modulniveau i henhold til relevant produktdokumentation og opgradere computere ved installation, udskiftning og konfiguration af enheder og udføre arbejdet under hensyntagen til ESD (Electro Static Discharge), det vil sige korrekt håndtering af enheder og printkort, 3.2. Grundforløbsprøven skal være bestået.
4. Kompetencemål for hovedforløbet 4.1. Kompetencemålene for hovedforløbet er, at eleverne kan:
1. dimensionere, installere og konfigurere computere samt opgradere og optimere systemer, 5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Som del af den sidste skoleperiode i uddannelsen afholder skolen en afsluttende prøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
 6.1.1. Den afsluttende prøve består af en praktisk prøve og en afsluttende caseopgave med en mundtlig prøve.
6.1.1.1. Den praktiske prøve består af systematisk fejlfinding til modulniveau på branchetypisk udstyr med hovedvægten lagt på systemforståelse og systematik i fejlsøgningsproceduren.
De hjælpemidler, som er anvendt i undervisningen, må benyttes.
Opgaven tildeles ved lodtrækning.
Opgaven udføres inden for en varighed af 20 minutter.
Censoren er til stede under prøven.
6.1.1.2. Caseopgaven består af en branchetypisk opgave og en mundtlig prøve.
I den branchetypiske opgave skal eleverne ud fra kundeønsker udarbejde et skriftligt materiale indeholdende analyse- og designdokumentation.
Arbejdet udføres i et samarbejde mellem mindst 2 og højst 4 elever.
Den enkelte elevs bidrag til opgaven skal kunne identificeres.
Opgaven tildeles ved lodtrækning.
Varigheden er normalt 1 undervisningsuge á 37 klokketimer.
 6.1.1.3. Den mundtlige prøve varer 20 minutter, inklusiv votering, og tager udgangspunkt i det skriftlige arbejde nævnt i afsnit 6.1.1.1.  6.1.1.2.
 6.2. Der gives én samlet karakter for de i 6.1.1. nævnte prøver.
6.3. For at der kan udstedes skolebevis, skal eleven have opnået beståkarakter som gennemsnit af karaktererne for alle grundfag i hovedforløbet.
Eleven skal tillige opnå beståkarakter i hvert enkelt områdefag og specialefag.
Eventuelle fag, hvor der ikke gives karakter, skal være gennemført efter reglerne om faget.
 6.4. For elever, der afslutter uddannelsen, skal prøven som fastsat i afsnit 6.1. være bestået.
 6.5. Ved uddannelsens afslutning, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
 6.6. For AMU-uddannelser, der gennemføres som valgfri specialefag eller erhvervsrettet påbygning, anvendes bedømmelsen Bestået/ Ikke bestået.
Bilag 6 Frontline radio- tv-supporter 1. Uddannelsens formål og opdeling 1.1. Uddannelsen til frontline radio- tv-supporter har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Ydelse af service overfor kunder og brugere samt instruktion og vejledning i anvendelsen af produkter og systemer.
 1.2. Eleven skal nå de fastsatte uddannelsesmål inden for uddannelsen.
 1.3. Uddannelsen afsluttes med specialet: Frontline radio- tv-supporter.
 2. Uddannelsens varighed og struktur m.v.
2.1. Uddannelsen varer 2 år, inklusiv grundforløbet.
Skoleundervisningen i hovedforløbet varer 20 uger.
 2.2. Skoleundervisningen i hovedforløbet opdeles i mindst 2 skoleperioder med mellemliggende praktikperiode.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde uddannelsens hovedforløb, er, at eleverne kan:
1. montere, lodde og kontrollere komponenter efter standarder, der anvendes i industrien, 3.2. For at påbegynde uddannelsens hovedforløb skal eleverne, udover de i § 4 nævnte fælleskompetencer, tillige have gennemført det af Arbejdstilsynet godkendte kursus Personlig sikkerhed ved arbejde med epoxy og isocyanater.
 3.3. Grundforløbsprøven skal være bestået.
4. Kompetencemål for hovedforløbet 4.1. Kompetencemålene for hovedforløbet er, at eleverne kan:
1. fejlsøge, modificere, opdatere og sammenkoble produkter på modul- og enhedsniveau, 5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Som del af den sidste skoleperiode i uddannelsen frontline radio- tv-supporter afholder skolen en afsluttende prøve.
Prøven udgør en svendeprøve.
Reglerne i bekendtgørelse om prøver og eksamen i de erhvervsrettede uddannelser finder anvendelse.
6.1.1. Den afsluttende prøve består af en praktisk prøve og en afsluttende caseopgave med en mundtlig eksamen.
Caseopgaverne og opgaverne til den praktiske prøve stilles af skolen efter samråd med det faglige udvalg.
6.1.2. Den praktiske prøve består af systematisk fejlfinding til modulniveau på branchetypisk udstyr med hovedvægten lagt på systemforståelse og systematik i fejlsøgningsproceduren.
De hjælpemidler, som er anvendt i undervisningen, må benyttes.
Opgaven tildeles ved lodtrækning.
Censoren er til stede under prøven, som løses inden for en varighed af 20 minutter.
6.1.3. Caseopgaven består af en mundtlig prøve og en skriftlig opgave.
I den skriftlige opgave tages der udgangspunkt i forskellige tekniske og/eller servicemæssige kunde-casesituationer, hvor det beskrives, hvordan situationerne håndteres.
Opgaven udføres i et samarbejde mellem højst 4 elever.
Den enkelte elevs bidrag til det skriftlige materiale skal kunne identificeres.
Opgaven tildeles ved lodtrækning og udarbejdes inden for en varighed af 37 klokketimer.
Den mundtlige prøve tager udgangspunkt i det skriftlige arbejde og har en varighed af 20 minutter.
Censor er til stede under hele prøven.
6.2. Hver af de i afsnit 6.1. nævnte prøver skal være bestået.
Den endelige eksamenskarakter fremkommer som gennemsnit af alle prøverne.
6.3. For at der kan udstedes skolebevis, skal eleven have opnået beståkarakter som gennemsnit af karaktererne for alle grundfag i hovedforløbet.
Eleven skal tillige have opnået mindst beståkarakter i hvert enkelt områdefag og specialefag.
Eventuelle fag, hvor der ikke gives karakter, skal være gennemført efter reglerne om faget.
 6.4. Ved uddannelsens afslutning, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
 6.5. For AMU-uddannelser, der gennemføres som valgfri specialefag eller erhvervsrettet påbygning anvendes bedømmelsen Bestået/ Ikke bestået.
Bilag 7 Teater-, udstillings- og eventtekniker 1. Uddannelsens formål og opdeling 1.1. Uddannelsen til teater-, udstillings-, og eventtekniker har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Fremstilling, opsætning, afvikling, betjening og nedtagning af teknisk udstyr inden for lyd, lys, scene og regi i forbindelse med arrangementer, både selvstændigt, tværfagligt og i samarbejde med andre under hensyntagen til sikkerhed, arbejdsmiljø og grundlæggende produktions-økonomiske forhold.
 1.2. Eleverne skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen indeholder følgende trin:
 1. Teater-, udstillings- og eventteknisk produktionsassistent.
 1.4. Uddannelsen kan afsluttes med følgende specialer:
 1. Teatertekniker.
 2. Uddannelsens varighed og struktur m.v.
2.1. Uddannelsens trin 1 varer 2 år, inklusiv grundforløbet.
Skoleundervisningen i hovedforløbets trin 1 varer 20 uger.
Trin 2 varer 2 år.
Skoleundervisningen i hovedforløbets trin 2 varer 20 uger.
 2.2. Skoleundervisningen i hovedforløbet opdeles i mindst 2 skoleperioder med mellemliggende praktikperiode for elever på trin 1, og i mindst 2 skoleperioder med mellemliggende praktikperioder for elever på trin 2.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at begynde på uddannelsens hovedforløb, er, at eleverne kan:
1. udføre forskellige typer ophængning til en given opgave under vejledning og efter gældende sikkerhedsregler, 4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.7., er at eleverne kan:
1. udføre almindeligt forekommende opgaver inden for forskellige typer af opsætning og nedtagning af udstyr og elementer i en rutinemæssig eller kendt situation, 4.2. Kompetencemålene i afsnit 4.1., nr. 1  13, gælder for alle trin og specialer i uddannelsen.
 4.3. Kompetencemålene i afsnit 4.1., nr. 14  15 og nr. 33, gælder for uddannelsens trin 2.
 4.4. Kompetencemålene i afsnit 4.1., nr. 16  21, og nr. 22  23, gælder for specialet teatertekniker.
 4.5. Kompetencemålene i afsnit 4.1., nr. 22  27, gælder for specialet udstillingstekniker.
 4.6. Kompetencemålene i afsnit 4.1., nr. 28, og nr. 30  32, gælder for specialet eventtekniker med speciale i illuminationsteknik.
 4.7. Kompetencemålene i afsnit 4.1., nr. 29  32, gælder for specialet eventtekniker med speciale i audioteknik.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Uddannelsens enkelte trin afsluttes med en prøve.
Prøven efter et trin, som ikke er uddannelsens sidste trin, skal kun aflægges af elever, der afslutter med det pågældende trin.
6.2. Som del af den sidste skoleperiode i uddannelsens trin 1, teater-, udstillings- og eventteknisk produktionsassistent, afholder skolen en afsluttende prøve, der består af et praktisk orienteret projekt og en mundtlig prøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.2.1. Projektet, der har til formål at vise elevens tilegnelse af de erhvervsfaglige og personlige kompetencer i uddannelsen, løses inden for en varighed 2 uger med normal arbejdstid.
Den mundtlige prøve har en varighed på 30 minutter inklusiv votering.
Der medvirker en censor.
Elevens præstation bedømmes med én karakter, der er udtryk for en samlet vurdering af projektet og den mundtlige præstation.
6.2.2. For elever, der afslutter uddannelsen med trin 1, teater-, udstillings- og eventteknisk produktionsassistent, skal prøven være bestået.
Skolen orienterer det faglige udvalg om resultatet af de gennemførte prøver.
6.3. Som del af den sidste skoleperiode i uddannelsens trin 2, teater-, udstillings- og eventtekniker, afholder skolen en afsluttende prøve.
Prøven udgør en svendeprøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.3.1. Ved indkaldelse af elever til sidste skoleperiode sender skolen en liste over de pågældende elever med angivelse af elevernes praktikvirksomhed til det faglige udvalg.
Det faglige udvalg udpeger herefter 2 censorer (skuemestre) til svendeprøven.
Det faglige udvalg udarbejder en censorvejledning til brug for skuemestrene.
6.3.2. Svendeprøven består af en skriftlig prøve inden for områdefag og specialefag, en projektopgave samt en mundtlig prøve, der tager udgangspunkt i projektopgaven.
Projektopgaven har en varighed på 2 uger og løses som en teknisk produktion.
Den mundtlige prøve har en varighed på 30 minutter, inklusiv votering.
Censorer skal være til stede ved den afsluttende afvikling af den tekniske produktion i projektopgaven og ved den efterfølgende mundtlige prøve.
Opgavernes indhold tilrettelægges af skolen efter samråd med det faglige udvalg.
 6.3.3. Elevens præstation bedømmes med én karakter, der er udtryk for en samlet vurdering af den skriftlige, den praktiske og den mundtlige prøve.
6.4. For at der kan udstedes skolebevis, skal eleven have opnået beståkarakter som gennemsnit af karaktererne for alle fag i hovedforløbet.
Eventuelle fag, hvor der ikke gives karakter, skal være gennemført efter reglerne om faget.
 6.5. For elever, der afslutter uddannelsen med trin 1, teater-, udstillings- og eventteknisk produktionsassistent, skal prøven som fastsat i afsnit 6.2. være bestået.
 6.6. For elever, der afslutter uddannelsen med trin 2, teater-, udstillings- og eventtekniker, skal prøven som fastsat i 6.3. være bestået.
 6.7. Ved uddannelsens afslutning, herunder afslutning med trin 1, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
