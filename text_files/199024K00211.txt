Nr BTL 211 Betænkning over Forslag til lov om ændring af lov om folkeskolen  

 (Søskendemoderation i skolefritidsordninger)   

 Nr L 211 1990-91, 2. samling Afgivet af Uddannelsesudvalget Afgivet: 19910529 Udvalget har behandlet lovforslaget i et møde.
 Der er af undervisnings- og forskningsministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 undervisnings- og forskningsministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, vil stemme imod de  

 stillede ændringsforslag og udtaler:
 Mindretallet kritiserer kraftigt den korte tid, der har været til  

 behandling af lovforslaget, og understreger, at det klart er et tydeligt  

 bevis på lovjaskeri i Folketinget.
 I øvrigt er lovforslaget en følgelovgivning af socialministerens tiltag  

 vedrørende børnepakken, som mindretallet også er gået imod grundet øgede  

 offentlige udgifter.
Ændringsforslag Af undervisnings- og forskningministeren, tiltrådt af et  

flertal (udvalget med undtagelse af FP):
Til § 1 1) § 1 affattes således:
»§ 1 I lov om folkeskolen, jf. lovbekendtgørelse nr. 524 af 10. juli 1990,  

 foretages følgende ændring:
 I § 42, stk. 2, indsættes efter 1. pkt. som nye punktummer:
»Der ydes søskendemoderation på mindst 331/3 pct. af  

 forældrebetalingen for børn i skolefritidsordninger til familier med mere end  

 eet barn i skolefritidsordninger, daginstitutioner m.v.
Den samlede betaling  

 for søskende kan dog ikke sættes lavere end taksten før rabat for den dyreste  

 dagtilbudsplads plus 200 kr. pr. efterfølgende barn.«» Til § 2 2) § 2 affattes således:
»§ 2 Loven træder i kraft den 1. august 1991.« Bemærkninger Til nr. 1 og 2 Med henblik på at opfylde den politiske aftale om forbedring af vilkårene  

 for børnefamilier foreslås det, at der fastsættes søskendemoderation på  

 mindst 331/3 pct. af forældrebetalingen for børn, der er optaget i  

 skolefritidsordninger, således at disse børn ligestilles med børn, der er  

 optaget i andre dagpasningsordninger for så vidt angår søskendemoderation.
 I overensstemmelse med den politiske aftale skal den samlede rabat dog  

 reduceres, således at den reelle merbetaling pr. plads aldrig kan være mindre  

 end 200 kr. pr. måned.
