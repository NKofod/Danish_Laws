En ansøgning om patent på omdannelsen af et dinitril til den  

 tilsvarende cyanocarboxylsyre eller det tilsvarende cyanocarboxylsyreamid ved  

 selektiv omdannelse af kun den ene af nitrilgrupperne i dinitrilet tidligere  

 afslået af Patentdirektoratet og anket af ansøger.
Ankenævnet havde udtalt,  

 at sagen kunne »tilbagesendes til direktoratet til fortsat behandling på  

 det for ankenævnet tilvejebragte grundlag«.
Direktoratet afslog efterfølgende ansøgningen, da en efter  

 tilbagesendelsen foretaget ændring af krav 1 var en væsentlig udvidelse af  

 beskyttelse som fanget i forhold til det for ankenævnet tilvejebragte  

 grundlag.
Ankenævnet stadfæstede Direktoratets afgørelse, men bemærkede, at  

 afgørelsen ikke var til hinder for, at der meddeltes patent på grundlag af  

 patentkravene, som de fremstod før ovennævnte ændring af krav 1.
År 1994, den 17. juni afsagde Patentankenævnet (Grønning-Nielsen, Hans Chr.
Thomsen, L Herborg, Lindberg Møller, Ansgar  

 Sørensen) følgende  KENDELSE i sagen j.nr.
P 4/92 Klage fra Novo Nordisk A/S, Bagsværd, over  

 Patentdirektoratets afgørelse af 10. januar 1992 af patentansøgning Nr.  

 4409/85.
 Den 30. september 1985 indleverede klageren en ansøgning om patent  

 angående en nærmere beskrevet enzymatisk proces.
 Patentdirektoratet afslog efter en forudgående betænkning ansøgningen med  

 følgende begrundelse:
 » 1. Formålet med opfindelsen er at omdanne et dinitril til den  

 tilsvarande cyanocarboxylsyre eller det tilsvarende cyanocarboxylsyreamid ved  

 selektiv omdannelse af kun den ene af nitrilgrupperne i dinitrilet.
 Fremgangsmåden karakteriseres i krav 1 alene ved, at dinitrilet behandles  

 med en mononitrilase, dvs. med et enzym, som er i stand til selektivt at  

 omdanne den ene nitrilgruppe.
 Det må fastholdes, at krav 1 er ubestemt og ønskeagtigt og ikke  

 karakteriserer en bestemt patenterbar opfindelse.
2. Kravet er ikke som forlangt begrænset til anvendelsen af sådanne  

 nitrilaser, for hvilke det er sandsynliggjort, at de kan bevirke den  

 tilstræbte omdannelse, dvs. til angivelse af de nødvendige tekniske  

 ejendommeligheder til opnåelse af den tilsigtede virkning.
Uden en sådan  

 begrænsning angår krav 1 ikke en bestemt opfindelse, idet det nye og  

 ejendommelige ved den omhandlede fremgangsmåde må søges i den konkrete  

 angivelse af anvendelige enzymer og ikke i den mere abstrakte angivelse af,  

 at anvendelige enzymer (dvs. mononitrilaser) eksisterer, jfr. også  

 patentankenævnets afgørelse af 28. maj 1975 i Deres patentansøgning nr.  

 4568/68.
Ansøgning har derfor ikke kunnet imødekommes i det begærede omfang.« Den 20 september 1988 indklagede ansøgeren afslaget for Patentankenævnet  

 og medsendte følgende begrænsede patentkrav:
 »1. Fremgangsmåde til omdannelse af et dinitril til den tilsvarende  

 cyanocarboxylsyre eller det tilsvarende cyanocarboxylsyreamid,  

kendetegnet ved at dinitrilet behandles med en af bakteriestammerne  

 Brevibacterium NCIB 12072 (CBS 498.74) eller Bacteridium NCIB 12067 (CBS  

 496.74) eller med et nitrilaseholdigt enzymprodukt isoleret herfra.
 2. Fremgangsmåden ifølge et hvilket som helst af de foregående krav,  

kendetegnet ved at dinitrilen (formel IV) er prochiral, og det ønskede  

 produkt (formel V) er chiralt.
3. Fremgangsmåde ifølge krav 1 eller 2, kendetegnet  ved at det  

 nitrilaseholdige enzymprodukt er et immobiliseret enzym.« Vedrørende patentkravene bemærkede klager følgende:
».....Vi begrænser hermed ansøgningen til den i vedlagte nye  

 patentkrav angivne opfindelse.
De pågældende patentkrav er identiske med de  

 patentkrav, som Patentdirektoratet syntes, opfindelsen skulle præciseres til.
Såfremt Ankenævnet også ønsker tilsendt en ny beskrivelse, der er nøje  

 tilpasset i overensstemmelse med vedlagte nye patentkrav, inden De ønsker at  

 træffe afgørelse, kan vi efter opfordring hurtigt tilsende Dem en  

 sådan.....« Ved brev af 29. december 1988 udbad Ankenævnet sig en udtalelse fra  

 Direktoratet.
 Den 19. januar 1989 svarede Direktoratet følgende:
»Direktoratet kan bekræfte, at de patentkrav, ansøgeren nu har  

 fremsendt til Patentankenævnet med brev af 20 sep 1988 er præciseret som  

 forlangt i vores brev af 16 sep 1986 til ansøgeren.
Hvis dette kravsæt havde  

 været sendt til os som svar på vores 1. tekniske behandling, havde vi ikke  

 afslået ansøgningen.
Vi havde i stedet bedt ansøgeren om at korrigere  

 henvisningen i krav 2's indledning og udelade de to paranteser i krav 2's  

 kendetegnende del, samt fremsende en efter kravene tilpasset  

 beskrivelse.« Den 6. december 1989 fremsendte klager forslag til ændret beskrivelse og  

 til mindre ændringer i kravsættet.
 Den 29. juni 1990 afsagde Ankenævnet følgende kendelse i sagen:
».....Under hensyn til direktoratets skrivelse af 19. januar 1989 og  

 klagerens skrivelse af 6. december 1989 findes sagen at kunne tilbagesendes  

 til direktoratet til fortsat behandling på det for ankenævnet tilvejebragte  

 grundlag.« Patentdirektoratet skrev den 14. september 1990 følgende til klager med en  

 frist på 2 måneder til besvarelse:
 »Da Patentankenævnet ved sin kendelse har bestemt, at ansøgningen  

 skal sendes til fortsat behandling hos os, beder vi Dem foretage følgende af  

 hensyn til denne behandling:
De bedes tydeliggøre beskrivelse med krav, dateret 30 nov 1989, (fremsendt  

 med Deres brev, dateret 06 dec 1989), under hensyntagen til de vedføjede  

 bemærkninger.« Da klager ikke havde svaret inden den fastsatte frist, meddelte  

 Patentdirektoratet i skrivelse af 5. december 1990, at ansøgningen var  

 henlagt, men ville kunne genoptages, hvis anmodning herom og  

 genoptagelsesafgift var modtaget inden den 14. marts 1991.
 Klager anmodede ved skrivelse af 13. marts 1991 om genoptagelse af sagen.  

 Vedlagt var en ny beskrivelse og følgende nye patentkrav:
 »1. Fremgangsmåde til omdannelse af et dinitril til den tilsvarende  

 cyanocarboxylsyre eller det tilsvarende cyanocarboxylsyreamid,  

kendetegnet ved at dinitriletbehandles med en af bakteriestammerne  

 Bacteridium NCIB 12067 (CBS 496.74), Bacillus NCIB 12068 (CBS 494.74),  

 Bacteridium NCIB 12069 (CBS 495.74), NCIB 12070 (LMD 79.2), Brevbacterium  

 NCIB 12071 (CBS 717.73), Brevibacterium/Rhodococcus NCIB 12072 (CBS 498.74)  

 eller Micrococcus NCIB 12073 (CBS 479.74) eller med et itrilseholdigt  

 enzymprodukt isoleret herfra.
 2. Fremgangsmåde ifølge krav 1, kendetegnet ved at dinitrilen er  

 prochiral, og det ønskede produkt er chiralt.
3. Fremgangsmåde ifølge krav 1 eller 2, kendetegnet ved at det  

 nitrilaseholdige enzymprodukt er et immobiliseret enzym.« Klager anførte endvidere:
».....Som det fremgår af vedlagte kopi af vort manuskript til den nye  

 beskrivelse, er der ikke indført noget utilladeligt nyt i beskrivelsen.
I  

 øvrigt bemærker vi følgende:
Denne sag er desværre ikke blevet behandlet på den mest hensigtsmæssige  

 måde, idet ansøgningen blev afslået efter første betænkning, og idet afslaget  

 var formuleret på en sådan måde, at undertegnede fandt det uhensigtsmæssigt  

 over for Patentankenævnet at argumentere for patentkrav i det omfang, som vi  

 er berettiget til.
Det aspekt, som endnu ikke er belyst tilstrækkeligt, er  

 definitionen af de anvendelige bakteriestammer.
Ifølge Ankenævnets kendelse  

 skulle vi i hvert fald kunne opnå patent på fremgangsmåder under anvendelse  

 af bakteriestammerne NCIB 12072 og 12067. Som det fremgår af side 5, linie 25  

 og 26 i den oprindeligt indleverede engelsksprogede beskrivelse, har vi  

 redeponeret 7 organismer, nemlig NCIB 12067 - 12073. Der synes følgelig ikke  

 at være grundlag for at forlange, at ansøgningen begrænses til en  

 fremgangsmåde, ved hvilken der kun anvendes bakteriestammerne 12072 og 12067,  

 idet de ligeledes deponerede bakteriestammer 12068 - 12071 og 12073 på  

 tilsvarende måde kan anvendes ved fremgangsmåden ifølge den foreliggende  

 opfindelse.
De deponerede organismer er ifølge US patentskrift nr. 4.001.081, spalte  

 5, linie 38 - 45, samt Adv.
Biochem.
Eng. 14 (1980), 15, 22 og 26,  

 karakteriseret til at være Bacteridium, Bacillus, Brevibacterium og og  

 Micrococcus.
Som angivet i indledningen af eksempel 1 i den foreliggende  

 ansøgning er en af de deponerede Brevibacterium også klassificeret som  

 Rhodococcus.
Organismerne i eksemplerne 29 og 30 er Rhodococcus erythropolis.
 Til orientering vedlægges engelsksprogede tabeller III - V.
 Det nye hovedkrav er formuleret under hensyntagen til ovenstående fakta.
 Bortset fra udvidelsen med hensyn til de anvendelige bakteriestammer er  

 den nye beskrivelse formuleret i nøje overensstemmelse med Deres ønsker.
Såfremt ansøgningen ikke nu er i en form, der kan godkendes til  

 fremlæggelse, anmoder vi i overensstemmelse med EPO-praksis om 1) telefonisk oplysning om den eller de ønskede ændringer.
2) en yderligere betænkning eller 3) et møde til drøftelse af eventuel uoverensstemmelse, idet den foreliggende besvarelse ikke, korrekt kan medføre et afslag og en  

 deraf følgende gentagen behandling for Patentankenævnet.« Direktoratet afgav i skrivelse af 4. november 1991 følgende betænkning:
 »1. I sin kendelse af 29 jun 1990 vedrørende ovennævnte  

 patentansøgning udtaler Patentankenævnet på side 6 nederst, at sagen findes  

 »at kunne tilbagesendes til direktoratet til fortsat behandling på det  

 for ankenævnet tilvejebragte grundlag« (understregningen foretages af  

 os).
 2. Som vor tekniske konsulent også har meddelt Dem telefonisk, kan vi  

 herefter ikke behandle et patentkrav, der har et bredere omfang end det, der  

 lå til grund for ankenævnets kendelse.
 3. De må derfor tydeliggøre den beskrivelse med krav, der har foreligget  

 for ankenævnet, som forlangt i vort brev af 14 sep 1990.
4. De er velkommen til at indsende kommentarer, som skal indgå i den  

 videre sagsbehandling.
Hvis vi hverken modtager kommentarer eller nye bilag  

 til ansøgningen inden udløbet af den frist, der er nævnt ovenfor, henlægger  

 vi ansøgningen, dvs. vi indstiller behandlingen indtil videre.' Klager fremkom i skrivelse af 19. december 1991 med følgende bemærkninger:
»Hovedkravet i den foreliggende ansøgning angår en fremgangsmåde, ved  

 hvilken der anvendes et enzym, som er dannet af en af 7 specifikt angivne og  

 deponerede mikroorganismer.
Ifølge Patentankenævnets afgørelse er den  

 foreliggende ansøgning hjemsendt til Patentdirektoratet til fortsat  

 behandling, hvilket bl.a. skyldes, at Patentankenævnet ikke på det forelagte  

 grundlag kunne se noget til hinder for, at vi skal have patentbeskyttelse for  

 en fremgangsmåde, ved hvilken der anvendes et enzym, der er udvundet fra 2 af  

 de specifikt angivne og deponerede mikroorganismer.
Patentankenævnet har ikke  

 taget stilling til, om kravet korrekt kan formuleres på en anden måde (og det  

 skulle ankenævnet heller ikke tage stilling til). Patentankenævnet har heller  

 ikke taget stilling til, om der i ansøgningen var basis for et bredere krav,  

 i hvilket der nævnes andre end de to mikroorganismer (og det er ankenævnet  

 heller ikke blevet anmodet om at tage stilling til).
 Der kan ikke ud fra en teknisk vurdering af sagen findes en saglig  

 begrundelse for ikke at godkende et krav, hvori alle 7 deponerede  

 mikro-organismer er nævnt.
I punkt 2 i Deres skrivelse henviser De til, at Deres tekniske konsulent  

 telefonisk har meddelt os, at De ikke kan behandle et patentkrav, der har et  

 bredere omfang end det, der lå til grund for ankenævnets kendelse.
Dette er  

 ikke nogen begrundelse, men blot en konklusion, og der synes i Deres  

 skrivelse at mangle en begrundelse.
I øvrigt er det problem, som Deres  

 tekniske konsulent har beskæftiget sig med, ikke et teknisk problem, men et  

 rent juridisk problem, og vi vil foreslå, at sagen forelægges en retskyndig,  

 eller at De indhenter en udtalelse fra Patentankenævnet, medmindre vi får  

 medhold i nedenstående påstand.
Vedrørende bemærkningen i punkt 1 af Deres skrivelse skal det tilføjes, at  

 Patentankenævnet øjensynligt har fundet det overflødigt at tilføje en sætning  

 med omtrentligt følgende indhold, som er analogt med sætninger, der findes i  

 andre af ankenævnets afgørelser (f.eks.
P 41/88):
»Det bemærkes, at nævnet ikke herved (dvs. hjemsendelsen) har taget  

 stilling til, hvorvidt patent bør meddeles, eller om kravet bør omformuleres,  

 eventuelt således, at....« Med en i afsnit 1 af Deres skrivelse foretagne understregning synes De at  

 have foretaget en næppe tilsigtet omformulering af det, som ankenævnets  

 afgørelse gik ud på.
Som alternativ til ankenævnets fuldt korrekte  

 formulering kunne ankenævnet have valgt følgende formulering, nemlig at sagen  

 findes »at kunne tilbagesendes til direktoratet til fortsat behandling,  

 f.eks. med udgangspunkt i det for ankenævnet tilvejebragte grundlag«.
 Mogens Koktvedgaard og Lise Østerborg skriver følgende side 131 i  

 Patentloven, 1979, 2. reviderede udgave:
 » Patentankenævnet virker alene som klageinstans«, jfr.  

 Patentlovens § 7, stk. 1 (understregningerne foretaget af os).
 Det pågældende citat, der er i nøje overensstemmelse med øvrig dansk  

 forvaltningspraksis, viser klart, at det ikke er korrekt at fortolke  

 Patentankenævnets afgørelse så restriktivt, som den af Dem foretagne  

 understregning kan give udtryk for.
Det er vores påstand, at de foreliggende patentkrav skal underkastes en  

 teknisk vurdering af, hvorvidt hovedkravet, i hvilket der er nævnt 7  

 specifikke, deponerede mikroorganismer, opfylder Patentlovens bestemmelser,  

 især Patentlovens §§ 1 og 2.' Patentdirektoratet afslog ved skrivelse af 10. januar 1992 ansøgningen og  

 udtalte:
»....2. Patentankenævnet har i sin kendelse af 29 jun 1990 udtalt, at  

 sagen findes »at kunne tilbagesendes til direktoratet til fortsat  

 behandling på det for ankenævnet tilvejebragte grundlag«.
Det for  

 ankenævnet tilvejebragte grundlag var den beskrivelse med krav (dateret 30  

 nov 1989), som De fremsendte med Deres brev af 06 dec 1989 til ankenævnet.
 3. Vi har behandlet ansøgningen på dette grundlag og i vort brev af 14 sep  

 1990 bedt Dem foretage nogle tydeliggørelser i den nævnte beskrivelse med  

 krav.
 4. Som svar på vort brev af 14 sep 1990 har De med Deres brev af 13 mar  

 1991 fremsendt en beskrivelse med et krav 1, der betegner en væsentlig  

 udvidelse af beskyttelsesomfanget i forhold til det for ankenævnet  

 tilvejebragte grundlag.
 5. Som vi meddelte Dem i vort brev af 04 nov 1991, kan vi efter  

 ankenævnets ovenfor citerede udtalelse ikke behandle et patentkrav, der har  

 et bredere omfang end det, der lå til grund for ankenævnets kendelse.
6. Vi bemærker til Deres anbringender i brev af 19 dec 1991, at vi har  

 lagt den nøjagtige formulering af Patentankenævnets kendelse til grund for  

 den fortsatte behandling og ikke, hvad ankenævnet eventuelt kunne have  

 tilføjet til sin udtalelse eller kunne have valgt som alternativ formulering,  

 samt at sagen på ethvert trin har været behandlet i overensstemmelse med  

 direktoratets interne arbejdsgange.' Denne afgørelse har klageren ved skrivelse af 9. marts 1992 indbragt for  

 Patentankenævnet.
 Klageren anfører bl.a.:
 »Patentdirektoratet har tidligere afslået ansøgningen, nemlig den 26.  

 juli 1988, og ifølge Patentankenævnets kendelse dateret 29. juni 1990 fik vi  

 medhold i vores klage, idet Patentankenævnets kendelse gik ud på, at sagen  

 findes at kunne tilbagesendes til Direktoratet til fortsat behandling.
 Under den efterfølgende behandling i Patentdirektoratet udvidede vi  

 patentkravene til noget, som der ubestrideligt er fuld basis for i  

 basisdokumentet (den oprindeligt indleverede, danske beskrivelse). En sådan  

 udvidelse af patentkravene under behandlingen i Patentdirektoratet er i nøje  

 overensstemmelse med Mogens Koktvedgaard's og Lise Østerborgs  

Patentloven , 1979, 2. reviderede udgave, side 131, hvor der står  

 følgende:
 » Patentankenævnet virker alene som klageinstans, jfr. stk.  

 2« i Patentlovens § 7, (understregningerne foretaget af os).
Konklusionen i ovennævnte kommenterede patentlov af professor Koktvedgaard  

 og Patentdirektoratets kontorchef Østerborg er i overensstemmelse med en  

 sætning, som findes i mange ankenævnsafgørelser, nemlig: »Det bemærkes,  

 at nævnet ikke herved (d.v.s. hjemsendelsen) har taget stilling til, hvorvidt  

 patent bør meddeles, eller om kravet bør omformuleres, evt. således  

 at....« Patentankenævnet har sandsynligvis fundet en sådan tilføjelse i ovennævnte  

 kendelse overflødig.
 I Patentdirektoratets afgørelse dateret 10. januar 1992 findes ingen  

 argumenter for, at man ikke skal følge den praksis, som er nævnt i  

 ovennævnte, kommenterede Patentlov.
Vores principale påstand er, at ansøgningen tilbagesendes til Direktoratet  

 til fortsat behandling, idet nævnet ikke dermed har taget stilling til,  

 hvorvidt patent bør meddeles og i bekræftende fald, hvorledes kravene skal  

 formuleres.' Med skrivelse af 16. juni 1992 har klager fremsendt følgende 3 alternative  

 kravsæt.
»Kravsæt A 1. Fremgangsmåde til omdannelse af et dinitril til den tilsvarende  

 cyanocarboxylsyre eller det tilsvarende cyanocarboxylsyreamid,  

kendetegnet ved at dinitrilet behandles med en bakteriestamme fra en  

 af slægterne Bacteridium,-Bacillus, Brevibacterium, Rhodococcus eller  

 Micrococcus eller med et nitrilaseholdigt enzymprodukt isoleret herfra.
 2. Fremgangsmåde ifølge krav 1, kendetegnet ved at dinitrilet er  

 prochiralt, og det ønskede produkt er chiralt.
 3. Fremgangsmåde ifølge krav 1 eller 2, kendetegnet ved, at det  

 nitrilaseholdige enzymprodukt er et immobiliseret enzym.
Kravsæt B 1. Fremgangsmåde til omdannelse af et dinitril til den tilsvarende  

 cyanocarboxylsyre eller det tilsvarende cyanocarboxylsyreamid,  

kendetegnet ved at dinitrilet behandles med en af bakteriestammerne  

 Bacteridium NCIB 12067 (CBS 496.74), Bacillus NCIB 12068 (CBS 494.74),  

 bacteridium NCIB 12069 (CBS 495.74), NCIB 12070 (LMD79.2), Brevibacterium  

 NCIB 12071 (CBS 717.73), Brevibacterium/Rhodococcus NCIB 12072 (DBS 498.74)  

 eller Micrococcus NCIB 12073 (CBS 497.74) eller med et nitrilaseholdigt  

 enzymprodukt isoleret herfra.
 2. Fremgangsmåde ifølge krav 1, kendetegnet ved at dinitrilet er  

 prochiralt, og det ønskede produkt er chiralt.
 3. Fremgangsmåde ifølge krav 1 eller 2, kendetegnet ved at det  

 nitrilaseholdige enzymprodukt er et immobiliseret enzym.
Kravsæt C 1. Fremgangsmåde til omdannelse af et dinitril til den tilsvarende  

 cyanocarboxylsyre eller det tilsvarende cyanocarboxylsyreamid,  

kendetegnet ved at dinitrilet behandles med en af bakteriestammerne  

 Brevibacterium/Rhodococcus NCIB 12072 (CBS 498.74) eller Micrococcus NCIB  

 12073 (CBS 497.74) eller med et nitrilaseholdigt enzymprodukt isoleret  

 herfra.
 2. Fremgangsmåde ifølge krav 1, kendetegnet ved at dinitrilet er  

 prochiralt, og det ønskede produkt er chiralt.
3. Fremgangsmåde ifølge krav 1 eller 2, kendetegnet ved at det  

 nitrilaseholdige enzymprodukt er et immobiliseret enzym.« Samtidig har klager resumeret sagen og endvidere bl.a. anført følgende:
»....I visse af Ankenævnets kendelser, ifølge hvilke »sagen  

 tilbagesendes til Direktoratet til fortsat behandling« bemærkes det  

 specifikt, »at Nævnet ikke herved har taget stilling til, hvorvidt  

 patent bør meddeles, eller om kravet bør omformuleres«.
Det forhold, at  

 Ankenævnets første kendelse i den foreliggende sag ikke (tilfældigvis)  

 indeholder en sådan passus, kan ikke ubetinget medføre, at ansøgeren ikke har  

 ret til at udvide patentkravet til noget, som der med sikkerhed er basis for  

 i den oprindeligt indleverede basisbeskrivelse.
Såfremt vi - mod forventning - ikke får medhold i, at ansøgningen atter  

 skal hjemsendes til Direktoratet, er dette også en klage over, at  

 Direktoratets seneste afslag reelt ikke indeholder en begrundelse for  

 afgørelsen.
En henvisning til en telefonsamtale mellem en »teknisk  

 konsulent« og undertegnede vedrørende et utvivlsomt rent juridisk aspekt  

 kan ikke anses for tilstrækkeligt.
Den klareste dokumentation for, at Patentdirektoratets afslag er forkert,  

 findes i den seneste udgave af den kommenterede Patentlov 1979, 2. reviderede  

 udgave, som er udarbejdet af professor, dr.jr.
Mogens Koktvedgaard og  

 Patentdirektoratets hidtidige juridiske konsulent, kontorchef Lise Østerborg,  

 som side 131 skriver følgende:
 » Patentankenævnet virker alene som klageinstans«  

 (Understregningerne er foretaget af undertegnede). Det pågældende citat er i  

 nøje overensstemmelse med øvrig dansk forvaltningspraksis.
Som udgangspunkt for Ankenævnets fortsatte behandling af sagen vedlægger  

 vi 3 alternative kravsæt betegnet A, B og C.
I kravsæt A svarer hovedkravet  

 til de krav, vi har fået godkendt i den tilsvarende europæiske  

 patentansøgning, kravsæt B er de krav, som Patentdirektoratet har afslået i  

 sin seneste kendelse, og kravsæt C er krav, som Patentdirektoratet hele tiden  

 har villet acceptere.
I alle 3 kravsæt er underkravene ens.
Vi anmoder om, at Ankenævnet beslutter, at ansøgningn skal hjemsendes til  

 Patentdirektoratet til videre behandling, idet ansøgningen synes at indeholde  

 noget opfinderisk ejendommeligt, og måske med en tilføjelse om, at Nævnet  

 ikke herved har taget stilling til, hvorvidt patent bør meddeles, eller om  

 kravet bør omformuleres, evt. udvides inden for rammerne af  

 basisbeskrivelsen.' Patentankenævnet har behandlet sagen på sit møde den 22. marts 1994.
For klageren mødte cand. jur.
Torsten Nørgaard.
Klageren henviste navnlig til, at der i forbindelse med den oprindelige  

 ansøgning blev deponeret 7 mikroorganismer, og at en omformulering af kravene  

 ikke går ud over basisdokumenterne.
Ankenævnet virker alene som klageinstans  

 og kan derfor alene antages at have taget stilling til, om begrundelsen fra  

 det oprindelige afslag var korrekt, men ikke, om der kan meddeles patent på  

 de to yderligere organismer.
 Ankenævnet skal udtale:
 Grundlaget for Ankenævnets afgørelse af 29. juni 1990 var de med klagerens  

 skrivelse af 20. september 1988 fremsendte patentkrav, hvorved ansøgningen  

 udtrykkeligt begrænsedes til den med disse nye patentkrav angivne opfindelse.  

 Dette findes at være en bindende proceserklæring, som afskærer ansøgeren fra  

 efter Ankenævnets afgørelse at udvide ansøgningens omfang.
 Direktoratets afslag på det nu ansøgte findes derfor at burde stadfæstes.
 Det bemærkes, at nærværende afgørelse ikke er til hinder for, at der  

 meddeles patent på grundlag af kravene af 20. september 1988, Direktoratets  

 skrivelse af 19. januar 1989 og klagerens skrivelse af 6. december 1989.
 Herefter bstemmes: Den påklagede afgørelse stadfæstes.
Grønning-Nielsen.
Hans.
Chr.
Thomsen.
L.
Herborg B.
Lindberg Møller.  

 Ansgar Sørensen.
