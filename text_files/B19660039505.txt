 I medfør af § 76 i færdselsloven, jfr. lovbekendtgørelse nr. 231 af 27.  

 juni 1961 som ændret ved lov nr. 198 af 8. juni 1966, fastsættes følgende  

 bestemmelser vedrørende godkendelse af kørelærere:
 Anmeldelse til kørelærerprøve.
§ 1.  Andragende om godkendelse som kørelærer indgives  

 til formanden for prøveudvalget i det område, hvor andrageren er bosat.
I  

 andragendet skal anføres, til hvilke kategorier af køretøjer godkendelse  

 ønskes, samt hvor længe andrageren har haft førerbevis, til hvilke kategorier  

 af køretøjer, og hvor og når sidste førerbevis er udstedt.
Endvidere skal det  

 oplyses, om andrageren har søgt godkendelse som kørelærer.
 Stk. 2.  Der kan aflægges prøve med følgende kategorier  

 af køretøjer:
 1. Motorcykel.
 2. Motorvogn med tilladt totalvægt ikke over 3500 kg.
 3. Motorvogn med påhængsvogn.
 Den under nr. 3 nævnte prøve kan kun aflægges, når den under nr. 2 nævnte  

 prøve er bestået.
 Stk. 3.  Andragendet skal være ledsaget af andragerens  

 dåbs- eller fødselsattest og erklæring fra to pålidelige personer om, at  

 andrageren i de sidste 3 år jævnligt har ført motorvogn, henholdsvis  

 motorcykel.
Stk. 4.  Formanden for udvalget påser, at andrageren  

 opfylder betingelserne i færdselslovens § 76, stk. 1, a-c), og indhenter til  

 brug herfor straffeattest og om fornødent attest fra rigsregistraturen for  

 andrageren.
Opfylder andrageren betingelserne, underretter formanden ham om,  

 hvornår skriftlig prøve vil blive afholdt.
I modsat fald underrettes han om,  

 at godkendelse ikke kan meddeles, idet grunden hertil anføres.
Stk. 5.  Inden den skriftlige prøve afholdes, skal  

 andrageren indbetale gebyret for prøven.
Gebyret er 250 kr. - for prøve til  

 motorcykel, der aflægges samtidig med prøve til motorvogn, dog 150 kr.  

 Formanden for udvalget meddeler samtidig med berammelsen, til hvilket  

 politikontor gebyret skal indbetales.
Stk. 6  Gebyret omfatter såvel den skriftlige som den  

 mundtlige prøve.
Udebliver en aspirant fra en berammet prøve uden at have  

 medelt forfald senest kl. 12 dagen før, eller bestås en del af prøven ikke,  

 skal der erlægges nyt gebyr, før ny prøve afholdes.
Dette gælder, såvel når  

 den skriftlige prøve ikke bestås, som når den er bestået, men den mundtlige  

 prøve ikke bestås, samt når aspiranten udebliver fra en af disse prøver.
§ 2.  Skriftlige prøver afholdes hvert år i februar og  

 august måneder for andragere anmeldt inden 1. februar og 1 august, og  

 mundtlige prøver afholdes hvert år i maj og november måneder for andragere  

 anmeldt inden 1. maj og 1. november.
Bestået skriftlig prøve i februar  

 bevarer sin gyldighed indtil udgangen af november måned samme år, og bestået  

 skriftlig prøve i august, bevarer sin gyldighed indtil udgangen af maj måned  

 det følgende år.
 Stk. 2.  Efter bestået skriftlig prøve kan den, der  

 fortsat opfylder betingelser i § 76, stk. 1 b) og c), hos formanden for  

 prøveudvalget få udstedt erklæring herom, hvorefter han, indtil han har  

 bestået den mundtlige prøve, dog højst i 3 måneder, kan fungere som kørelærer  

 under vejledning og opsigt af en godkendt kørelærer i overensstemmelse med  

 færdselslovens § 76, stk. 4. Politimesteren og bilinspektøren på andragerens  

 hjemsted underrettes om udstedelse af denne erklæring.
 Stk. 3.  Anmeldelse til mundtlig prøve indgives til  

 formanden for prøveudvalget, der underretter andrageren om, hvornår prøven  

 afholdes.
 Prøveudvalg.
 § 3.  Prøve afholdes i nedennævnte byer for andragere  

 hjemmehørende i de anførte politikredse:
København, for politikredsene 1-20 og 22, Nykøbing Falster, for  

 politikredsene 21 og 23-26, Odense, for politikredsene 27-36, Århus, for politikredsene 37 og 39-46, Ålborg, for politikredsene 47 og 49-56, Viborg for politikredsene 48 og 57-63, Haderslev, for politikredsene 38 og 64-72.
 § 4.  Prøve aflægges for et prøveudvalg bestående af  

 følgende medlemmer:
1. En af justitsministeriet udpeget politimester eller  

 anden overordnet polititjenestemand inden for vedkommende område.
Dette  

 medlem er udvalgets formand.
 2. En af de inden for vedkommende område beskikkede  

 bilinspektører, der udpeges dertil af justitsministeriet. 3. Yderligere et af  

 justitsministeriet, beskikket medlem med teknisk og færdselsmæssigindsigt.
Stk. 2.  Udvalgsmedlemmernes honorar fastsættes af  

 justitsministeriet.
Time- og dagpenge ydes efter de regler, der gælder for  

 statens tjenestemænd.
 Prøven.
 § 5.  Andrageren skal ved aflæggelse af den mundtlige  

 prøve stille et efter udvalgets skøn egnet motorkøretøj til rådighed:
 Stk. 2.  Hvor prøve aflægges under et til flere  

 kategorier af køretøjer, gennemføres prøverne i så nær fortsættelse af  

 hinanden, som forholdene tillader det.
 Stk. 3.  Hvis en andrager, der har godkendelse som  

 kørelærer til en kategori af køretøjer, ønsker godkendelsen udvidet til  

 tillige at omfatte andre kategorier af køretøjer, aflægges en efter  

 forholdene modificeret prøve.
§ 6.  Ved den SKRIFTLIGE prøve skal besvares et antal  

 opgaver omfattende såvel færdselsmæssige spørgsmål som tekniske spørgsmål  

 vedrørende køretøjer af den art, hvortil godkendelse søges.
Der gives 2 1/2  

 time til besvarelsen.
§ 7.  Den MUNDTLIGE prøve består af en teoretisk prøve  

 omfattende en kundskabsprøve og en undervisningsprøve samt af en praktisk  

 prøve delt i en prøve i praktisk kørefærdighed og en prøve i undervisning i  

 praktiskkørsel.
Den mundtlige prøves samlede varighed må normalt ikke være  

 under 1 1/2 time.
 Stk. 2.  Om den mundtlige prøve gælder følgende:
A.
Den teoretiske prøve.
B.
Den praktiske prøve.
 § 8.  Nærmere regler om kravene ved prøven fastsættes  

 i en af justitsministeriet udarbejdet vejledning, der kan rekvireres hos  

 formændene for prøveudvalgene.
 § 9.  Aflæggelse af den mundtlige prøve kan afbrydes,  

 såfremt prøveudvalget finder, at aspiranten ikke vil kunne bestå prøven.
Stk. 2.  Den, der 3 gange har underkastet sig skriftlig  

 prøve, kan ikke indstilles sig påny uden særlig tilladelse fra vedkommende  

 prøveudvalg.
Tilladelse kan kun meddeles under ganske særlige omstændigheder.
 Godkendelsen.
§ 10.  Er prøven bestået, meddeler formanden for  

 prøveudvalget resultatet til førerbeviskontoret på andragerens hjemsted.  

 Førerbeviskontoret forsyner derefter andragerens førerbevis med påtegning om  

 godkendelsen som kørelærer.
I påtegningen skal anføres, til hvilke kategorier  

 af køretøjer godkendelse er meddelt.
 Stk. 2.  Bestået prøve med motorcykel giver adgang til  

 at virke som kørelærer med solomotorcykel, motorcykel med sidevogn og  

 trehjulet motorcykel.
 Stk. 3.  Bestået prøve med motorvogn med tilladt  

 totalvægt ikke over 3500 kg, jfr. § 1, stk. 2, nr 2, giver adgang til at  

 virke som kørelærer med motorvogn af den nævnte art samt med traktor.
 Stk. 4.  Bestået prøve med motorvogn med påhængsvogn,  

 jfr. § 1, stk. 2, nr. 3, giver adgang til at virke som kørelærer med  

 motorvogn af enhver kategori uden eller med påhængsvogn med tilladt totalvægt  

 over 750 kg samt med traktor.
 Stk. 5.  Godkendelsen gælder i 5 år, dog højst så længe  

 den pågældende godtgør at have førerbevis og fornyet på begæring, såfremt de  

 i færdselslovens § 76, stk. 3, fastsatte betingelser er opfyldt.
 Stk. 6.  Ved flytning til anden politikreds skal  

 anmeldelse ske til førerbeviskontoret såvel på fraflytnings- som på  

 tilflytningsstedet.
 Stk. 7.  Politiet fører en fortegnelse overgodkendte  

 kørelærere og giver bilinspektøren meddelelse om tilgang og afgang af  

 godkendte kørelærere i kredsen.
 Stk. 8.  Det påhviler politiet lejlighedsvis at føre  

 kontrol med, at personer, der optræder som kørelærere, har opnået  

 godkendelse.
 § 11.  Kørelærerprøve, der af befalingsmænd under  

 forsvaret og civilforsvaret er bestået ved prøve aflagt for det særlige  

 prøveudvalg ved forsvarets motorskole, København, ligestilles med prøve  

 bestået i henhold til foranstående regler, således at den pågældende efter  

 andragende til førerbeviskontoret, der påser, at andrageren også i øvrigt  

 opfylder betingelserne, får godkendelse som kørelærer til den eller de  

 kategorier af køretøjer, hvortil den anførte prøve er bestået, jfr. herved §  

 10. Dokumentation for, at prøven er bestået, sker enten ved forelæggelse af  

 bevis fra prøveudvalget eller for militære befalingsmænd ved forevisning af  

 militært førebevis med påtegning om, at vedkommende er autoriseret som  

 militær kørelærer.
 Ikrafttrædelses- og overgangsbestemmelser.
 § 12.  Denne bekendtgørelse træder i kraft den 1.  

 marts 1967. Samtidig ophæves bekendtgørelse nr. 130 af 12. maj 1958 om  

 godkendelse af kørelærere, som ændret ved bekendtgørelge nr. 257 af 10. juli  

 1962 og bekendtgørelse nr. 352 af 8. november 1962.
 § 13.  Godkendelse meddelt før denne bekendtgørelses  

 ikrafttræden bevarer sin gyldighed, indtil gyldighedsperioden for  

 indehaverens førerbevis udløber, dog højst i 5 år regnet fra udstedelsen  

 eller sidste fornyelse af førerbeviset.
 Stk. 2.  Prøve efter de hidtil gældende regler afholdes  

 sidste gang i februar måned 1967 for andragere anmeldt inden 1. februar 1967.  

 Prøveudvalgene kan dog tillade, at andragere, der anmeldes efter dette  

 tidspunkt, aflægger prøve efter de hidtil gældende regler, såfremt dette kan  

 nås inden udgangen af februar måned 1967.
 Justitsministeriet, den 21. november  

 1966.
K.
Axel Nielsen.
 /Eefsen.
