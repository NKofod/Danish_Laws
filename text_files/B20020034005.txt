Bekendtgørelse om ændring af  

 bekendtgørelse om  

 finansuddannelsen § 1 I bekendtgørelse nr. 635 af 1. juli 1996 om finansuddannelsen, som  

 ændret ved bekendtgørelse nr. 859 af 26. november 1999,  

 foretages følgende ændringer:
 1. § 1 affattes således:
 »§ 1. Det er uddannelsens formål, at eleven gennem  

 undervisning og praktikuddannelse opnår kompetence indenfor  

 finansuddannelsen.
 2. § 3 affattes således:
 »§ 3. Uddannelsen varer 4 år.
Stk. 2. Elever, der indleder uddannelsen på  

skole, begynder med en 2. skoleperiode på 76 uger.
Den  

 efterfølgende skoleundervisning veksler med praktikuddannelse, som  

 angivet i stk. 3.
Stk. 3. Skoleundervisningen i valgfri specialefag kan  

 henlægges til egnede virksomheder efter aftale mellem skolen og  

 virksomhederne.
Skoleundervisningen veksler med praktikuddannelse på  

 følgende måder:
1)	Praktikuddannelse kombineret med obligatoriske specialefag i 3.  

 skoleperiode.
Undervisningen gennemføres i fire perioder af samlet 5  

 ugers omfang.
2)	Praktikuddannelse kombineret med valgfri specialefag i 4.  

 skoleperiode. 4. skoleperiode indeholder valgfri specialefag, jf. § 11,  

 stk. 2, med en samlet skoleundervisning svarende til mindst 3 og  

 højest 5 ugers varighed efter elevens valg.
Der er normalt  

 skoleundervisning i perioder på mindre end hele uger.
 3)	Praktikuddannelse kombineret med 5. skoleperiode af en uges varighed  

 anvendt til afsluttende fagprøve, jf. § 28.
Stk. 4. For elever, der indleder uddannelsen i en  

praktikvirksomhed, er den samlede skoleundervisning på 59 til 61  

 uger.
Skoleundervisningen veksler med praktikuddannelsen på  

 følgende måde til og med 5. skoleperiode.
Herefter følges  

 samme forløb, som beskrevet i stk. 3:
 1)	Praktikuddannelse.
 2)	2. skoleperiode, 10 uger.
 3)	Praktikuddannelse.
 4)	2. skoleperiode, 10 uger.
5)	Praktikuddannelse 6)	2. skoleperiode, 10 uger.
 7)	Praktikuddannelse.
 8)	2. skoleperiode, 8 uger.
 9)	Praktikuddannelse.
 10)	3. skoleperiode, 4 uger.
 11)	Praktikuddannelse.
 12)	4. skoleperiode, 4 uger.
 13)	Praktikuddannelse.
 14)	5. skoleperiode, 4 uger.
 15)	Praktikuddannelse.
 Stk. 5. For elever efter stk.4 tilrettelægger skolen  

 undervisningen i samråd med det lokale uddannelsesudvalg under  

 hensyntagen til det efterfølgende hovedforløbs indhold.
 Stk. 6. For elever, der har gennemført 2. skoleperiode  

 i generel kontoruddannelse, generel handelsuddannelse eller generel  

 engroshandelsuddannelse, den tidligere sammenlagte 1. og 2. skoleperiode i  

 erhvervsuddannelserne inden for handels- og kontorområdet eller 1.  

 år af højere handelseksamen, varer uddannelsen 3 år  

 inklusive en yderligere 38 ugers skoleperiode, der skal supplere den  

 skoleundervisning, eleverne har gennemført, samt de dertil  

 hørende skoleperioder afhængig af det hovedforløb som  

 praktikaftalen omfatter, jf. stk. 3.
 Stk. 7. For elever, der har gennemført en 2.  

 skoleperiode på 76 uger i handelsuddannelsen med specialer,  

 detailhandelsuddannelsen med specialer eller kontoruddannelsen med specialer,  

 varer uddannelsen 2 år i en praktikvirksomhed med de dertil  

 hørende skoleperioder.«.
 3. § 4 affattes således:
 »§ 4. For elever, der har bestået højere  

 handelseksamen, højere teknisk eksamen, studentereksamen eller  

 højere forberedelseseksamen, varer uddannelsen 2 år med de  

 dertil hørende skoleperioder som uddannelsesaftalen omfatter, jf.  

 § 3, stk. 3.
 Stk. 2. Disse elever er fritaget for skoleundervisningen i 2.  

 skoleperiode.«.
 4. I § 5 ophæves stk.2-4.
 5. § 11 affattes således:
 »§ 11.Undervisningen omfatter specialefag, i det omfang og med  

 de mål som det fremgår af bilag 3.
Stk. 2. Eleven vælger valgfri specialefag i samarbejde  

 med praktikvirksomheden.
Valget af valgfri specialefag skal fremgå af  

 elevens personlige uddannelsesplan.
Valg eller omvalg af valgfri specialefag  

 meddeles skriftligt til skolen inden 4 måneder efter påbegyndelse  

 af praktikuddannelse efter grundforløbet.
 Stk. 3. For de valgfri specialefag, der er niveaudelt,  

 gælder, at fagene skal læses i rækkefølge, idet  

 niveau 1 er laveste niveau.«.
 6. § 16 affattes således:
»§ 16. Formålet med den praktiske del af uddannelsen er,  

 at eleven efter endt elevtid selvstændigt kan betjene og rådgive  

 den typiske kunde i alle almindeligt forekommende forretninger i  

 praktikvirksomheden samt medvirke ved behandling af mere komplicerede  

 kundeforhold.
I denne sammenhæng skal eleven kunne benytte de  

 teknologiske værktøjer og systemer, som anvendes i forbindelse  

 med udførelse af de enkelte opgaver.
Eleven skal deltage i de enkelte  

 arbejdsfunktioner i løbet af praktiktiden, således at der sker  

 en alsidig oplæring og opnås en grundlæggende  

 forståelse af arbejdsopgaverne for at sikre en korrekt og sikker  

 udførelse af arbejdet samt en professionel kundebetjening.
Stk. 2. Introduktion og tilrettelæggelse skal ske,  

 således at elev og virksomhed får baggrund for at bedømme,  

 om uddannelsesforholdet med udbytte kan fortsætte efter  

 prøvetidens afslutning, jf. lov om erhvervsuddannelser Stk. 3. Praktikuddannelsen tilrettelægges således,  

 at skoleundervisningen og den praktiske uddannelse understøtter og  

 supplerer hinanden.
Virksomheden er forpligtet til i et samarbejde med eleven  

 og i overensstemmelse med den for hovedforløbet gældende  

 uddannelsesbog at udarbejde en uddannelsesplan, der beskriver hvorledes den  

 praktiske uddannelse tilrettelægges.
Uddannelsesplanen skal sikre, at  

 eleven indføres i virksomhedens arbejds- og forretningsgange,  

 regelgrundlag, teknologi, serviceydelser og rådgivningsområder i  

 relation til forretningspolitikken.
I uddannelsesplanen skal det fremgå  

 hvorledes der foretages en løbende opfølgning på og  

 registrering af elevens praktiske uddannelse.
Uddannelsesforløbet  

 drøftes med eleven efter hvert halve år af elevtiden, og det  

 anses for hensigtsmæssigt, at der udpeges en fuldt uddannet  

 medarbejder, der som elevvejleder har til opgave at følge og yde  

 bistand til elevens praktiske uddannelse.
Stk. 4. Generelle arbejdsfunktioner.
Eleven skal opnå  

 færdighed i på korrekt måde at betjene virksomhedens  

 kunder, både hvad angår telefon- IT-baseret og direkte  

 kundebetjening.
Eleven skal endvidere kunne anvende virksomhedens  

 edb-systemer, herunder såvel interne som eksterne  

 beslutningsstøttesystemer, inden for de områder, eleven i  

 øvrigt arbejder med.
Eleven skal desuden opnå færdighed i  

 skriftlig kommunikation til virksomhedens kunder på et præcist og  

 samtidig forståeligt og tilgængeligt sprog, samt opnå  

 forståelse af informationsteknologiens betydning for service og  

 effektivisering.
Stk. 5. Selvstændigt arbejde.
I slutningen af elevtiden  

 skal eleven selvstændigt - under anvendelse af de færdigheder,  

 der er erhvervet i de obligatoriske og valgfri specialefag samt den praktiske  

 oplæring i arbejdsområderne - kunne gennemføre  

 ekspeditioner med og rådgivning af den typiske kunde i  

 praktikvirksomheden.«.
7. § 17, 18 og 19 ophæves 8. § 22 stk. 1, 2 og 3 affattes således:
 »§ 22. Ved uddannelsens afslutning udsteder det faglige udvalg  

 et uddannelsesbevis til eleven som dokumentation for, at eleven har  

 opnået kompetence inden for uddannelsen.
 Stk. 2. Uddannelsesbeviset udstedes, når skolebeviset er  

 udstedt, og afsluttende praktikerklæring er udstedt.
 Stk. 3. Uddannelsesbeviset skal angive uddannelsens betegnelse  

 samt henvise til skolebevis og praktikerklæring. «.
 9. § 23 stk. 1 affattes således:
»§ 23. Når alle skoleperioder er gennemført, og  

 eksamen efter § 27 og fagprøve efter § 28 er bestået,  

 udsteder skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til Det faglige udvalg for  

 Finanssektoren.«.
 10. § 23 stk. 2 og 3 ophæves.
 11. § 23 stk. 4, der bliver til stk. 2,  

 affattes således:
 »Stk. 2. Skolebeviset affattes i overensstemmelse med  

 bekendtgørelse om eksamensordning på erhvervsskolerne m.v. og  

 skal indeholde:
 1)	Oplysning om uddannelse.
 2)	Oplysning om de grundfag og områdefag, eleven har  

 gennemført med angivelse af opnåede afsluttende karakterer.
 3)	Karakter(er) for eksamensprojekt(er).
 4)	Oplysning om de obligatoriske og valgfri specialefag, eleven har  

 gennemført.
 5)	Karakter for eksamen efter de obligatorisk specialefag, jf.  

 § 27.
 6)	Karakter for fagprøve, jf. § 28.
 7)	Oplysning om de valgfag, eleven har gennemført med angivelse  

 af afsluttende karakterer.«.
 12. § 24 stk. 5 ophæves.
Eksamen i de obligatoriske specialefag 13. § 27 affattes således:
 »§ 27. Efter afslutning af 3. skoleperiode afholdes en  

 samlet skriftlig prøve i de obligatoriske specialefag.
 Stk. 2. Prøven er skriftlig og varer 4 timer.
Stk. 3. Alle trykte, håndskrevne og elektroniske  

 hjælpemidler er tilladte.
Det elektroniske udstyr skal være  

 batteridrevet, lydløst og må ikke være tilkoblet noget  

 net.
 Stk. 4. Prøven er bestået, når mindst  

 karakteren 6 er opnået.«.
Fagprøve 14. § 28 affattes således:
§ 28. Inden for det sidste halve år af uddannelsen  

 udarbejder hver elev en skriftlig projektrapport eller lignende, jf. bilag 7,  

 der indgår i den afsluttende fagprøve.
Projektet kan  

 gennemføres individuelt eller som gruppearbejde.
Stk. 2. Skolen beslutter, hvornår prøven  

 afholdes.
Skolen tilrettelægger forløbet af prøven i  

 samråd med det lokale uddannelsesudvalg.
Stk. 3. Prøven omfatter en mundtlig eksamination af den  

 enkelte elev eller en gruppe af elever under medvirken af een censor.
Censor  

 skal have relevant erhvervserfaring og udpeges af skolen.
Stk. 4. Elevens præstation bedømmes med een  

 karakter, der er udtryk for en samlet vurdering af projektet og den mundtlige  

 præstation.
Gennemføres projektarbejdet som et gruppearbejde,  

 skal den enkeltes præstation bedømmes individuelt.
 Stk. 5. Skolen skal orientere det lokale uddannelsesudvalg om  

 resultatet af de gennemførte fagprøver.
 15. § 29 affattes således:
»§ 29. Skolen skal tilbyde elever, som ikke består den  

 afsluttende fagprøve, en ny eksamen, hvori indgår den tidligere  

 udarbejdede projektrapport, jf. § 28, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange.
Hvis særlige forhold taler for det, kan skolen tillade, at  

 eleven deltager i yderligere en eksamen.«.
 16. Bilag 3 af juli 1996 erstattes af vedlagte bilag 3 af maj  

 2002.
§ 2 Stk. 1. Bekendtgørelsen træder i kraft den  

 15. juli 2002.
Stk. 2. Elever, der på ikrafttrædelsestidspunktet  

 er begyndt på specialefag i uddannelsen, gennemfører uddannelsen  

 efter de hidtidige regler.
Eleverne vil endvidere kunne vælge valgfri  

 supplerende undervisning i hovedforløbet (påbygning), hvis de er  

 begyndt på uddannelsen efter 1. januar 2001.
 Stk. 3. Skolen fastsætter efter samråd med det  

 lokale uddannelsesudvalg fornødne overgangsregler for elever, der  

 på ikrafttrædelsestidspunktet er begyndt på  

 uddannelsen.
Undervisningsministeriet, den 27. maj  

 2002 P.M.V.Ivan SørensenStyrelseschef /Marianne Vørts Bilag 3 Maj 2002 Specialefag Bilaget omfatter mål og indhold for specialefag.
 Obligatoriske specialefag:
1)	Rådgiveren i den finansielle sektor Undervisningen skal sikre, at eleven a)	kan anvende relevante studieteknikmetoder, b)	behersker forskellige arbejdsmetoder herunder projektdeltagelse,  

 samarbejds- og gruppeprocesser, c)	kan anvende metoder til intern information og kommunikation i  

 virksomheden, herunder informationssøgning og d)	kan anvende metoder til dialog med kunder ved betjening, salg og  

 rådgivning.
 Vejledende uddannelsestid: 5 dage.
2)	Kunden og de finansielle virksomheder Undervisningen skal sikre, at eleven a)	kan fastlægge kundens profil i henhold til de kriterier, som  

 virksomheden opererer med, b)	kan foretage budgetlægning samt beregning af skat og  

 rådighedsbeløb for privatkunder samt vurdere budgettets realisme  

 på kort og længere sigt og c)	kan agere inden for lovgivningens rammer for god kundebetjening,  

 herunder markedsføringsloven og etiske regler for god  

 kunderådgivning.
 Vejledende uddannelsestid: 6 dage.
3)	Finansielle produkter Undervisningen skal sikre, at eleven kan sammenkæde  

 kundeoplysninger og behovsvurdering med standardprodukterne inden for den  

 finansielle sektor.
 Vejledende uddannelsestid: 6 dage.
4)	Finansielle virksomheder Undervisningen skal sikre, at eleven kan inddrage forretningsmæssige aspekter i relationen til den  

 enkelte kunde eller kundesegment kan placere virksomheden i den finansielle markedsstruktur og  

 sætte sektorens ydelser i relation til den lovgivningsmæssige  

 institutionelle opdeling i realkredit, pengeinstitut og forsikring.
 Vejledende uddannelsestid: 2 dage.
5)	Samfundet og den finansielle sektor Undervisningen skal sikre, at eleven kan sætte den  

 samfundsøkonomiske udvikling i relation til kundens situation og  

 produktvalg.
 Vejledende uddannelsestid: 5 dage.
 Valgfri specialefag:
1)	Finansiel fremskydning, niveau 1   Lån og kreditter Undervisningen skal sikre, at eleven kan gennemføre  

 lånesagsbehandling for lån uden sikkerhedsstillelse og  

 kreditvurdere kunden.
 Vejledende uddannelsestid: 3 dage.
2)	Finansiel fremskydning, niveau 2   Sikkerhedsstillelse og  

 specialprodukter Undervisningen skal sikre, at eleven kan medvirke ved  

 gennemførelse af lånesager, hvori der indgår forskellige  

 typer af sikkerhedsstillelse.
 Vejledende uddannelsestid: 2 dage.
3)	Finansiel udskydelse, niveau 1   Indlån Undervisningen skal sikre, at eleven kan rådgive  

 kunden om placering i virksomhedens forskellige indlånsprodukter og  

 gennemføre forretningen.
 Vejledende uddannelsestid: 1 dag.
4)	Finansiel udskydelse, niveau 1 - Pension I Undervisningen skal sikre, at eleven kan rådgive om  

 og gennemføre salg af enkeltstående pensionsprodukter til en  

 typisk kunde uden eksisterende pensionsdækning.
 Vejledende uddannelsestid: 2 dage.
5)	Finansiel udskydelse, niveau 2   Pension II Undervisningen skal sikre, at eleven er i stand til at  

 identificere behov hos en typisk kunde, der har eksisterende pensionsordning  

 og tilbyde relevant kompletterende produktsammensætning.
 Vejledende uddannelssestid: 4 dage.
6)	Finansiel udskydelse, niveau 3   Firma- og  

 arbejdsmarkedspension Undervisningen skal sikre, at eleven kan medvirke ved  

 etablering og administration af firma- og arbejdsmarkedspensionsordninger  

 gennem udførelse af delfunktioner ved indtrædelse,  

 udtrædelse og ordningens etablering.
 Vejledende uddannelsestid: 4 dage.
7)	Forsikring/person, niveau 1   Privatforsikringer  

 grundlæggende personrisici Undervisningen skal sikre, at eleven kan identificere den  

 typiske kundes risici for død, ulykke og uarbejdsdygtighed,  

 afdække denne med de centrale standardprodukter og forklare kunden  

 hovedindholdet i dækningerne og deres indbyrdes forskelligheder.
 Vejledende uddannelsestid: 3 dage.
8)	Forsikring/person, niveau 2   Personrisici og  

 sundhedsforsikring Undervisningen skal sikre, at eleven kan betjene den  

 typiske privatkunde, således at der sikres sammenhæng mellem  

 kundens samlede person risiko, og de tilbudte standardprodukter med hensyn  

 taget til de grundlæggende offentlige ydelser og deres virkemåde  

 og forklare kunden hovedindholdet i dækningerne og deres samspil.  

 Endvidere vil eleven være i stand til at antage typiske forsikringer og  

 behandle enkle skader.
 Vejledende uddannelsestid: 2 dage.
9)	Forsikring/skade, niveau 1   Privatforsikringer  

 skaderisici Undervisningen skal sikre, at eleven kan identificere den  

 typiske kundes risici, afdække dem med standardprodukter og i denne  

 forbindelse forklare kunden hovedindholdet i den tilbudte  

 forsikringsdækning.
 Vejledende uddannelsestid 2 dage.
10)	Forsikring/skade, niveau 2   Skade   privat Undervisningen skal sikre, at eleven kan betjene den  

 typiske privatkunde, således at der sikres sammenhæng mellem  

 kundens samlede risiko, dennes livs situation og de tilbudte  

 standardprodukter.
Eleven vil være i stand til at kunne forklare  

 produkternes dækningsområder og virkemåder og  

 selvstændigt behandle ukomplicerede skader ved de produkter modulet  

 behandler.
 Vejledende uddannelsestid: 5 dage.
11)	Forsikring/skade, niveau 2   Erhvervsforsikring  

 skadesrisici Undervisningen skal sikre, at eleven kan identificere den  

 typiske mindre erhvervskundes erhvervsrisici, afdække dem med  

 standardprodukter og i denne forbindelse forklare kunden hovedindholdet i den  

 tilbudte forsikringsdækning.
 Vejledende uddannelsestid: 4 dage.
12)	Forsikring/skade, niveau 3   Skade   erhverv Undervisningen skal sikre, at eleven kan betjene den  

 typiske, mindre erhvervskunde, således at der sikres sammenhæng  

 mellem erhvervskundens samlede risiko og de tilbudte standardprodukter.  

 Eleven vil være i stand til at redegøre for produkternes  

 dækningsområder og virkemåde og selvstændigt behandle  

 enkle og usammensatte skader inden for modulets emne-områder.
 Vejledende uddannelsestid: 5 dage.
13)	Pleje af økonomi, niveau 1 - Placering I Undervisningen skal sikre, at eleven kan afdække  

 kundens investeringsprofil og fremlægge løsningsforslag på  

 enkle placeringsbehov.
 Vejledende uddannelsestid: 2 dage.
14)	Pleje af økonomi, niveau 2   Placering II Undervisningen skal sikre, at eleven kan fremlægge  

 løsningsforslag på sammensatte placeringsbehov.
 Vejledende uddannelsestid: 2 dage.
15)	Betalingsformidling og valuta Undervisningen skal sikre, at eleven kan rådgive  

 privatkunden om valg af relevante betalingsformidlingsprodukter og  

 gennemføre de valgte forretninger.
 Vejledende uddannelsestid: 2 dage.
16)	Ejendom, niveau 1   Bolig og ejendom I Undervisningen skal sikre, at eleven kan redegøre  

 over for kunden om sagsforløbet ved køb, salg eller  

 opførelse af egen bolig og indhente relevante dokumenter fra kunden  

 til brug for virksomhedens boligrådgivning.
 Vejledende uddannelsestid: 3 dage.
17)	Ejendom, niveau 2   Bolig og ejendom II Undervisningen skal sikre, at eleven kan medvirke ved  

 ekspedition af privatkunden i forretninger på boligområdet, og  

 selvstændigt udføre enkle, almindeligt forekommende,  

 arbejdsrutiner.
 Vejledende uddannelsestid: 3 dage.
18)	Ejendom, niveau 3   Bolig og ejendom III Undervisningen skal sikre, at eleven kan rådgive  

 privatkunden i almindeligt forekommende forretninger på  

 boligområdet.
 Vejledende uddannelsestid: 4 dage.
19)	Ejendom, niveau 4   Realkredit-erhverv Undervisningen skal sikre, at eleven kan rådgive  

 kunden om ukomplicerede forretninger inden for specialsegmenter (erhverv,  

 boligudlejning og landbrug).
 Vejledende uddannelsestid: 2 dage.
20)	Pengeinstitutforretninger for mindre erhverv Undervisningen skal sikre, at eleven kan identificer  

 typiske pengeinstitutprodukter til den mindre erhvervsvirksomhed og  

 gennemføre enkle kundeekspeditioner.
 Vejledende uddannelsestid: 2 dage.
Bilag 7 Maj 2002 Fagprøve Bilaget omfatter formål og rammer for  

 fagprøven efter § 28.
1. Formål Fagprøven har til formål at evaluere elevens  

 opnåede faglige, generelle og personlige kvalifikationer inden for det  

 pågældende fagområde og at vise, at eleven er i stand til  

 at anvende denne viden ved løsning af en given opgave.
 Sigtet med fagprøven er, at eleven skal kunne  

 formulere en ide, fastsætte mål, planlægge og  

 gennemføre en aktivitet inden for et afgrænset  

 arbejdsområde på praktikstedet.
Ved ideudvikling, planlægning og  

 gennemførelse af aktiviteten skal eleven kunne inddrage teoretiske og  

 praktiske forhold fra hele uddannelsen, herunder information af og samarbejde  

 med andre i processen.
Inden for de givne rammer skal eleven kunne forholde  

 sig til helhed og sammenhænge og kunne fordybe sig i et mere  

 afgrænset problemfelt af relevans for elevens uddannelse og  

 arbejdsområde.
 Endelig skal eleven kunne evaluere egen indsats i forhold  

 til de fastsatte mål.
2. Organisering af fagprøven Fagprøven gennemføres som et projekt, der  

 forberedes i den næstsidste skoleperiode, hvor eleven udarbejder sin  

 problemformulering i samarbejde med en lærer.
Elevens praktikvirksomhed  

 eller hvis projektet gennemføres som et gruppearbejde, elevernes  

 praktikvirksomheder, inddrages i problemformuleringen, således at der  

 er mulighed for støtte og bistand i virksomheden til det videre  

 arbejde.
I den efterfølgende praktikperiode skal eleven have  

 mulighed for informationssøgning i virksomheden eller på anden  

 måde inddrage konkret viden og information fra praktikvirksomheden i  

 forbindelse med fagprøveprojektet.
I den sidste skoleperiode i elevens  

 uddannelse færdiggøres projektet omhandlende både  

 praksisrelaterede og teoretiske overvejelser og resultater.
I den sidste  

 skoleperiode skal skolens lokaler og øvrige undervisningsudstyr inden  

 for normal undervisningstid så vidt muligt være til  

 rådighed for eleven.
I den sidste skoleperiode har eleven krav på  

 den vejledning som følger af de normale regler for undervisningens  

 gennemførelse, og som på grundlag af bekendtgørelsen  

 nærmere er beskrevet i skolens lokale undervisningsplan.
3. Opgavens omfang og aflevering Opgaven afleveres på den måde, som det er  

 forudsat i problemformuleringen.
Skolen fastsætter tidspunktet for  

 afleveringen af opgaven således, at eksaminator og censor har mulighed  

 for at sætte sig ind i opgavens problemstilling, inden den mundtlige  

 eksamination finder sted.
4. Bedømmelse Bedømmelsen består af en helhedsvurdering af  

 elevens generelle og faglige kvalifikationer på grundlag af den  

 udarbejdede opgave og den samtale, der gennemføres med eleven ved den  

 mundtlige eksamination.
