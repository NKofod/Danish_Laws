Klage  

 over for sent tilkald af læge, vestorm og manglende reaktion på  

 CTG-registrering Nævnet fandt grundlag for at kritisere jordemoderen for  

 hendes behandling af patienten.
Nævnet lagde vægt på, at det af journalen fremgik, at  

 jordemoderen kl. 16.35 beskrev barnets hjertelyd som svingende og  

 usædvanlig,  

 og at der kl. 16.40 blev opsat et vestimulerende drop, idet veerne ikke var  

 tilstrækkelig gode.
Efter opsættelse af droppet blev der påsat elektronisk  

 overvågning af barnet med CTG.
Det var nævnets vurdering, at jordemoderen burde have  

 påsat elektronisk overvågning og således have overvåget barnet, før hun  

 opsatte  

 det vestimulerende drop, idet hjertelyden var svingende og blev beskrevet som  

 usædvanlig, ligesom patienten havde småpresset i 1 time og 15 minutter.
Det  

 var  

 endvidere nævnets vurdering, at jordemoderen på dette tidspunkt burde have  

 konfereret med den kliniske jordemodervejleder eller den vagthavende læge med  

 henblik på at fastslå status og diskutere det videre forløb.
 Nævnet lagde videre vægt på, at droppet ifølge den  

 administrerende overlæge og chefjordemoderens udtalelser til sagen blev øget  

 hurtigt fra 18 ml/timen til 120 ml/timen på 25 minutter, og at det af de  

 elektroniske overvågningsudskrifter fremgik det, at veerne kom meget hurtigt  

 efter hinanden.
 Det var nævnets opfattelse, at det ved dropanlæggelse  

 er vigtigt at være opmærksom på ikke at øge for hurtigt, idet dette har  

 betydning for, om livmoderen når at få slappet ordentligt af mellem veerne,  

 således at ilttilførslen til barnet når at blive ordentlig genetableret.
 Det var nævnets vurdering, at jordemoderen øgede det  

 vestimulerende drop for hurtigt, og at hun i stedet for at øge droppet burde  

 have slukket det og tilkaldt den kliniske jordemodervejleder eller en læge.
 Nævnet fandt videre grundlag for at kritisere den  

 kliniske jordemodervejleder for hendes behandling af patienten samt  

 journalføring heraf.
 Nævnet fandt, at den kliniske jordemodervejleder burde  

 have skruet ned eller helt slukket for droppet, da hun ankom på fødestuen  

 omkring kl. 17.00, idet patientens livmoder kunne have fået mulighed for at  

 slappe bedre af mellem veerne.
 Nævnet fandt videre, at den kliniske jordemodervejleder  

 burde have journalført de observationer, hun gjorde i forbindelse med  

 behandlingen.
 Nævnet fandt endvidere grundlag for at kritisere  

 kursusreservelægen for hendes behandling af patienten, idet det var nævnets  

 opfattelse, at hun burde have slukket for det vestimulerende drop, idet  

 CTG-registreringen efter nævnets vurdering viste alt for hyppig frekvens af  

 veer.
 Nævnet lagde vægt på, at patienten i perioden fra kl.  

 17.10 til kl. 17.25 havde en såkaldt ve-storm, idet der var ca. 7 veer pr. 10  

 minutter, og at der ikke var perioder med fuldstændig afslapning af  

 livmoderen  

 mellem veerne.
 Det var nævnets opfattelse, at 5 veer pr. 10 minutter  

 må anses for at være den øvre grænse, idet ve-storm medfører, at barnet får  

 mindre ilt, hvilket kan medføre, at iltmængden til barnet mindskes til et  

 kritisk niveau.
 Nævnet fandt dog ikke grundlag for at kritisere  

 kursusreservelægen i forbindelse med vurderingen af, at barnet skulle  

 forløses  

 vaginalt med kop, og at hun selv kunne varetage denne forløsning.
