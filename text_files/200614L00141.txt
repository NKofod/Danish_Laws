Betænkning afgivet af Socialudvalget den 30. november 2006 Betænkning over Forslag til lov om ændring af lov om social  

 pension (Gradvis forhøjelse af folkepensionsalderen til 67 år  

 m.v.) [af socialministeren (Eva Kjer Hansen)] 1. Udvalgsarbejdet Lovforslaget blev fremsat den 3. november 2006 og var til 1.  

 behandling den 15. november 2006. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 29. september 2006 dette udkast til  

 udvalget, jf. alm. del  bilag 5. Den 9. november 2006 sendte  

 socialministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Ældre Sagen.
Ministeren har over for udvalget  

 kommenteret henvendelsen.
Spørgsmål Udvalget har stillet 1 spørgsmål til socialministeren til  

 skriftlig besvarelse, som forventes besvaret inden 2. behandling.
Politisk aftale Lovforslaget er en del af den lovgivningsmæssige  

 gennemførelse af aftalen om velfærdsreformen af 20. juni 2006 mellem  

 regeringen,  

 Socialdemokratiet, Dansk Folkeparti og Det Radikale Venstre.
Sammenhæng med andre lovforslag Lovforslaget skal ses i sammenhæng med følgende lovforslag:
Forslag til lov om  

 ændring af lov om Arbejdsmarkedets Tillægspension og forskellige andre love  

 (L  

 58) Forslag til lov om  

 ændring af lov om arbejdsløshedsforsikring m.v., lov om en aktiv  

 beskæftigelsesindsats,  

 integrationsloven og lov om påligningen af indkomstskat til staten (L 59) Forslag til lov om  

 ændring af lov om delpension (L 60) Forslag til lov om  

 ændring af lov om forbud mod forskelsbehandling på arbejdsmarkedet m.v. (L  

 61) Forslag til lov om  

 seniorjob (L 62) Forslag til lov om  

 ændring af lov om fleksydelse (L 65) 2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse uændret.
 Dansk Folkepartis  

 medlemmer af udvalget udtaler: I velfærdsforliget er indbygget en  

 indekseringsmekanisme.  

 Dansk Folkeparti understreger, at der træffes politisk beslutning første gang  

 i  

 2015 om, i hvilket omfang tilbagetrækningsalderen øges fra 2025.
 Et  

  

 mindretal  

  

 i udvalget (SF og EL) indstiller lovforslaget til  

  

 forkastelse  

  

 ved 3. behandling.
Socialistisk Folkepartis  

 og Enhedslistens medlemmer af udvalget finder det ikke hensigtsmæssigt at  

 tvinge mennesker til at arbejde to år længere.
Stigningen i den  

 gennemsnitlige  

 levetid er socialt skævt fordelt og en hævning af pensionsalderen vil ramme  

 nedslidte og lavt uddannede med en lavere gennemsnitslevealder hårdt.  

 Lovforslaget vil altså medføre, at de velstillede stadig får en god lang  

 pensionstid, mens de dårligst stillede med dette lovforslag får forkortet  

 deres  

 otium.
Dette gælder også indekseringsmekanismen, der rammer uanset det reelle  

 behov for pension.
 SF og EL finder, at alle  

 gode kræfter i stedet bør bruges på at sikre et fleksibelt, rummeligt og  

 mangfoldigt  

 arbejdsmarked med fokus på seniorpolitikker og mekanismer, der kan sikre alle  

 et godt arbejdsliv.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Gudrun Laub (V)  

  

  nfmd.  

  

 Inger Beinov Støjberg (V)   

 Pia Kristensen (DF)  

  

  fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Lotte Bundsgaard (S)   

 Hüseyin Arac (S)   

 Lene Hansen (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Lotte Thiim Bertelsen (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 57 Bilagsnr.
Titel 1 Høringssvar og høringsnotat fra socialministeren Høringssvar og høringsnotat fra socialministeren 2 Tidsplan for udvalgets behandling af lovforslaget 3 Henvendelse af 23/11 06 fra Ældre Sagen 4 1. udkast til betænkning Oversigt over spørgsmål og svar vedrørende  

 L 57 Spm.nr.
