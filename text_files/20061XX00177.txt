Skriftlig fremsættelse (13. december 2006) Fødevareministeren  

  

 (Hans Christian Schmidt):
 Herved tillader jeg mig for Folketinget at fremsætte:
Forslag til lov om  

 ændring af fiskerilov og om ophævelse af lov om udøvelse af kontrol med det  

 danske fiskeri i tilfælde af krig eller under ekstraordinære forhold (Regler  

 om  

 puljefiskeri, skærpede straf for overtrædelser i rekreativt fiskeri m.v.) (Lovforslag nr.
L 109).
 Et væsentligt formål med lovforslaget er at gennemføre  

 opfølgning på indførelse af Ny Regulering af visse fiskerier, som vil træde i  

 kraft i 2007. Reguleringsordningen, som er baseret på en politisk aftale af  

 3.  

 november 2005 mellem regeringen og Dansk Folkeparti og gennemført ved  

 bekendtgørelse  

 nr. 51 af 1. februar 2006, betyder, at de enkelte fiskefartøjer får tildelt  

 kvoteandele, som hvert år udmøntes i fangstrettigheder.
I aftalen om Ny Regulering er forudsat, at der skal være  

 mulighed for puljefiskeri, som fremover forventes at få øget betydning.  

 Forslaget indeholder bestemmelser om visse rammer for puljefiskeri, dels om  

 organisering af et puljefiskeri, bl.a. således at et puljefiskeri skal have  

 en  

 varighed på 13 måneder og være organiseret som et aktie- eller  

 anpartsselskab,  

 et interessentskab eller som en forening.
Endvidere er der bestemmelser om  

 ansvar og sanktioner.
Formålet er at opnå størst mulig gennemsigtighed samt  

 sikre, at der ikke i et puljefiskeri opstår muligheder for omgåelse af  

 reglerne  

 for fiskeriets udøvelse.
Sådanne rammer for puljefiskeri kan være til gavn  

 for  

 det samlede erhvervsmæssige fiskeri, såvel for de, der vælger at fiske i  

 pulje,  

 som for de, der vælger at fortsætte med individuelt baseret fiskeri.
Indførelse af Ny Regulering betyder, at fartøjsejere kan  

 foretage indbyrdes bytning af tildelte fangstrettigheder.
Efter lovforslaget  

 kan ministeren delegere kompetencen til at træffe visse afgørelser om  

 fartøjernes indbyrdes bytning af fangstrettigheder til  

 producentorganisationer,  

 brancheorganisationer eller sammenslutninger heraf.
Herved kan opnås, at  

 afgørelserne kan træffes tæt på de berørte fiskere.
I forbindelse med en  

 konkret delegation forudsættes, at der efter forhandling med  

 justitsministeren  

 bliver fastsat regler om, at forvaltningsloven og offentlighedsloven helt  

 eller  

 delvist skal gælde for den pågældende organisation.
Der vil være adgang til  

 klage over afgørelser truffet af en organisation i henhold til en delegation,  

 og organisationen vil være undergivet ministerens instruktion og tilsyn i de  

 sager, der er henlagt til organisationen.
Et andet væsentligt formål med lovforslaget er indførelse af  

 skærpede sanktioner ved overtrædelser i rekreativt fiskeri, dvs. lyst- og  

 fritidsfiskeri.
Baggrunden er, at det nuværende sanktionsniveau ikke vurderes  

 at have tilstrækkelig præventiv effekt, idet antallet af overtrædelser i de  

 senere år har været stabilt samtidig med, at der ses en stigning i antallet  

 af  

 mere grove overtrædelser.
Ifølge forslaget indføres en vejledende  

 minimumsbøde  

 på 2.500 kr., hvor minimumsbøden i dag er 1.000 kr., samt mulighed for at  

 retten til at udøve lyst- og fritidsfiskeri kan frakende i en periode på op  

 til  

 1 år i tilfælde af grove eller gentagne overtrædelser.
Det er forventningen,  

 at  

 den foreslåede skærpelse vil medføre en nedgang i antallet af overtrædelser.
 Lovforslaget indeholder i øvrigt følgende hovedelementer:
Bestemmelse om at føreren af et fartøj, hvorfra der udøves  

 lystfiskeri, før deltagerne går om bord skal sikre sig, at disse har bevis  

 for  

 gyldigt fisketegn.
Hermed forventes, at det bliver sværere at drive  

 lystfiskeri  

 uden fisketegn.
 Mulighed for at produktionsafgiftsfonde på fiskeriområdet  

 kan modtage andre midler end produktionsafgifter.
 Hjemmel til at regler om ændringer i vilkår samt stop for  

 udøvelse af erhvervsmæssigt fiskeri fortsat kan fastsættes ved  

 offentliggørelse  

 ved oplæsning over Lyngby Radio og uden offentliggørelse i Lovtidende, når  

 den  

 gældende hjemmel hertil ophæves som følge af ikrafttræden af ændring af  

 lovtidendeloven, jf. lov nr. 305 af 19. april 2006. Ændringen er begrundet  

 med,  

 at det af hensyn til en effektiv kvotestyring er nødvendigt at løbende  

 ændringer i fiskerireguleringen kan udstedes med meget kort varsel.
Ajourføring af bestemmelserne i lov nr. 123 af 31. marts  

 1952 om udøvelse af kontrol med det danske fiskeri i tilfælde af krig eller  

 under ekstraordinære forhold.
Den ajourførte bestemmelse indsættes i  

 fiskeriloven samtidig med, at den nævnte lov fra 1952 ophæves.
 Endelig indeholder forslaget bestemmelse om, at  

 organisationen Dansk Akvakultur får permanent repræsentation i to rådgivende  

 udvalg samt en række mindre ændringer.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale det til det Høje Tings velvillige behandling.
