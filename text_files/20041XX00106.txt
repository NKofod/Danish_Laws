Skriftlig fremsættelse (17. november 2004) Undervisningsministeren  

  

 (Ulla Tørnæs) :
 Herved tillader jeg mig for Folketinget at fremsætte:
Forslag til lov om  

 ændring af lov om produktionsskoler (Omlægning af det kommunale bidrag) (Lovforslag nr.
L 119).
Regeringen har i forbindelse med behandlingen af forslaget til  

 finanslov for 2005 fremsat et ændringsforslag til finanslovforslaget,  

 hvorefter  

 den kommunale bidragsordning for produktionsskolerne ændres.
Hovedformålet  

 hermed er at sikre en aktivitetsudvikling, der harmonerer med ønsket om, at  

 flest mulige unge får en kompetencegivende uddannelse.
Det foreslås derfor,  

 at  

 der sker en tilpasning af den kommunale bidragsordning, hvor bl.a. de  

 kommunale  

 bidrag forhøjes, samtidig med at det frie optag bevares.
Forslaget afspejler  

 et  

 ønske om at sikre, at kommunerne ikke vælger produktionsskoletilbuddet frem  

 for  

 andre uddannelses- eller aktiveringstilbud alene af økonomiske hensyn.
 Med det fremsatte ændringsforslag til finanslovforslaget  

 foreslås det, at det kommunale bidrag pr. årselev forhøjes. Ændringsforslaget  

 til finanslovforslaget forudsætter samtidigt en ophævelse af de gældende  

 bestemmelser i produktionsskoleloven om den såkaldte kommunale  

 merbidragsordning (lovens § 13, stk. 1) og kommunernes adgang til at modregne  

 deres bidrag i eventuelt ydet grundtilskud (lovens § 13, stk. 2). Dette  

 lovforslag udmønter disse forudsætninger for ændringsforslaget til  

 finanslovforslaget.
Baggrunden for den ændring af den kommunale bidragsordning, som  

 regeringen har foreslået ved det ovennævnte ændringsforslag til  

 finanslovsforslaget for 2005 og dette lovforslag, er bl.a., at det fremgår af  

 aftalen om kommunernes økonomi for 2005, at regeringen og Kommunernes  

 Landsforening er enige om, at den eksisterende kommunale bidragsordning ikke  

 i  

 tilstrækkeligt omfang har bidraget til at stabilisere den samlede aktivitet  

 på  

 produktionsskoleområdet.
Der har derfor været nedsat et udvalg med deltagelse  

 af Kommunernes Landsforening, Undervisningsministeriet og Finansministeriet,  

 som har analyseret de nuværende reguleringsmekanismer og regler på området.  

 Med  

 det fremsatte ændringsforslag til finanslovforslaget for 2005 og dette  

 lovforslag udmøntes en af de af udvalget opstillede modeller.
 For at sikre at omlægningen af den kommunale bidragsordning kan  

 slå igennem allerede fra 1. januar 2005, foreslås det, at den ændrede  

 bidragsordning anvendes allerede ved afregningen i 2005 for aktivitet afholdt  

 i  

 2004.
 Regeringen har allerede fremsat et lovforslag (L 3), der skal  

 sikre, at produktionsskolernes tilbud i højere grad rettes mod målgruppen  

 ved,  

 at unge skal vejledes af Ungdommens Uddannelsesvejledning, før de optages på  

 en  

 produktionsskole med statstilskud.
 Ændringerne foreslås at træde i kraft den 1. januar 2005.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
