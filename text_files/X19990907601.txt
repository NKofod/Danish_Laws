Stempelafgift DEP medd. 21/1 1999 Folketinget vedtog den 23. oktober 1997 loven om den  

 midlertidige forhøjelse af stempelafgiften fra 1,5 pct. til 5 pct.  

 på pantebreve i ejerboliger og fritidshuse.
Som led i aftalen om  

 Finansloven for 1999 videreføres den midlertidige forhøjelse af  

 stempelafgiften indtil den 1. december 1999, jfr. lov nr. 1035 af 23.  

 december 1998. Loven omfatter alle dokumenter, der stifter underpant i en  

 ejerbolig eller et fritidshus.
 Skatteministeren har fastsat regler for påtegning  

 på dokumenter og anden dokumentation for, at dokumentet ikke er  

 omfattet af den forhøjede afgift, jf. bekendtgørelse nr. 948 af  

 12. december 1997, som ændret den 23. december 1998.
 Skatteministeriet er blevet spurgt om, der er adgang for  

 debitor til at berigtige oplysninger, der skal afgivesi henhold til  

 bekendtgørelsen, efter udløbet af stempelfristen, jf.  

 stempellovens § 20, stk. 5.
 Det er skatteministeriets opfattelse, navnlig på  

 baggrund af højesterets dom af 21. december 1983, UfR 1984.119, at der  

 er adgang til efter dokumentets oprettelse at afgive manglende oprindelige  

 oplysninger eller berigtige oplysninger overfor stempelmyndigheden til brug  

 for stempelberegningen indtil der er afgivet en en stempelresolution.
 Er stempelfristen udløbet , jf. stempellovens § 20,  

 stk.5, uden at der er sket en berigtigelse af forholdet, skal dokumentet  

 afgives til stempelmyndigheden til afgørelse af  

 stempelspørgsmålet.
 Det er herefter stempelmyndigheden (statsamterne og  

 Overpræsidiet), der skal tage stilling til, om betingelserne efter § 57  

 A om stempelfrihed er til stede.
 Der er endvidere adgang til efterfølgende at  

 søge godtgjort den evt. for meget betalte stempelafgift inden den  

 5-årige forældelsesfrist udløber, hvis debitor ikke har  

 haft afgang til at berigtige forholdet overfor stempelmyndigheden.
 Vejledningen til tinglysningskontorer, kommuner og  

 statsamter om forhøjet pantebrevsstempel for ejerboliger og  

 fritidshuse, side 1, afsnit 11, præciseres i overenstemmelse  

 hermed:
" I tilfælde hvor pantebrevet vil kunne  

 fritages for den forhøjede afgift, men hvor korrekt påtegning og  

 / eller attestation mangler ved indlevering til tinglysning, vil det  

 være muligt at berigtige forholdet overfor stempelmyndigheden indtil  

 stempelresolutionen foreligger. " Opmærksomheden henledes på, at der efter  

 stempellovens § 62, stk. 1, nr. 3, er hjemmel til at afskære debitor  

 fra at berigtige oplysninger, jfr. §  62, stk. 7.
