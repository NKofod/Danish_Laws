Vedtaget af Folketinget ved 3. behandling den  

 22. maj 2001 Forslag til Lov om ændring af lov om stormflod og  

 stormfald (Udvidelse af stormflods- og stormfaldspuljens  

 anvendelsesområde) § 1 I lov nr. 349 af 17. maj 2000 om stormflod og stormfald foretages  

 følgende ændringer:
 1. § 19 stk. 3, affattes således:
»Stk. 3. Stormrådet drager omsorg for, at ydelsen af  

 tilskud efter loven og den deraf følgende  

 tilbagebetalingsforpligtelse, såfremt basisforsikringen opsiges,  

 registreres i matriklen på de berørte ejendomme ved  

 første og sidste udbetaling af tilskud.« 2. I § 23 indsættes efter stk. 5:
»Stk. 6. Omkostninger i forbindelse med etablering af en  

 basisforsikring, herunder en eventuel difference mellem den af  

 forsikringsselskabet krævede årlige præmiesum og den af  

 forsikringstagerne tegnede præmiesum, kan afholdes af stormflods- og  

 stormfaldspuljen.
Erstatningsudbetaling fra forsikringsselskabet, der  

 vedrører den præmiesum, der er afholdt af stormflods- og  

 stormfaldspuljen, tilfalder stormflods- og stormfaldspuljen.
Stk. 7. Omkostninger i forbindelse med ændring  

 eller ophævelse af en eksisterende basisforsikring kan afholdes af  

 stormflods- og stormfaldspuljen.« § 2 Loven træder i kraft den 1. juli 2001.
