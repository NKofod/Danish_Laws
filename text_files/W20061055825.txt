Klage over mangelfuld behandling i forbindelse med snitsår på inderside af håndled Nævnet fandt grundlag for at kritisere reservelægen.
Det var nævnets opfattelse, at reservelægen burde have haft mistanke om, at der forelå en læsion af bøjesenerne, da patienten havde en tværgående snitlæsion på indersiden af håndleddet.
Han burde derfor have undersøgt hver enkelt fingers bøjefunktion i såvel yder- som mellemled.
Det var efter nævnets opfattelse ikke tilstrækkeligt at konstatere, at hånden kunne knyttes.
