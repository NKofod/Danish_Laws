 I henhold til § 45, stk. 2, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af2. oktober 1986, og i medfør af  

 § 2, stk. 2, i hovedaftale af 27. oktober 1969 med tjenestemændenes  

 centralorganisationer aftales følgende:
§ 1.  Til undervisere ved handelsskoler, tekniske  

 skoler og maskinmesterskoler, der som led i ansættelsesforholdet har pligt  

 til at udføre skemalagt undervisning på flere tjenestesteder samme dag, ydes  

 der godtgørelse for transporttid mellem undervisningsstederne, jf. § 2, for  

 de dage, hvor - transporten mellem undervisningsstederne sammenlagt er over 8 km, og - transporten foretages i perioder, hvor underviseren ikke er skemalagt.
 § 2.  Den i § 1 nævnte godtgørelse ydes som et særligt  

 tillæg og udgør 47,50 kr. pr. undervisningsdag, hvor den samlede transport,  

 jf. § 1, overstiger 8 km.
 Stk. 2.  Tillægget udbetales månedsvis bagud på grundlag  

 af en konkret opgørelse af antallet af transportdage siden sidste  

 lønanvisning.
 Stk. 3.  Tillægget indgår ikke ved beregningen af  

 overtimebetaling.
 § 3.  Det i § 2 nævnte særlige tillæg er angivet i  

 grundbeløb pr. 1. oktober 1984.
 Stk. 2.  Tillægget reguleres i overensstemmelse med den  

 mellem Finansministeriet og tjenestemændenes centralorganisationer indgåede  

 aftale om justering af tjenestemandslønninger m.v.
 § 4.  Aftalen træder i kraft den 1. august 1987 og kan  

 opsiges med 3 måneders varsel, dog tidligst den 1. april 1989.
 København, den 14. januar 1988.
Statstjenestemændenes Centralorganisation II B.
Wikkelsøe Jensen Akademikernes Centralorganisation Alex Nielsen Finansministeriet P.
M.
V.
E.
B.
