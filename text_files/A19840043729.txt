 Herved bekendtgøres lov nr. 179 af 23. juni 1956 om  

 vurdering af landets faste ejendomme, jfr. lovbekendtgørelse nr. 415 af 21.  

 juni 1982, med de ændringer, der følger af lov nr. 207 af 16. maj 1984.
A.
Almindelige regler for vurderingen § 1.  Almindelig vurdering af landets faste ejendomme  

 bortset fra dem, der i henhold til § 7 er undtaget fra vurdering, skal finde  

 sted i 1986 og derefter hvert 4. år.
 § 2.  I tiden mellem de almindelige vurderinger skal  

 der hvert år finde en "årsomvurdering" sted.
Stk. 2.  Ved årsomvurderingerne foretages der vurdering  

 1) af ejendomme, med hensyn til hvilke der er afholdt bekostninger til  

 forbedringer af grunden eller bygninger eller til nybygninger, når  

 bekostningen (heri medregnet værdien af ejers eget arbejde og egne  

 materialer) udgør mindst 5 pct. af den hidtidige ejendomsværdi og mindst  

 25.000 kr., 2) af ejendomme, fra hvilke der er afhændet, eller til hvilke der  

 er lagt et særskilt matrikuleret areal, når erhvervelsesdokumentet er blevet  

 tinglyst som adkomst, 3) af ejendomme, ved hvilke der uden forandring af  

 matrikelbetegnelsen er sket arealændring som følge af omdeling eller  

 skelforandring, for så vidt ændringen har påviselig virkning på  

 ejendomsværdien eller grundværdien, 4) af ejendomme, hvorfra der siden  

 ejendommens sidste vurdering er udskilt et areal, når dette er blevet ansat  

 ved en vurdering i henhold til § 4, stk. 1, eller når arealet ved  

 årsomvurderingen i overensstemmelse med reglerne i § 8, stk. 3, skal vurderes  

 som en selvstændig ejendom, 5) af ejendomme, fra hvilke der er eksproprieret  

 areal, eller til hvilke der er lagt eksproprieret areal, for så vidt  

 arealændringen har påviselig indvirkning på ejendomsværdien eller  

 grundværdien, samt af ejendomme, der er omfattet af en foreløbig kendelse i  

 henhold til lov om jordfordeling mellem landejendomme, 6) af ejendomme, for  

 hvilke ejendomsværdien eller grundværdien må antages at være steget som følge  

 af offentlige foranstaltninger såsom anlæg af jernbaner, offentlige gader,  

 pladser, samt af ejendomme, der, uden at være omfattet af § 4A, overføres fra  

 landzone til byzone eller sommerhusområde, fra sommerhusområde til byzone,  

 eller for hvilke der er meddelt dispensation til udstykning eller bebyggelse  

 i landzone, 7) af ejendomme, der har lidt væsentlig skade ved brand, storm  

 el. lign., eller hvis forskelsværdi må antages at være gået væsentligt ned  

 som følge af nedrivning af bygninger, 8) af ejendomme, der på grund af  

 offentlige foranstaltninger er undergået værdiforringelse, og der ved forlig  

 med eller kendelse af vedkommende myndighed er tillagt ejeren erstatning  

 herfor, samt af ejendomme, der overføres fra byzone eller sommerhusområde til  

 landzone, 9) af nye ejendomme, herunder ejendomme, som er opstået ved  

 opfyldning, ved en ejendoms opdeling i ejerlejligheder eller ved opførelse af  

 bygning på lejet grund, Stk. 3.  I de i stk. 2, nr. 1-9 og nr. 11 omhandlede  

 tilfælde skal omvurderingsgrunden være indtrådt siden ejendommens sidste  

 vurdering ved en almindelig vurdering, en årsomvurdering eller en vurdering i  

 henhold til § 4 eller § 4A.
Stk. 4.  I de i stk. 2, nr. 10 nævnte tilfælde skal  

 begæring om omvurdering være indgivet inden 1. januar i det pågældende år  

 (jfr. § 3). Såfremt der for ejendommen skal indgives vurderingsskema, jfr. §  

 38, stk. 1, er foretagelsen af vurderingen betinget af, at skema indgives  

 inden en af vurderingsrådet fastsat frist.
Udgifterne ved omvurderingen  

 afholdes af den, der har begæret omvurderingen.
Ansættes ejendomsværdien  

 eller grundværdien mindst 10 pct. lavere end ved nærmeste forudgående  

 vurdering, afholdes udgifterne dog af det offentlige.
 Stk. 5.  Offentlige myndigheder skal efter bestemmelse  

 af ministeren for skatter og afgifter være pligtige til uden betaling at  

 meddele vurderingsmyndighederne oplysninger til brug ved afgørelsen af, om  

 omvurdering i henhold til stk. 2, nr. 1-9 og nr. 11 skal finde sted.
§ 2A.
I tiden mellem de almindelige vurderinger foretages i øvrigt ved  

 statsskattedirektoratets foranstaltning hvert år pr. 1. januar en regulering  

 af ansættelserne af ejendoms- og grundværdi og fordelingerne efter § 33 under  

 hensyn til den ændring i prisforholdene, der er sket siden den seneste  

 almindelige vurdering.
Reguleringen sker på grundlag af statistiske  

 oplysninger om salgsprisen for ejendomme af den pågældende art og geografiske  

 beliggenhed.
Ligningsrådet fastsætter de nærmere regler herom, herunder  

 reguleringssatserne.
§ 3.  Ved de almindelige vurderinger og  

 årsomvurderingerne er vurderingsterminen 1. januar i det år, hvori  

 vurderingen skal foretages, således at det med de af bestemmelserne i § 12 og  

 § 14, stk. 3, følgende modifikationer er ejendommens tilstand pr. pågældende  

 1. januar, der skal lægges til grund ved ansættelsen.
Ved de almindelige  

 vurderinger og årsomvurderingerne skal ansættelsen endvidere foretages på  

 grundlag af prisforholdene på samme tidspunkt.
§ 4.  Enhver selvstændigt vurderet ejendom samt  

 ethvert ikke selvstændigt vurderet areal, der opfylder betingelserne i § 8,  

 stk. 1, 2 eller 3, for at kunne vurderes selvstændigt, kan på begæring af  

 ejeren - når de i § 8, stk. 3, 3. punktum, omhandlede betingelser foreligger,  

 på begæring af hver af parterne i salget - forlanges optaget til vurdering  

 (omvurdering) til enhver tid uden for de almindelige vurderinger og  

 årsomvurderingerne.
Begæring om sådan vurdering skal fremsættes skriftligt,  

 og såfremt der for ejendommen skal indgives vurderingsskema, jfr. § 38, stk.  

 1, er foretagelsen af vurderingen betinget af, at skema indgives inden en af  

 vurderingsrådet fastsat frist.
 Stk. 2.  Såfremt en begæring om vurdering i henhold til  

 stk. 1 angår et areal, der hidtil har været vurderet som del af en ejendom,  

 men sådant areal som følge af sammenlægning skal vurderes sammen med andet  

 areal, jfr. § 8, stk. 1, 2, 3 og 4, må den sammenlagte ejendom optages til  

 vurdering.
Stk. 3.  Ved vurderingerne i henhold til stk. 1 og 2 er  

 det med de af bestemmelserne i § 12 og § 14, stk. 3, følgende modifikationer  

 ejendommens tilstand på vurderingstidspunktet, der skal lægges til grund ved  

 ansættelsen.
Vurderingsrådene foretager ansættelserne efter prisforholdene  

 pr. senest forudgående 1. januar.
Stk. 4.  Begæring om vurdering i henhold til stk. 1 skal  

 indgives til vedkommende vurderingsformand.
Ministeren for skatter og  

 afgifter kan træffe bestemmelse om formen for begæringen og om, hvilke  

 dokumenter og oplysninger der skal medfølge.
Vurderingerne skal foretages  

 uden ufornødent ophold.
Stk. 5.  Udgifterne ved vurderinger, der finder sted  

 efter begæring i henhold til stk. 1, afholdes af den, der har begæret  

 vurderingen.
Ansættes ejendomsværdien eller grundværdien mindst 10 pct.  

 lavere end ved nærmest forudgående vurdering, afholdes udgifterne dog af det  

 offentlige.
§ 4A.
Når en ejendom, som ved den senest foretagne vurdering var vurderet  

 i medfør af § 14, stk. 5, helt eller delvis er blevet inddraget under byzone  

 eller sommerhusområde, jfr. lov om by- og landzoner, optages den til  

 omvurdering.
Vurderingen skal foretages uden ufornødent ophold, efter at  

 inddragelsen i byzone eller sommerhusområde er bekendtgjort, og uden for de  

 almindelige vurderinger og årsomvurderinger.
Ved vurderingen lægges  

 ejendommens tilstand på tidspunktet for zoneinddragelsen samt prisforholdene  

 pr. den seneste 1. januar forud for dette tidspunkt til grund for  

 ansættelsen.
§ 5.  Ved vurderingen ansætter vurderingsrådet  

 ejendomsværdien og grundværdien.
Endvidere ansætter vurderingsrådet et  

 eventuelt fradrag i grundværdien for forbedringer.
 Stk. 2.  De ansatte beløb afrundes til det nærmeste med  

 100 delelige antal kroner.
 Stk. 3.  Forskellen mellem ejendomsværdien og  

 grundværdien benævnes forskelsværdien.
Stk. 4.  Hvor der i den øvrige lovgivning bruges  

 udtrykkene vurderingssummen til ejendomsskyld, ejendomsskyldværdien eller  

 ejendomsværdien, træder ejendomsværdien, reguleret efter denne lovs § 2A, i  

 stedet herfor.
Hvor der i den øvrige lovgivning bruges udtrykket grundværdi,  

 træder grundværdien, reguleret efter denne lovs § 2A, i stedet herfor.
 § 6.  Vurderingsrådet foretager vurderingen på  

 grundlag af værdien i handel og vandel, såfremt købesummen skulle erlægges  

 kontant, jfr. nærmere bestemmelserne i afsnit B og C.
 § 6A. (Ophævet).
 § 7.  Undtaget fra vurdering er:
§ 8.  Arealer, der i forening udgør en samlet fast  

 ejendom, jfr. § 1 i lov om udstykning og sammenlægning m. m. af faste  

 ejendomme, skal vurderes sammen.
Arealer, der tilhører samme ejer og udgør en  

 driftsenhed, skal vurderes som een ejendom.
Landbrugsejendomme, der drives  

 sammen, jfr. § 9 i lov om landbrugsejendomme, skal dog vurderes hver for sig.
Stk. 2.  Ejerlejligheder, der er oprettet i henhold til  

 loven om ejerlejligheder, anses som selvstændige faste ejendomme, når der er  

 sket anmeldelse til tinglysningsmyndighederne af ejendommens opdeling i  

 ejerlejligheder, medmindre anmeldelsen afvises.
Justitsministeren kan  

 bestemme, at der ved anmeldelsen til tinglysningsmyndighederne skal vedlægges  

 en ekstra genpart af anmeldelsen og af fortegnelsen over ejerlejlighederne  

 til brug for vedkommende oppebørselsmyndighed.
Stk. 3.  Når der har fundet matrikulær udstykning sted,  

 kan ejeren under forudsætning af, at der ikke er sket notering i matriklen  

 om, at de pågældende matrikelnumre (artikelnumre) skal holdes forenet som en  

 samlet ejendom, såvel ved en almindelig vurdering som ved en årsomvurdering  

 eller en vurdering i henhold til § 4 eller § 4A, forlange, at de nye matr.  

 nr.e (art. nr.e) vurderes hver for sig som selvstændige ejendomme, uanset at  

 de vedblivende tilhører samme ejer og drives under eet.
Består en ejendom af  

 flere matr. nr.e (art. nr.e), kan under ovennævnte forudsætning ejeren, når  

 han påtænker at sælge et af disse, forlange det pågældende matr. nr. (art.  

 nr.) særskilt vurderet.
Er der ved frivillig overdragelse mod vederlag sket  

 salg af et areal, der opfylder betingelserne for at kunne vurderes  

 selvstændigt, kan såvel sælgeren som køberen, når erhvervelsesdokumentet er  

 udstedt, forlange det pågældende areal særskilt vurderet, medmindre arealet  

 er blevet sammenlagt med andet køberen tilhørende areal, og de sammenlagte  

 arealer skal samvurderes i medfør af bestemmelserne i stk. 1 og 4. Et areal,  

 der er vurderet under en landbrugsejendom, kan dog kun vurderes særskilt, når  

 arealet efter 1. september 1960 af landbrugsministeren er tilladt fraskilt  

 den pågældende ejendom.
 Stk. 4.  Når en fast ejendom eller en del af en sådan  

 overdrages, kan det overdragne areal først vurderes som tilhørende den nye  

 ejer, når denne har fået tinglyst adkomst på det overdragne, medmindre  

 overdragelsen finder sted i forbindelse med en ekspropriation af arealet  

 eller en foreløbig kendelse i henhold til lov om jordfordeling mellem  

 landejendomme.
 Stk. 5.  I tvivlstilfælde træffer ligningsrådet den  

 endelige administrative afgørelse af, om et areal skal vurderes som en  

 selvstændig ejendom, og i benægtende fald, under hvilken ejendom arealet skal  

 vurderes.
B.
Ejendomsværdien § 9.  Ved ejendomsværdien forstås værdien af den faste  

 ejendom i dens helhed.
Stk. 2.  Sædvanligt tilbehør til ejendommen medtages ved  

 ansættelsen.
Derimod medtages ikke besætning, inventar, maskiner og andet  

 driftsmateriel.
 § 10.  Ved ansættelsen af ejendomsværdien skal der  

 tages hensyn til de til den faste ejendom (grund og bygninger m. v.) knyttede  

 rettigheder og byrder af offentligretlig karakter.
 Stk. 2.  Fremdeles skal der tages hensyn til  

 privatretlige servitutter, der er pålagt en ejendom til fordel for anden  

 ejendom, såvel ved vurderingen af den herskende som af den tjenende ejendom.  

 I øvrigt bortses der fra rettigheder og forpligtelser af privatretlig  

 karakter, jfr. dog herved § 11.
 Stk. 3.  Ved vurderingsrådets ansættelse af  

 ejendomsværdien regnes der for udlejningsejendommes vedkommende med  

 sædvanlige udlejningsforhold.
 § 11.  Ejes bygningerne på en ejendom af en anden end  

 grundens ejer, og der således foreligger to selvstændige ejendomme, vurderes  

 bygningerne for sig og grunden for sig, og ved ansættelsen af ejendomsværdien  

 tages der for begge ejendomme hensyn til kontraktforholdet mellem parterne.
 § 12.  Hvor ejendommens driftstilstand efter  

 ejendommens karakter svinger i årets løb, ansættes ejendommen i årets  

 middeltilstand.
C.
Grundværdien § 13.  Ved grundværdien forstås værdien af grunden  

 (med grundforbedringer) i ubebygget stand under hensyn til beskaffenhed og  

 beliggenhed og til en i økonomisk henseende god anvendelse.
 Stk. 2.  Ved ansættelsen af grundværdien skal der tages  

 hensyn til de til grunden knyttede rettigheder og byrder af offentligretlig  

 karakter.
Stk. 3.  Fremdeles skal der tages hensyn til  

 privatretlige servitutter, der er pålagt et grundareal til fordel for et  

 areal under en anden ejendom, såvel ved vurderingen af den herskende som af  

 den tjenende ejendom.
I øvrigt bortses der fra rettigheder og forpligtelser  

 af privatretlig karakter.
 § 14.  For landbrugsejendomme og ejendomme, som efter  

 § 33, stk. 1, sidestilles hermed, skal jord, for hvilken forholdene er  

 ensartede, ansættes til samme beløb pr. arealenhed uden hensyn til, om jorden  

 hører til en større eller mindre ejendom.
Stk. 2.  Til opnåelse heraf vil jorden til disse  

 ejendomme være at ansætte pr. arealenhed efter, hvad jord af beskaffenhed og  

 beliggenhed som det pågældende jordstykke må antages efter egnens priser at  

 ville koste ved salg i ubebygget stand, når jorden tænkes at høre til en  

 middelstor bondegård i middelgod kultur.
Er ejendommens tilliggende af  

 væsentlig forskellig beskaffenhed eller beliggenhed, ansættes hver af de  

 pågældende dele for sig.
 Stk. 3.  Ansættelsen af grundværdien foretages på  

 grundlag af jordens tilstand lige efter høst.
 Stk. 4.  Hvis benyttelse til andet end landbrug o. lign.  

 for dele af ejendommen må anses for at være den i økonomisk henseende gode  

 anvendelse, må værdien af jorden for disse dele ansættes skønsmæssigt efter  

 de priser, som antages at kunne opnås ved salg af den til den pågældende  

 anvendelse, jfr. § 16.
Stk. 5.  Inden for områder, der er beliggende i  

 landzone, jfr. lov om by- og landzoner, ansættes grundværdien af de i § 33,  

 stk. 1, nævnte ejendomme efter reglerne i stk. 1-4, således at der ved  

 vurderingen ses bort fra den højere værdi, der er en følge af forventninger  

 om ejendommenes overgang til anden zonestatus.
Efter samme regler ansættes  

 grundværdien af ejendomme, beliggende i landzone, som ved 14. alm. vurdering  

 var omfattet af § 33, stk. 1, men som efter dette tidspunkt enten er blevet  

 tilplantet, uden at arealet er undergivet fredskovspligt, eller som ikke  

 længere bliver benyttet.
Såfremt arealet er tilplantet med skov, og skovdrift  

 er den økonomisk gode anvendelse, ansættes grundværdien dog efter § 15.
 Stk. 6.  I de tilfælde, hvor grundværdien ansættes efter  

 reglerne i stk. 5, skal vurderingsrådet tillige angive et særligt  

 differencebeløb, der udgør forskellen mellem det beløb, hvortil grundværdien  

 ville være blevet ansat efter § 16, og den i medfør af stk. 5 ansatte  

 grundværdi.
 § 15.  Ved skovbrugsejendomme skal skovens grund  

 ansættes til den værdi, som jorden antages at have, når ejendommen anvendes  

 til almindelig god skovdrift.
 Stk. 2.  Til opnåelse heraf ansættes først skovens  

 normalværdi, hvorved forstås den værdi, som skoven vil have, når der gås ud  

 fra følgende forudsætninger:
Stk. 3.  Når normalværdien er udfundet, sættes  

 grundværdien til en af ligningsrådet fastsat procent af normalværdien.
Ved  

 hede- og klitplantager samt andre lignende nyplantninger skal grundværdien  

 sættes til samme procent af ejendomsværdien, så længe ejendomsværdien for  

 plantagen m. v. bortset fra bygningsværdier og andre værdier af den i stk. 4  

 nævnte art, ikke har nået eller ved normal drift kunne have nået  

 normalværdien.
Den nævnte procent fastsættes af ligningsrådet ved hver  

 almindelig vurdering som gældende indtil den følgende almindelige vurdering.
Stk. 4.  Knytter der sig til et skovareal særlige  

 værdier ud over de egentlige skovbrugsmæssige, f. eks. hvor der med skoven er  

 forbundet særlige indtægter ved udlejning til sommerbeboelse, restauration,  

 forlystelsesetablissement el. lign., skal disse værdier tillægges det efter  

 stk. 3 udfundne beløb.
Det samme gælder værdier af arealer under ejendommen,  

 der ikke indgår under skovdrift i egentlig forstand, såsom jord til  

 tjenestesteder, ager, eng, tørvemoser m. v., hvilke arealer skal ansættes  

 efter de i §§ 14 eller 16 anførte regler, dog under hensyntagen til  

 påhvilende fredskovspligt.
Stk. 5.  Såfremt benyttelse til andet end skovbrug må  

 anses for at være den i økonomisk henseende gode anvendelse, og der ikke  

 hviler fredskovsforpligtelse på jorden, sker ansættelsen af grundværdien  

 efter de i §§ 14 eller 16 anførte regler.
Grundværdien for hede~ og  

 klitplantager eller andre lignende nyplantninger må, når disse ikke er  

 fredskovspligtige, ikke ansættes lavere end grundværdien for den omgivende  

 jord af samme beskaffenhed.
 § 16.  Ved andre ejendomme, hvorpå de i §§ 14 og 15  

 givne regler ikke kan anvendes, ansættes grundværdien til det beløb, som  

 efter de gældende handelspriser antages at kunne opnås for den pågældende  

 ejendom i ubebygget stand ved salg til en efter samtlige forhold økonomisk  

 god anvendelse, i hvilken henseende hensyn må tages såvel til ejendommens  

 form og størrelse som til udstyknings- og omlægningsmuligheder.
§ 16A.
I forbindelse med ansættelsen af ejerlejligheder ansættes  

 grundværdien for grundarealet ifølge matriklen for den ejendom, som er opdelt  

 i ejerlejligheder.
Ansættelsen af de enkelte ejerlejligheders grundværdi sker  

 ved fordeling af den i 1. pkt. omhandlede grundværdi.
Fordelingerne foretages  

 efter det for ejerlejlighederne i ejendommen fastsatte fordelingstal.
Er der  

 intet fordelingstal fastsat, fordeles grundværdien ligeligt på samtlige  

 ejerlejligheder.
Reglerne i 3. og 4. pkt. kan fraviges, hvis de fører til en  

 åbenbart urimelig fordeling.
D.
Fradrag i grundværdien for grundfor bedringer § 17.  Såfremt de fornødne oplysninger foreligger,  

 skal vurderingsrådet ved vurderingen med de af §§ 18-21 følgende  

 begrænsninger give fradrag i grundværdien for forbedringer, der bevirker en  

 stigning i grundværdien, hvad enten forbedringerne består i kapitalanvendelse  

 eller i ejers arbejde.
 § 18.  Fradrag i grundværdien for forbedringer må kun  

 gives i det omfang, hvori forbedringerne må antages at virke værdiforøgende  

 ved ansættelse af grundværdien, og må ikke overstige de af ejeren anvendte  

 bekostninger, heri medregnet værdien af ejers eget arbejde.
 Stk. 2.  Fradrag må ikke gives for forbedringer, som er  

 fuldført længere tilbage end 30 år - for skov, der vurderes i henhold til §  

 15, stk. 1-3, dog 60 år - før vurderingen.
 § 19.  Er der ikke givet fradrag for en  

 grundforbedring ved den efter forbedringens fuldførelse nærmest følgende  

 vurdering, har ejeren ikke krav på fradrag i grundværdien for denne  

 forbedring ved senere vurderinger.
 § 20.  Når der ikke er givet fradrag i grundværdien  

 for forbedringer til den ejer, der har foretaget forbedringerne, har en  

 senere ejer kun krav på fradrag for de pågældende forbedringer, såfremt  

 ejendommen ikke har været vurderet i tiden mellem forbedringens foretagelse  

 og ejerskiftet.
 § 21.  Når ejendommen er erhvervet fra staten eller en  

 kommune på jordrentevilkår, må der ikke gives fradrag for forbedringer  

 foretaget før erhvervelsen, når erhververen i kontrakten har fraskrevet sig  

 retten til sådant fradrag.
§ 21A.
For ejerlejligheder finder reglerne i § 16A tilsvarende anvendelse  

 ved ansættelsen af fradrag i grundværdien for forbedringer.
E.
Vurderingsmyndighederne § 22.  Efter bestemmelse af ministeren for skatter og  

 afgifter inddeles landet i vurderingskredse.
En vurderingskreds skal ligge  

 inden for een amtskommune, for Københavns og Frederiksbergs vedkommende dog  

 inden for kommunen.
 Stk. 2.  For hver vurderingskreds nedsættes et  

 vurderingsråd, der består af en vurderingsformand og et antal vurderingsmænd,  

 jfr. § 23.
§ 23.  For hver vurderingskreds udnævner ministeren  

 for skatter og afgifter en vurderingsformand.
Forud for udnævnelsen indhentes  

 en indstilling fra vedkommende amtsråd, for vurderingskredse inden for  

 Københavns og Frederiksberg kommuner dog fra vedkommende kommunalbestyrelse.  

 Forud for genudnævnelse i samme vurderingskreds er indhentning af indstilling  

 dog ufornøden.
Udnævnelse sker for 4 år ad gangen.
Stk. 2.  En vurderingsformand må på tidspunktet for sin  

 tiltrædelse ikke være fyldt 66 år.
Medlemmer af kommunalbestyrelser samt af  

 ligningsrådet og landsskatteretten kan ikke udnævnes.
En vurderingsformand  

 skal fratræde, såfremt han indvælges i en kommunalbestyrelse eller bliver  

 medlem af ligningsrådet eller landsskatteretten.
Afgår en vurderingsformand i  

 løbet af funktionsperioden, udnævnes en efterfølger for den tilbageværende  

 del af perioden.
Har en vurderingsformand midlertidigt forfald, fungerer en  

 anden vurderingsformand inden for skyldkredsen, jfr. § 24, efter  

 skyldrådsformandens bestemmelse i den forhindredes sted.
Er den midlertidigt  

 forhindrede vurderingsformand tillige formand for skyldrådet, træffes  

 bestemmelse som anført af den vurderingsformand, der i skyldrådsformandens  

 forfald fungerer som formand.
Stk. 3.  Ministeren for skatter og afgifter fastsætter  

 antallet af vurderingsmænd i de enkelte kredse.
For hver kreds skal der være  

 mindst 4 og højst 8 vurderingsmænd.
Vurderingsmændene vælges af  

 kommunalbestyrelsen i den eller de kommuner, som indgår i kredsen.
Består en  

 vurderingskreds af mere end een kommune, træffer ministeren for skatter og  

 afgifter bestemmelse om, hvor mange vurderingsmænd de enkelte  

 kommunalbestyrelser skal vælge.
Hver kommunalbestyrelse skal dog mindst vælge  

 2 vurderingsmænd.
Kommunalbestyrelserne vælger endvidere en stedfortræder for  

 hver vurderingsmand.
Valg sker for en periode på 4 år, begyndende med et  

 årsskifte.
Stk. 4.  En vurderingsmand og hans stedfortræder skal bo  

 i kommunen og må ved valgperiodens begyndelse ikke være fyldt 66 år.
Ingen,  

 der er fyldt 60 år, er pligtig at modtage valg.
Ingen er pligtig at modtage  

 genvalg.
Fratræder en vurderingsmand endeligt i løbet af en valgperiode,  

 rykker stedfortræderen ind i hans sted for den tilbageværende del af  

 valgperioden, og en ny stedfortræder vælges for samme tidsrum.
Stk. 5.  Vurderingsmænd og stedfortrædere kan, dersom  

 deres vandel eller den måde, hvorpå de udfører deres arbejde, giver anledning  

 dertil, afskediges af kommunalbestyrelsen, hvis afgørelse kan indbringes for  

 indenrigsministeren.
De kan under de anførte omstændigheder tillige  

 afskediges af indenrigsministeren.
 § 24.  Efter bestemmelse af ministeren for skatter og  

 afgifter inddeles landet i skyldkredse, der hver består af et antal  

 vurderingskredse.
Stk. 2.  Vurderingsformændene inden for en skyldkreds  

 udgør tilsammen et skyldråd.
Et skyldråd træffer om fornødent sin afgørelse  

 ved stemmeflerhed.
I tilfælde af stemmelighed gør formandens stemme udslaget.
Stk. 3.  For hver skyldkreds udnævner ministeren for  

 skatter og afgifter en af vurderingsformændene til tillige at være formand  

 for skyldrådet.
Der udpeges en næstformand for skyldrådet efter ministerens  

 nærmere bestemmelse.
 § 25.  Hvor forholdene måtte gøre det påkrævet, kan  

 der efter statsskattedirektoratets bestemmelse tilkaldes sagkyndig medhjælp  

 til at yde bistand ved vurdering af ejendomme af særlig karakter.
 Stk. 2.  Til brug ved påkendelsen af klage over  

 vurderingen af en ejendom kan landsskatteretten tilkalde sagkyndig medhjælp,  

 hvad enten en sagkyndig medhjælper har bistået ved vurderingen eller ej.
 § 26.  (Ophævet).
§ 27.  Bestemmelser om vederlæggelse af  

 vurderingsmænd, vurderingsformænd og skyldrådsformænd fastsættes på  

 finansloven.
Bestemmelser om vederlæggelse af sagkyndige medhjælpere  

 fastsættes af ministeren for skatter og afgifter.
§ 28.  Ingen må deltage i eller som sagkyndig  

 medhjælper bistå ved vurderingen af en ejendom, når Stk. 2.  Det påhviler den, der efter nogen af de i stk.  

 1, nr. 1)-6), nævnte forhold skal afholde sig fra at deltage i eller bistå  

 ved en vurdering, omgående at afgive underretning herom, således at den  

 forhindrede kan blive erstattet af en anden.
Er den forhindrede  

 vurderingsmand eller sagkyndig medhjælper for vurderingsrådet, afgives  

 underretningen til vurderingsformanden.
Er den forhindrede vurderingsformand,  

 herunder medlem af et skyldråd, eller sagkyndig medhjælper for skyldrådet,  

 afgives underretningen til formanden for skyldrådet.
Er den forhindrede  

 formand for et skyldråd, finder bestemmelserne i § 23, stk. 3, sidste pkt.,  

 tilsvarende anvendelse.
Stk. 3.  Et medlem af et skyldråd har ikke stemmeret ved  

 afgørelsen af klagesager for skyldrådet, hvis de vedrører ejendomme, som er  

 beliggende inden for den vurderingskreds, for hvilken han er  

 vurderingsformand, eller i hvis vurdering han i øvrigt har deltaget.
I disse  

 tilfælde kan han heller ikke være til stede under afstemningen.
 § 29.  (Ophævet).
§ 29A.
Medlemmer af vurderingsmyndigheden eller af landsskatteretten er  

 under ansvar efter borgerlig straffelovs §§ 152 og 264 b forpligtet til over  

 for alle uvedkommende at hemmeligholde, hvad de gennem deres virksomhed  

 bliver vidende om.
Forpligtelsen gælder tillige for sagkyndige medhjælpere og  

 de hos de nævnte myndigheder i øvrigt ansatte og andre medhjælpere, jfr. §  

 39A, samt i øvrigt enhver, der som følge af et i henhold til aftale med det  

 offentlige påtaget arbejde kommer til kundskab om sådanne forhold.
Er aftalen  

 indgået med en virksomhed, gælder forpligtelsen alle, der under deres arbejde  

 i virksomheden får kundskab om forhold som de ovennævnte.
F.
Vurderingsmyndighedernes opgaver § 30.  Vurderingen foretages af vurderingsrådene, der  

 også tager bestemmelse med hensyn til, om en ejendom må anses for helt eller  

 delvis undtaget fra vurdering i henhold til § 7.
Stk. 2.  Vurderingsrådene kan foretage fornøden  

 besigtigelse af ejendommene.
Legitimation skal forevises på forlangende.
De  

 nærmere regler for besigtigelse fastsættes af ligningsrådet.
§ 31.  Vurderingsformanden leder vurderingsrådets  

 arbejde og fordeler opgaverne mellem vurderingsmændene.
En vurderingsmand må  

 dog kun deltage i vurderingsopgaver vedrørende ejendomme i den kommune, hvori  

 vurderingsmanden er valgt, jfr. dog stk. 2. Vurderingsformanden bør særlig  

 drage omsorg for ensartethed i vurderingerne inden for vurderingskredsen.
Stk. 2.  Vurderingsformanden og en vurderingsmand kan på  

 vurderingsrådets vegne træffe afgørelse om ansættelser, fordelinger,  

 afgørelser i medfør af § 33 og lign., såfremt de er enige.
I modsat fald  

 træffer hele vurderingsrådet afgørelsen ved stemmeflerhed.
 § 32.  (Ophævet).
 § 33.  I forbindelse med vurderingen træffer  

 vurderingsrådet bestemmelse om, hvorvidt en ejendom helt eller delvis må  

 anses for benyttet til landbrug, gartneri, planteskole eller frugtplantage,  

 eller til hvilken benyttelse ejendommen i øvrigt henføres.
 Stk. 2.  Vurderingsrådet foretager de fordelinger af  

 ejendomsværdi, grundværdi, eventuelt fradrag i grundværdien for forbedringer  

 og eventuelt differencebeløb, som i øvrigt er fornødne til gennemførelsen af  

 bestemmelser i loven om beskatning til kommunerne af faste ejendomme, loven  

 om lån til betaling af ejendomsskatter, loven om ejendomsskyld til staten og  

 loven om frigørelsesafgift m. v. af fast ejendom.
 Stk. 3.  Er en ejendom delvis jordrentepligtig,  

 foretager vurderingsrådet fordeling af grundværdien og eventuelt fradrag i  

 grundværdien for forbedringer på det jordrentepligtige areal og den øvrige  

 del af arealet.
 Stk. 4.  I forbindelse med vurderingen af ejendomme, der  

 er omfattet af stk. 1, foretager vurderingsrådet en fordeling af  

 ejendomsværdien og grundværdien på henholdsvis stuehuset med tilhørende grund  

 og have og på den øvrige ejendom.
 Stk. 5.  For ejendomme, som indeholder een eller to  

 selvstændige lejligheder, og som, uden at være omfattet af stk. 4, både  

 tjener til bolig for ejeren og benyttes erhvervsmæssigt i væsentligt omfang,  

 foretager vurderingsrådet fordeling af ejendomsværdien på den del, der tjener  

 til bolig for ejeren, og på den øvrige ejendom.
 Stk. 6.  For ejendomme, som indeholder to selvstændige  

 lejligheder, og som tjener til bolig for ejeren uden at være omfattet af stk.  

 4 eller 5, foretager vurderingsrådet fordeling af ejendomsværdien på de to  

 selvstændige lejligheder.
 Stk. 7.  For ejendomme, som omfatter mindst 25 ha skov,  

 og som ejes af andre end stat og kommune, foretager vurderingsrådet i  

 forbindelse med vurderingen en fordeling af ejendomsværdien på den del af  

 ejendommen, der benyttes til skov, og på den øvrige del af ejendommen.
 Stk. 8.  Fordeling af grundværdien og fradraget i samme  

 eller af ejendomsværdien foretages af vurderingsrådet i alle andre tilfælde,  

 hvor lovgivningen forudsætter en sådan fordeling (f. eks. hvor brugeren af en  

 del af en ejendom ifølge lovgivningen skal udrede skatterne af den pågældende  

 del af ejendommen), og der inden vurderingen er fremsat begæring herom under  

 meddelelse af de fornødne oplysninger.
§ 33A.
Ejeren kan begære, at vurderingsrådet træffer fornyet afgørelse om  

 ejendommens benyttelse, jfr. § 33, stk. 1, såfremt han godtgør, at  

 ejendommens benyttelse er ændret i forhold til den benyttelse, ejendommen  

 blev henført til ved den seneste vurdering.
Begæring skal være indgivet  

 senest den 31. december for at få virkning for årsreguleringen pr. 1. januar  

 i det følgende år.
 § 34.  Vurderingsrådene er pligtige til at medvirke  

 ved revisioner af vurderingerne.
 Stk. 2.  Vurderingsrådene er pligtige til på begæring af  

 offentlige myndigheder at afgive erklæringer på områder, der vedrører  

 vurdering af ejendomme i kommunen (vurderingsdistriktet). Er vurderingsrådets  

 pligt til at afgive erklæringer ikke udtrykkelig hjemlet i særlig lov,  

 afgøres spørgsmålet om omfanget af vurderingsrådets pligt endeligt af  

 ministeren for skatter og afgifter, ligesom denne i samme tilfælde, hvor  

 omstændighederne måtte tale derfor, på begæring af vurderingsrådet kan  

 bestemme, at der af den pågældende myndighed skal erlægges et vederlag til  

 vurderingsrådet for erklæringens afgivelse.
 § 35.  Skyldrådenes opgaver er:
Stk. 2.  Skyldrådene kan foretage besigtigelse af  

 ejendomme som led i udførelsen af deres opgaver.
Legitimation skal forevises  

 på forlangende.
De nærmere regler for besigtigelse fastsættes af  

 ligningsrådet.
§ 36.  Skyldrådsformanden leder skyldrådets arbejde og  

 varetager ekspeditionen af skyldrådets afgørelser.
Han bør særlig have  

 opmærksomheden henvendt på, at der opnås ensartethed i vurderingerne inden  

 for skyldkredsen.
 § 37.  (Ophævet).
G.
Vurderingen.
Klage.
Revision § 38.  Ministeren for skatter og afgifter kan  

 bestemme, at der, forinden vurdering af bestemte typer af ejendomme finder  

 sted, af ejerne skal udfyldes og underskrives et skema, indeholdende de af  

 ministeren fastsatte oplysninger og specifikationer.
Ministeren for skatter  

 og afgifter kan tillige bestemme, at ejere af ejendomme, på hvis grund eller  

 bygninger der er afholdt udgifter til forbedring, skal indsende oplysning om  

 disse udgifter på et særligt skema.
For ejendomme, som er opdelt i  

 ejerlejligheder, skal ejerforeningen efter ministerens nærmere bestemmelse  

 udfylde og underskrive et skema med de oplysninger, der er nødvendige for  

 ansættelsen af grundværdien og af fradrag for grundforbedringer.
Stk. 2.  I skemaet, der tilstilles ejeren af  

 vurderingsrådet, skal det angives, til hvem og inden for hvilken frist  

 skemaet skal tilbagesendes i udfyldt og underskrevet stand.
Fristen skal  

 mindst være 14 dage og kan, når omstændighederne taler derfor, forlænges af  

 vurderingsrådet.
 § 39.  Vurderingerne foretages af vurderingsrådet på  

 grundlag af oplysninger fra det i stk. 2 nævnte register, fra bygnings- og  

 boligregistret, fra andre registre med oplysninger om fast ejendom, fra de  

 indkomne udfyldte skemaer og udfra vurderingsrådets personlige kendskab til  

 ejendommene.
 Stk. 2.  Ministeren for skatter og afgifter kan pålægge  

 kommunalbestyrelserne at opretholde og ajourføre et register indeholdende de  

 for vurderingen nødvendige oplysninger, herunder oplysninger om matriklen, de  

 vurderede ejendomme, ejerforholdene, ansættelserne, fordelingerne og  

 afgørelser efter § 33. Ministeren for skatter og afgifter fastsætter de  

 nærmere regler for registrets førelse samt for adgangen til at benytte  

 registret.
§ 39A.
Kommunerne yder vurderingsrådene bistand af kontormæssig art.  

 Ministeren for skatter og afgifter fastsætter de nærmere regler herfor.
§ 40.  Ved almindelige vurderinger gives der  

 meddelelse til ejeren om vurderingsrådets ansættelser og fordelinger, samt om  

 afgørelser efter § 33, stk. 1. Ved årsomvurderinger og ved vurderinger efter  

 § 4 og § 4A gives de samme oplysninger til ejeren.
Såfremt begæring om  

 vurdering er fremsat i anledning af salg, gives der meddelelse til såvel  

 køber som sælger.
Ved de årlige reguleringer i medfør af § 2A underrettes  

 ejerne om de årsregulerede ansættelser og fordelinger.
Stk. 2.  Når en almindelig vurdering, en årsomvurdering  

 eller en årsregulering er afsluttet, udfærdiger kommunerne en fortegnelse  

 over de foretagne ansættelser samt over de foretagne reguleringer.
På  

 fortegnelsen over årsomvurderingen medtages for ejendomme, som ikke er  

 omfattet af årsomvurderingen, de vurderinger, der er foretaget i henhold til  

 § 4 eller § 4A i tiden mellem sidste almindelige vurdering eller  

 årsomvurdering og pågældende 1. januar.
Har en ejendom i nævnte tidsrum været  

 genstand for flere vurderinger i medfør af § 4 eller § 4A, medtages alene den  

 sidst foretagne vurdering.
 Stk. 3.  Ved almindelig vurdering giver kommunerne efter  

 forudgående offentlig bekendtgørelse offentligheden adgang til oplysning om  

 resultatet af vurderingerne inden for en periode af mindst 14 dage.
 § 41.  (Ophævet).
§ 42.  Klager over vurderingsrådenes ansættelser samt  

 over vurderingsrådets afgørelser og fordelinger i medfør af § 33 og § 33A  

 indgives af ejerne til skyldrådet.
De reguleringsfaktorer, som er fastsat af  

 ligningsrådet i medfør af § 2A, kan ikke påklages.
Er vurderingen foretaget  

 efter begæring af en anden end ejeren, kan klage desuden indgives af den, der  

 har begæret vurderingen; i de i § 8, stk. 3, 3. punktum, omhandlede tilfælde  

 kan hver af parterne i salget påklage ansættelsen m. v.
En ejer kan også  

 påklage ansættelsen m. v. af andres ejendom, når ejeren har en retlig og  

 økonomisk interesse heri.
Ansættelsen m. v. af en ejendom kan endvidere  

 påklages af den bruger, der ifølge lov eller kontrakt er forpligtet til at  

 udrede skatterne af ejendommen.
Stk. 2.  Ved de almindelige vurderinger og  

 årsomvurderingerne skal klage være indgivet senest den 15. oktober i  

 vurderingsåret.
Ved de i medfør af §§ 4 og 4A foretagne vurderinger er  

 klagefristen 4 uger fra datoen for meddelelsen om resultatet af vurderingen.  

 Ved vurderingsrådets afgørelse i medfør af § 33A er klagefristen 4 uger fra  

 datoen for meddelelsen om afgørelsen.
 Stk. 3.  I tilfælde, hvor en klage er indgivet indtil 2  

 måneder efter udløbet af den i stk. 2 fastsatte frist, kan skyldrådet,  

 såfremt det finder, at undskyldende omstændigheder gør sig gældende, se bort  

 fra den skete overskridelse af klagefristen.
Stk. 4.  Ministeren for skatter og afgifter kan, hvor  

 ganske særlige forhold taler derfor, forlænge den i stk. 2, 1. pkt.,  

 fastsatte frist.
Ministeren eller den, han bemyndiger dertil, kan i øvrigt,  

 når særlige forhold taler derfor, bestemme, at skyldrådet skal tage en klage  

 under påkendelse, uanset at klagefristen er overskredet.
 § 43.  Hvis skyldrådet ændrer en ansættelse, for  

 hvilken der foreligger afgørelse eller fordeling i medfør af § 33, skal  

 skyldrådet samtidig træffe bestemmelse om, hvilken indflydelse ændringen får  

 på afgørelsen eller fordelingen.
§ 44.  Er en ansættelse m. v. påklaget af en anden end  

 ejendommens ejer, må skyldrådet ikke ændre ansættelsen m. v., forinden der er  

 givet ejeren lejlighed til at udtale sig; i de i § 8, stk. 3, 3. punktum,  

 omhandlede tilfælde skal der gives hver af parterne i salget lejlighed til at  

 udtale sig.
Er en fordeling påklaget, skal der gives de øvrige i fordelingen  

 interesserede lejlighed til at udtale sig, forinden ændring af fordelingen  

 finder sted.
Stk. 2.  En ansættelse m. v., der ikke er påklaget, må  

 ikke ændres af skyldrådet, forinden ejeren har haft lejlighed til at udtale  

 sig.
Dette gælder dog ikke, såfremt ændringen sker som led i en revision af  

 vurderingsresultatet af større grupper af ejendomme, jfr. § 45, stk. 2.
 Stk. 3.  Ønsker klageren eller andre, der har ret til at  

 udtale sig angående ændring af en ansættelse m. v., adgang til personligt  

 møde for skyldrådet, skal der gives pågældende lejlighed til sådant møde.
 § 45.  Om skyldrådets afgørelse af klagesager  

 vedrørende ansættelser, fordelinger eller afgørelser i medfør af § 33, stk.  

 1, skal der gives klageren og de øvrige interesserede skriftlig underretning.  

 Meddelelsens nærmere indhold fastsættes af statsskattedirektoratet.
 Stk. 2.  Når en ansættelse, fordeling eller afgørelse  

 efter § 33, stk. 1, ændres af skyldrådet uden klage, gives der tilsvarende  

 ejeren og de øvrige interesserede skriftlig underretning.  

 Statsskattedirektoratet kan fastsætte en periode, inden for hvilken  

 offentligheden skal have adgang til oplysning efter reglerne i § 40, stk. 3.
§ 46.  Med hensyn til klage til landsskatteretten over  

 skyldrådets afgørelser og angående ligningsrådets revision af ansættelserne  

 m. v. henvises til skattestyrelsesloven.
I tilfælde, hvor en vurdering er  

 begæret af en anden end ejeren, har såvel ejeren som den, der har begæret  

 vurderingen, adgang til klage til landsskatteretten; i de i § 8, stk. 3, 3.  

 punktum, omhandlede tilfælde kan hver af parterne i salget påklage  

 ansættelsen m. v.
 Stk. 2.  I de i § 45, stk. 2, 2. pkt., nævnte tilfælde  

 regnes klagefristen fra den sidste dag, offentligheden har adgang til  

 oplysning.
H.
Særlige bestemmelser § 47.  Offentlige myndigheder, pengeinstitutter,  

 assuranceselskaber samt dige- og pumpelag og deslige institutioner er på  

 begæring forpligtet til uden betaling at meddele vurderingsmyndighederne de  

 oplysninger, der kan tjene dem til vejledning ved udførelsen af deres hverv.  

 Det samme gælder oplysninger til landsskatteretten.
Vægrer nogen sig ved at  

 meddele de begærede oplysninger, afgør ministeren for skatter og afgifter,  

 hvorvidt han er pligtig dertil, og kan om fornødent fremtvinge oplysningernes  

 meddelelse ved pålæg af daglige bøder.
 § 48.  (Ophævet).
 § 49.  Ministeren for skatter og afgifter fastsætter  

 de nærmere regler for denne lovs gennemførelse.
 § 50.  Denne lov træder i stedet for lov nr. 352 af 7.  

 august 1922 om beskatning til staten af faste ejendomme, således som denne er  

 ændret ved lov nr. 47 af 6. marts 1936, lov nr. 102 af 14. april 1937, § 22 i  

 lov nr. 108 af 31. marts 1938, lov nr. 289 af 3. juli 1942, lov nr. 88 af 7.  

 marts 1951 og lov nr. 61 af 12. marts 1955. Reglerne om vurderingen og  

 vurderingsmyndighederne er som lov nr. 179 af 23. juni 1956 om vurdering af  

 landets faste ejendomme, trådt i kraft den 1. september 1956.
 § 51.  Denne lov gælder ikke for Færøerne og Grønland.
--- § 2  i lov nr. 224 af 4. juni 1965, der er trådt i  

 kraft den 1. august 1965, indeholder følgende bestemmelse:
"Hvor ved nærværende lovs ikrafttræden en ejendom har fradrag i  

 grundværdien for forbedringer fastsat efter den hidtidige regel i § 18, stk.  

 2, i loven om vurdering og beskatning til staten af faste ejendomme, kan  

 fradraget for den pågældende forbedring for den resterende del af den for  

 forbedringen gældende fradragsperiode ikke ansættes lavere end det hidtil  

 ansatte beløb." --- Lov nr. 310 af 10. juni 1976 (Lov om ændring af lov om vurdering af  

 landets faste ejendomme), hvis § 1, nr. 1, ændrer § 2, stk. 2, nr. 1, nr. 2, ændrer affattelsen af § 2, stk. 2, nr. 6, nr. 3, ændrer § 2, stk. 2, nr. 7, nr. 4, ændrer § 2, stk. 2, nr. 8, nr. 5, ændrer § 2, stk. 2, nr. 9, nr. 6, ændrer § 2, stk. 2, nr. 10, nr. 7, ændrer § 2, stk. 4, 2. og 3. pkt., nr. 8, ændrer § 2, stk. 5, nr. 9, ændrer § 4, stk. 1, sidste pkt., nr. 10, ændrer § 4, stk. 5, 2. pkt., nr. 11, ændrer § 7, nr. 5, nr. 12, ophæver § 8, stk. 3, 5. pkt., nr. 13, ændrer § 8, stk. 5, nr. 14, foretager en redaktionel ændring af § 14, stk. 1, 1. pkt., nr. 15, foretager en redaktionel ændring af § 14, stk. 7, nr. 16, indsætter en ny § 16A, nr. 17, er en redaktionel ændring af § 17, nr. 18, indsætter en ny § 21A, nr. 19, ændrer § 22, nr. 20, ændrer § 23, nr. 21, ændrer § 24, nr. 22, ophæver § 26, der erstattes af § 39A, jfr. nr. 35, nr. 23, ændrer § 27, nr. 24, ændrer § 28, nr. 25, indsætter en ny § 29A, nr. 26, indsætter et nyt § 30, stk. 2, nr. 27, redaktionelt ændrer § 33, stk. 1, nr. 28, redaktionelt ændrer § 33, stk. 5, 1. pkt., nr. 29, ophæver § 33, stk. 5, 2. pkt., nr. 30, indsætter nyt stk. 2 i § 35, nr. 31, ændrer § 38, stk. 1, nr. 32, ophæver § 38, stk. 3, nr. 33, ændrer § 39, stk. 1, nr. 34, ophæver § 39, stk. 2, nr. 35, indsætter en ny § 39A, nr. 36, ændrer § 40, nr. 37, ændrer § 42, stk. 1, 1. pkt., nr. 38, ændrer § 42, stk. 2, nr. 39, ophæver § 42, stk. 3, nr. 40, ændrer § 42, stk. 4, (tidl. stk. 5), nr. 41, foretager redaktionel ændring af § 44, stk. 2, sidste pkt., nr. 42, ændrer § 45, stk. 1, nr. 43, ændrer § 45, stk. 2, nr. 44, ændrer § 46, stk. 1, 1. pkt., nr. 45, ændrer § 46, stk. 2, indeholder i § 2 følgende bestemmelser:
§ 2 Stk. 1.  § 1, nr. 1-7, træder i kraft ved  

 årsomvurderingen pr. 1. april 1978. § 1, nr. 9-12, 17, 28, 29, 31, 34, 36,  

 38-40, 43 og 45, træder i kraft ved 16. almindelige vurdering pr. 1. april  

 1977. § 1, nr. 19, træder i kraft den 1. januar 1979. § 1, nr. 20, træder i  

 kraft den 1. april 1979. I øvrigt træder loven i kraft den 1. juli 1976.
 Stk. 2.  Førstkommende valg efter vurderingslovens § 22,  

 stk. 2, som affattet ved § 1, nr. 19, sker pr. 1. januar 1979. Samtidig  

 udløber den valgperiode, der begyndte den 1. april 1975.
 Stk. 3.  Førstkommende udnævnelse af vurderingsformænd  

 efter vurderingslovens § 23, stk. 2, som affattet ved § 1, nr. 20, finder  

 sted pr. 1. april 1979.
 Stk. 4.  Uanset bestemmelserne i vurderingslovens § 23,  

 stk. 3, 2. og 3. pkt., som affattet ved § 1, nr. 20, kan en  

 vurderingsformand, der første gang er udnævnt før 1. januar 1976, fortsat  

 være medlem af den kommunalbestyrelse, hvori han senest er indtrådt i året  

 1975.
--- Lov nr. 243 af 8. juni 1979 (Lov om ændring af ligningsloven og om ændring  

 af lov om vurdering af landets faste ejendomme (Lejeværdi af egen bolig m. v.  

 i 1980)), hvis § 2 indsætter nyt stk. 5 og 6 i § 33, indeholder i § 4  

 følgende bestemmelser:
§ 4 Stk. 1.  § 2 har virkning fra og med årsomvurderingen  

 pr. 1. april 1980, jfr. dog stk. 2.
 Stk. 2.  For ejendomme, der er omfattet af  

 vurderingslovens § 33, stk. 5 eller 6, som affattet ved § 2, og som ikke skal  

 årsomvurderes pr. 1. april 1980, foretages der fordeling af ejendomsværdien  

 ved 16. almindelige vurdering eller en eventuel senere vurdering inden 1.  

 april 1980, jfr. stk. 3-6.
 Stk. 3.  Fordelingerne foretages af vurderingsrådet på  

 grundlag af oplysninger fra bygnings- og boligregistret og fra andre registre  

 samt ud fra vurderingsrådets eget direkte kendskab til ejendommene.
Stk. 4.  Der gives meddelelse til ejeren om resultatet  

 af fordelingen og om grundlaget for denne.
Ministeren for skatter og afgifter  

 fastsætter de nærmere regler om, hvilke oplysninger meddelelsen skal  

 indeholde.
Stk. 5.  Klage over de efter stk. 2-4 foretagne  

 fordelinger indgives til skyldrådet af ejeren.
Klagen, der skal være  

 skriftlig og begrundet, skal være modtaget inden 4 uger efter, at der er  

 givet vedkommende meddelelse om fordelingen.
 Stk. 6.  I øvrigt finder reglerne i § 39A, § 42, stk. 3  

 og stk. 4, 2. pkt., § 44, stk. 1, 2. pkt., § 44, stk. 2 og 3, § 45, stk. 1 og  

 stk. 2, 1. pkt., samt § 46, stk. 1, 1. pkt., i lov om vurdering af landets  

 faste ejendomme, jfr. lovbekendtgørelse nr. 363 af 1. juli 1976, anvendelse  

 på de i stk. 2-5 nævnte fordelinger.
--- Lov nr. 224 af 18. maj 1981 (Lov om ændring af lov om vurdering af landets  

 faste ejendomme og om ændring af ligningsloven (Kontantvurdering m. v.)),  

 hvis § 1, nr. 1-3, ændrer § 2, stk. 2 og 4, nr. 4, indsætter en ny § 2A, nr. 5-6, ændrer § 3, nr. 7, ændrer § 4, stk. 3, nr. 8, ændrer § 4, stk. 5, nr. 9-10, ændrer § 4A, nr. 11, ændrer § 5, stk. 1, nr. 12, indsætter nyt stk. 3 i § 5, nr. 13, ændrer § 5, stk. 5, nr. 14, ændrer § 6, nr. 15, indsætter en ny § 6A, nr. 16, ændrer § 10, stk. 3, nr. 17, ophæver § 14, stk. 7, nr. 18, ændrer § 17, nr. 19, ophæver § 29, nr. 20, ændrer § 33, stk. 1, nr. 21, indsætter en ny § 33A, nr. 22, ændrer § 35, stk. 1, litra c, nr. 23, ophæver § 37, nr. 24, ændrer § 38, stk. 1, nr. 25, ændrer § 39, stk. 2, nr. 26, ændrer § 40, stk. 1, nr. 27, ændrer § 40, stk. 2, nr. 28-29, ændrer § 42, stk. 1, nr. 30, ændrer § 42, stk. 2, nr. 31, ændrer § 43, nr. 32, ændrer § 44, stk. 1-3, nr. 33, ændrer § 45, stk. 1 og 2, nr. 34, ændrer § 46, stk. 1, indeholder i § 3 følgende bestemmelse:
§ 3 Stk. 1.  § 1 har virkning fra og med 17. almindelige  

 vurdering pr. 1. april 1981.
Stk. 2.  - --- Lov nr. 266 af 27. maj 1981 (Lov om ændring af ligningsloven og om ændring  

 af lov om vurdering af landets faste ejendomme (Skove og fredede bygninger)),  

 hvis § 2 indsætter nyt stk. 7 i § 33, indeholder i § 3 følgende bestemmelser:
§ 3 Stk. 1.  Loven har virkning fra og med indkomståret  

 1981.
 Stk. 2.  Ved opgørelsen af den skattepligtige formue for  

 indkomståret 1980 medregnes ejendomme, som omfatter mindst 50 ha skov, til  

 den ved årets udgang ansatte ejendomsværdi med et nedslag i ejendomsværdien  

 på 20 pct. af den af vurderingsmyndighederne til skov henførte del af  

 ejendomsværdien.
Stk. 3.  De fordelinger, som er omtalt i § 33, stk. 7, i  

 vurderingsloven, som affattet ved § 2, foretages første gang i forbindelse  

 med 17. almindelige vurdering.
For ejendomme, som ved den seneste vurdering  

 forud for den 1. januar 1981 omfatter mindst 50 ha skov, foretager  

 vurderingsrådet en fordeling af ejendomsværdien på den del af ejendommen, der  

 benyttes til skov, og på den øvrige del af ejendommen.
Stk. 4.  Der gives meddelelse om resultatet af de i stk.  

 3, 2. pkt., omtalte fordelinger til den, der pr. 31. december 1980 ejede den  

 pågældende ejendom.
Over de i stk. 3, 2. pkt., nævnte fordelinger skal  

 skriftlig klage være indgivet til skyldrådet inden 4 uger efter, at der er  

 givet vedkommende meddelelse om fordelingen.
I øvrigt finder bestemmelserne i  

 afsnit G i vurderingsloven og i kapitel 4 i skattestyrelsesloven anvendelse  

 på de i stk. 3, 2. pkt., omtalte fordelinger.
--- Lov nr. 200 af 18. maj 1982 (Lov om ændring af lov om vurdering af landets  

 faste ejendomme), hvis § 1, nr. 1, ændrer § 22, nr. 2, ophæver § 23, stk. 1 og stk. 4, nr. 3, indsætter nyt stk. 3-5 i § 23, nr. 4, ændrer § 31, indeholder i § 2 følgende bestemmelser:
§ 2 Stk. 1.  Loven træder i kraft dagen efter  

 bekendtgørelsen i Lovtidende og har virkning fra 1. januar 1983.
 Stk. 2,  For de vurderingsformænd, hvis funktionsperiode  

 udløber 31. marts 1983, forlænges funktionsperioden til 31. december 1984.
 Stk. 3.  Førstkommende valg af vurderingsmænd efter  

 lovens ikrafttræden sker for perioden 1. januar 1983 til 31. december 1984.
--- Lov nr. 201 af 18. maj 1982 (Lov om ændring af lov om vurdering af landets  

 faste ejendomme (Ændringer som følge af lov om lån til betaling af  

 ejendomsskatter)), hvis § 1 ændrer § 33, stk. 2, indeholder i § 2 følgende  

 bestemmelse:
§ 2 Loven træder i kraft dagen efter bekendtgørelsen i Lovtidende.
--- Lov nr. 207 af 16. maj 1984 (Lov om ændring af lov om vurdering af landets  

 faste ejendomme), hvis § 1, nr. 1, ændrer § 1, nr. 2, redaktionelt ændrer § 2, stk. 2, nr. 1, nr. 3, redaktionelt ændrer § 2, stk. 2, nr. 3, 5 og 6 samt § 4, stk. 5, nr. 4, redaktionelt ændrer § 2, stk. 2, nr. 7, nr. 5, redaktionelt ændrer § 2, stk. 4, nr. 6, redaktionelt ændrer § 2A, 1. pkt., nr. 7, redaktionelt ændrer § 3, § 4, stk. 3, og § 4A, nr. 8, redaktionelt ophæver § 5, stk. 4, nr. 9, ændrer § 5, stk. 4 (tidl. stk. 5), nr. 10, ændrer § 6, nr. 11, ophæver § 6A, nr. 12, redaktionelt ændrer § 10, stk. 3, nr. 13, ændrer § 23, stk. 1, 4. pkt., nr. 14, ændrer § 23, stk. 2, 1. pkt., nr. 15, ændrer § 23, stk. 4, 1. pkt., nr. 16, ændrer § 25, nr. 17, redaktionelt ændrer § 33A, nr. 18, redaktionelt ændrer § 35, stk. 1, litra c, nr. 19, redaktionelt ændrer § 39, stk. 2, 1. pkt., nr. 20, redaktionelt ændrer § 40, stk. 1, 1. pkt., nr. 21, ændrer § 40, stk. 1, 4. pkt., nr. 22, redaktionelt ændrer § 40, stk. 2, 1. pkt., nr. 23, ophæver § 40, stk. 2, 2. pkt., nr. 24, redaktionelt ændrer § 40, stk. 2, 3. pkt., nr. 25, ændrer § 40, stk. 3, nr. 26, ændrer § 42, stk. 1, nr. 27, ændrer § 42, stk. 2, 1. pkt., nr. 28, redaktionelt ændrer § 43, nr. 29, redaktionelt ændrer § 44, stk. 1, nr. 30, redaktionelt ændrer § 44, stk. 2 og 3, nr. 31, redaktionelt ændrer § 45, nr. 32, redaktionelt ændrer § 46, stk. 1, indeholder i § 2 følgende  

 bestemmelser:
§ 2 Stk. 1.  § 1, nr. 1, 16 og 25, træder i kraft dagen  

 efter bekendtgørelsen i Lovtidende. § 1, nr. 1-12, 17-24 og 26-32 har  

 virkning fra og med 18. almindelige vurdering, som finder sted den 1. januar  

 1986. § 1, nr. 13 og nr. 14, træder i kraft den 1. januar 1985. § 1, nr. 15,  

 træder i kraft den 1. januar 1987.
 Stk. 2.  For de vurderingsmænd, hvis funktionsperiode  

 udløber den 31. december 1984, forlænges funktionsperioden til 31. december  

 1986.
 Stk. 3.  For de vurderingsformænd, hvis funktionsperiode  

 udløber den 31. december 1984, kan genudnævnelse dog ske pr. 1. januar 1985,  

 såfremt de på dette tidspunkt ikke er fyldt 69 år.
