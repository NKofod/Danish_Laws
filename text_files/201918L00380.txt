Ændringsforslag stillet den 19. december 2019 Ændringsforslag til 3. behandling af Forslag til lov om ændring af lov om en aktiv beskæftigelsesindsats og forskellige andre love (Obligatorisk pensionsordning for personer i fleksjobordningen m.v. og konsekvensændringer som følge af den forenklede beskæftigelsesindsats m.v.) [af beskæftigelsesministeren (Peter Hummelgaard)]:
Til § 2 Af beskæftigelsesministeren:
 1) Indledningen affattes således:
 »I lov om aktiv socialpolitik, jf. lovbekendtgørelse nr. 981 af 23. september 2019, som ændret bl.a. ved § 8 i lov nr. 339 af 2. april 2019 og § 2 i lov nr. 551 af 7. maj 2019 og senest ved § 3 i lov nr. 1420 af 17. december 2019, og som ændres ved § 1 i det af Folketinget den 20. december 2019 vedtagne forslag til lov om ændring af lov om aktiv socialpolitik, integrationsloven og forskellige andre love (Enklere og skærpede sanktioner, styrket kontrol med snyd og færre fejludbetalinger m.v.), foretages følgende ændringer:«.
[Konsekvensændring som følge af vedtagelsen af lovforslag nr.
L 66] 2) I den under nr. 1 foreslåede § 80 b ændres i stk. 2, 1. pkt., »§ 13 g, § 26, stk. 2, §§ 30-33, 36-43, 68 a og 69 b-69 f, § 69 j, stk. 5 og 9, §§ 69 m-69 q, 73 f og 73 g, § 74 d, stk. 2 og 3, og §§ 76-77 b« til: »§ 13 g, § 26, stk. 2, §§ 30-33, 36-40 a, 42, 43, 68 a og 69 b-69 f, § 69 j, stk. 5 og 9, §§ 69 m-69 q,  73 f og 73 g, § 74 d, stk. 2 og 3, og §§ 76-77 b«.
[Konsekvensændring som følge af vedtagelsen af lovforslag nr.
L 66] 3) Nr. 2 affattes således:
 »2. § 109 affattes således:
»§ 109. En gang årligt den 1. januar reguleres med satsreguleringsprocenten efter lov om en satsreguleringsprocent og efter stk. 4 de beløb, der er nævnt i 1) § 27, stk. 2, om et støttebeløb til familier med børn under 18 år og 2) § 85 a om efterlevelseshjælp.
Stk. 2. En gang årligt den 1. januar reguleres med 1,7 pct. tillagt tilpasningsprocenten for det pågældende finansår, jf. lov om en satsreguleringsprocent, og med det fradrag, der følger af stk. 4, de beløb, der er nævnt i 1) § 12, stk. 3, og §§ 22-26 om hjælp til forsørgelse, 2) § 13 f, stk. 15, om omregningssatsen ved ordinært og ustøttet arbejde uden fastsat arbejdstid, 3) § 13 g, stk. 1, om nedsættelse af hjælpen til ugifte personer, der ikke opfylder kravet om 225 timers ordinært og ustøttet arbejde inden for de seneste 12 kalendermåneder, 4) § 25 b, stk. 1-5, om de øvre grænser for den samlede hjælp, 5) § 26, stk. 5, 7 og 8, om beregning af hjælp til ægtepar, der ikke opfylder kravet om 225 timers ordinært og ustøttet arbejde inden for de seneste 12 kalendermåneder, 6) § 30 om indtægtsfradrag for ægtepar omfattet af § 26, stk. 3, 7) § 31 om fradrag for arbejdsindtægter m.v., 8) § 35, stk. 4, om sanktionssatser og §§ 42 og 43 om sanktioner ved uberettiget modtagelse af hjælp samtidig med arbejde eller ophold i udlandet, 9) § 68 og § 69 j, stk. 2 og 4, om ressourceforløbsydelse og § 71 om revalideringsydelse, 10) § 68 a, stk. 3, og § 69 j, stk. 10, om fradrag for arbejdsindtægter i ressourceforløbsydelse, 11) § 69 d, stk. 2 og 3, om nedsættelse af hjælpen efter § 68 og § 69 o, stk. 2 og 3, om nedsættelse af hjælpen efter § 69 j, 12) § 79, stk. 3, om mindstebeløb for ATP-beregning og 13) § 96 a om fradrag for beløb til dækning af forskudsvis udbetalt børnebidrag.
 Stk. 3. Niveauet for det beløb, som fremgår af § 68 a, stk. 2, § 69 j, stk. 9, og § 74 d, stk. 3, 1. pkt., reguleres efter § 189 a i lov om en aktiv beskæftigelsesindsats.
 Stk. 4. For finansårene 2020-2023 fradrages reguleringen efter stk. 1 og 2 med procentsatsen 0,75 for de beløb, der er nævnt i stk. 1 og stk. 2, nr. 1-6 og 8-13. Ved den årlige regulering af sanktionssatserne nævnt i § 35, stk. 4, jf. stk. 1, nr. 8, afrundes de regulerede beløb til nærmeste hele beløb deleligt med 50.
Stk. 5. Beskæftigelsesministeren bekendtgør størrelsen af de regulerede beløb.«« [Nyaffattelse af reguleringsbestemmelserne i § 109] Til § 3 4) Indledningen affattes således:
 »I lov om Arbejdsmarkedets Tillægspension, jf. lovbekendtgørelse nr. 1110 af 10. oktober 2014, som ændret bl.a. ved § 1 i lov nr. 339 af 2. april 2019 og senest ved § 10 i lov nr. 1374 af 13. december 2019, og som ændres ved § 10 i det af Folketinget den 20. december 2019 vedtagne forslag til lov om ændring af lov om social pension og forskellige andre love (Indførelse af seniorpension), foretages følgende ændring:«.
[Konsekvensændring som følge af vedtagelsen af lovforslag nr.
L 67] 5) I det under nr. 1 foreslåede kapitel 5 e affattes § 17 s, stk. 1, nr. 7, således:
»7) Førtidspension og seniorpension, jf. § 33 f i lov om social pension, og førtidspension, jf. § 33 a i lov om højeste, mellemste, forhøjet almindelig og almindelig førtidspension m.v.« [Udvidelse af kredsen af ydelser, hvoraf der beregnes bidrag til den obligatoriske pensionsordning] Til § 6 6) I nr. 1 ændres »§ 8, nr. 4 og 7,« til:  »§ 8, nr. 4 og 6-8,«.
[Konsekvensændring som følge af nyaffattelse af § 109 i lov om aktiv socialpolitik] Til § 7 7) I nr. 1 indsættes efter »§ 2,«: »nr. 97 og«.
[Konsekvensændring som følge af nyaffattelse af § 109 i lov om aktiv socialpolitik] Bemærkninger Til nr. 1 Nyaffattelsen af paragrafindledningen er en konsekvens af ændringsforslag nr. 2.
Til nr. 2 Efter den under § 2, nr. 1, foreslåede § 80 b, stk. 2, vil bidraget til den obligatoriske pensionsordning blive beregnet med den procentsats, der er nævnt i § 80 c, på grundlag af den ydelse, der er beregnet til personen efter reglerne i § 13 g, § 26, stk. 2, §§ 30-33, 36-43, 68 a og 69 b-69 f, § 69 j, stk. 5 og 9, §§ 69 m-69 q, 73 f og 73 g, § 74 d, stk. 2 og 3, og §§ 76-77 b.
Det vil sige, at bidraget til den obligatoriske pensionsordning af uddannelses- og kontanthjælp, hjælp til personer efter § 27 a i lov om aktiv socialpolitik, revalideringsydelse, ressourceforløbsydelse under ressourceforløb, ressourceforløbsydelse under jobafklaringsforløb og ledighedsydelse beregnes på grundlag af hjælpen efter fradrag for arbejde og indtægter og efter nedsættelse af hjælpen på grund af sanktioner.
Som følge af ændringerne i § 1, nr. 26, i lovforslag nr.
L 66, forslag til lov om ændring af lov om aktiv socialpolitik, integrationsloven og forskellige andre love (Enklere og skærpede sanktioner, styrket kontrol med snyd og færre fejludbetalinger m.v.), som ophæver lovens § 41, foreslås det at konsekvensændre opregningen af bestemmelser i den foreslåede § 80 b, stk. 2, således at henvisningen til lovens § 41 udgår.
Til nr. 3 Som led i udmøntningen af »Aftale om ny regulering af folkepensionen og indførelse af obligatorisk opsparing for overførselsmodtagere« af 30. november 2018 blev § 109 i lov om aktiv socialpolitik om satsregulering af ydelser efter loven ændret ved § 8, nr. 6-8, i lov nr. 339 af 2. april 2019 om ændring af lov om Arbejdsmarkedets Tillægspension og forskellige andre love (Indførelse af obligatorisk pensionsordning for overførselsindkomstmodtagere og tillæg til refusion til arbejdsgivere samt ændring af satsregulering af forskellige overførselsindkomster).
Med ændringen affattes § 109, stk. 1, om regulering af ydelser med satsreguleringsprocenten på ny, og der indsættes et nyt stykke, som fastsætter den nedsatte satsregulering for ydelser m.v., der er omfattet af den obligatoriske pensionsordning.
Endvidere ændres henvisningen i § 109, stk. 2, der bliver stk. 3, til en ny bestemmelse i lov om en aktiv beskæftigelsesindsats.
Endelig samles § 109, stk. 3 og 4, i et nyt stk. 4. Ændringerne træder i kraft den 1. januar 2020.
 Som led i konsekvensændringerne i forbindelse med lov nr. 548 af 7. maj 2019 om en aktiv beskæftigelsesindsats blev henvisningen i § 109, stk. 2, der bliver stk. 3, ændret til en ny bestemmelse i lov nr. 548 af 7. maj 2019 om en aktiv beskæftigelsesindsats. Ændringen er foretaget ved § 2, nr. 98, i lov nr. 551 af 7. maj 2019 om ændring af lov om organisering og understøttelse af beskæftigelsesindsatsen m.v., lov om aktiv socialpolitik, lov om sygedagpenge, integrationsloven og forskellige andre love (Konsekvenser af aftale om en forenklet beskæftigelsesindsats m.v.). Ændringen træder i kraft den 1. januar 2020.
I lovforslag nr.
L 66, forslag til lov om ændring af lov om aktiv socialpolitik, integrationsloven og forskellige andre love (Enklere og skærpede sanktioner, styrket kontrol med snyd og færre fejludbetalinger m.v.), blev der i det fremsatte lovforslags § 1, nr. 67-69, foreslået ændringer af § 109 i lov om aktiv socialpolitik. Ændringerne er af lovtekniske årsager udgået af lovforslaget ved 3. behandling.
Af hensyn til gennemskueligheden foreslås det at sammenskrive ændringerne af § 109 i lov om aktiv socialpolitik ved at affatte bestemmelsen på ny.
Ved affattelsen af § 109 indarbejdes de ved § 8, nr. 6-8, i lov nr. 339 af 2. april 2019, de ved § 2, nr. 98, i lov nr. 551 af 7. maj 2019 vedtagne ændringer, de ved fremsættelsen af L 66, forslag til lov om ændring af lov om aktiv socialpolitik, integrationsloven og forskellige andre love (Enklere og skærpede sanktioner, styrket kontrol med snyd og færre fejludbetalinger m.v.), foreslåede ændringer og den foreslåede ændring i dette lovforslag.
 Der henvises i øvrigt til bemærkningerne til § 8, nr. 6-8, i lov nr. 339 af 2. april 2019 (Folketingstidende 2018-19, 1. samling, tillæg A, L 143 som fremsat), § 2, nr. 98, i lov nr. 551 af 7. maj 2019 (Folketingstidende 2018-19, 1. samling, tillæg A, L 210 som fremsat) og § 1 i det af Folketinget den 20. december 2019 vedtagne forslag til lov om ændring af lov om aktiv socialpolitik, integrationsloven og forskellige andre love (Enklere og skærpede sanktioner, styrket kontrol med snyd og færre fejludbetalinger m.v.) (Folketingstidende 2019-20, 1. samling, tillæg A, L 66 som fremsat).
Til nr. 4 Nyaffattelsen af paragrafindledningen er en konsekvens af ændringsforslag nr. 5.
Til nr. 5 I forslagets § 3, nr. 1, er det foreslået at affatte § 17 s i lov om Arbejdsmarkedets Tillægspension om de ydelser, hvoraf der skal beregnes bidrag til den obligatoriske pensionsordning på ny.
I lovforslag nr.
L 67, forslag til lov om ændring af lov om social pension og forskellige andre love (Indførelse af seniorpension), som er vedtaget af Folketinget den 20. december 2019, affattes bestemmelsen om beregning m.v. af bidrag til den obligatoriske pensionsordning af førtidspension, jf. lov om social pension, på ny, således at der også skal beregnes bidrag til den obligatoriske pensionsordning af seniorpension.
 Som konsekvens heraf foreslås det at ændre § 17 s, stk. 1, nr. 7, i lov om Arbejdsmarkedets Tillægspension til også at omfatte seniorpension.
Til nr. 6 Efter lovforslagets § 6, nr. 1, ophæves bl.a. § 8, nr. 7, i lov nr. 339 af 2. april 2019 som en konsekvens af lovforslagets § 2, nr. 2, som ændrer § 109, stk. 2, i lov om aktiv socialpolitik.
 Som konsekvens af den i ændringsforslag nr. 3 foreslåede nyaffattelse af § 109 i lov om aktiv socialpolitik, foreslås det at ophæve § 8, nr. 6-8, i lov nr. 339 af 2. april 2019.
Til nr. 7 Efter lovforslagets § 7, nr. 1, ophæves bl.a. § 2, nr. 98, i lov nr. 551 af 7. maj 2019 som en konsekvens af lovforslagets § 2, nr. 2, som ændrer § 109, stk. 2, i lov om aktiv socialpolitik.
 Som konsekvens af den i ændringsforslag nr. 3 foreslåede nyaffattelse af § 109 i lov om aktiv socialpolitik, foreslås det at ophæve § 2, nr. 97 og 98, i lov nr. 551 af 7. maj 2019.
