(Sammenlægning af  

 voksenuddannelsescentre med andre amtskommunale uddannelsesinstitutioner) § 1 I bekendtgørelse nr. 611 af 20. september 1989 om voksenuddannelsescentre,  

 som ændret ved bekendtgørelse nr. 241 af 5. april 1995, foretages følgende  

 ændringer:
 1. Indledningen affattes således:
 »I medfør af § 12, stk. 2, § 16 og § 17 i lov om almen  

 voksenuddannelse, jf. lovbekendtgørelse nr. 557 af 20. juni 1996,  

 fastsættes:».
 2. I § 1 indsættes som stk. 2 :
» Stk. 2.  Voksenuddannelsescentre beliggende i  

 tyndt befolkede områder kan efter amtsrådets bestemmelse sammenlægges med en  

 anden amtskommunal uddannelsesinstitution for at fastholde  

 uddannelsesudbudet.
Ved tyndt befolkede områder forstås kommuner, der er  

 omfattet af geokoderne 33 og 34 i Danmarks Statistiks geografiske opdeling af  

 kommuner efter urbaniseringsgrad.
Det er for tiden de kommuner, der er  

 omfattet af bilaget til denne bekendtgørelse.«.
§ 2 Bekendtgørelsen træder i kraft den 1. oktober 1996.
