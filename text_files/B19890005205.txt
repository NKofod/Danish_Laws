 I henhold til §§ 1 og 22 i lov om gymnasieskoler og studenterkursus, jf.  

 lovbekendtgørelse nr. 715 af 18. november 1987 samt i henhold til §§ 3 og 6 i  

 lov om amtskommuners overtagelse af visse statsskoler og -kursus m.v., jf.  

 lovbekendtgørelse nr. 438 af 27. juni 1986 fastsættes følgende bestemmelser  

 om studenterkursus (studenterkursusbekendtgørelsen):
Offentlige og private studenterkursus § 1.  Studenterkursus kan oprettes og drives af  

 amtskommuner, Københavns og Frederiksberg kommuner og private.
 § 2.  Anerkendelse af private studenterkursus meddeles  

 af Undervisnings- og Forskningsministeriet under følgende betingelser:
 Stk. 2.  Anerkendelsen gives for et bestemt antal år.
 § 3.  Rektorer for offentlige studenterkursus har ret  

 til at afholde studentereksamen og udstede bevis herfor (eksamensret).
 Stk. 2.  Ministeriet kan meddele rektorer for anerkendte  

 private studenterkursus eksamensret.
 § 4.  Til anerkendte studenterkursus ydes statsstøtte  

 efter reglerne i lov om statsstøtte til visse private skoler, jfr. § 19 i lov  

 om gymnasieskoler og studenterkursus.
Optagelse § 5.  Optagelse som kursist på et offentligt eller  

 anerkendt privat studenterkursus kan tidligst finde sted eet år efter  

 undervisningspligtens ophør.
 Stk. 2.  For kursister, der ikke senest den 1. august i  

 I. kursusklasse er fyldt 18 år, er optagelse betinget af, at kursisten:
 Stk. 3.  For kursister, der senest den 1. august i I.  

 kursusklasse er fyldt 18 år, men ikke 25 år, er optagelse betinget af, at  

 kursisten:
 Stk. 4.  For kursister, der senest den 1. august i I.  

 kursusklasse er fyldt 25 år, er optagelse betinget af, at rektor skønner, at  

 kursisten har de fornødne faglige forudsætninger for at gennemføre  

 uddannelsen.
 Stk. 5.  Optagelse er endvidere betinget af, at det kan  

 forventes, at kursisten vil kunne følge undervisningen på kursus på  

 tilfredsstillende måde og fuldføre undervisningen på normal tid.
 Stk. 6.  Ministeriet fastsætter, hvilke andre prøver der  

 kan træde i stedet for de i stk. 2 og 3 nævnte prøver.
 Stk. 7.  Optagelse sker ved kursusforløbets begyndelse.  

 Ministeriet kan dog udstede regler for optagelse efter I. kursusklasse.
 § 6.  Ved ansøgning om optagelse på et offentligt  

 eller anerkendt privat studenterkursus anvendes der et skema, som udfærdiges  

 af ministeriet.
 Stk. 2.  Ansøgningsskemaet indsendes til det kursus,  

 ansøgeren primært ønsker at blive optaget på.
§ 7.  Rektor for et offentligt studenterkursus sender  

 skemaerne for de ansøgere, som opfylder betingelserne for optagelse, men som  

 kursus ikke kan optage af kapacitetsmæssige grunde, til den amtskommune,  

 henholdsvis Københavns eller Frederiksberg kommune, hvor ansøgeren er  

 hjemmehørende.
Amtskommunen eller Københavns eller Frederiksberg kommune  

 henviser herefter ansøgerne så vidt muligt i overensstemmelse med ansøgerens  

 ønsker til et andet offentligt eller anerkendt privat studenterkursus.
Ved  

 henvisningen skal det endvidere tilstræbes, at afstanden mellem ansøgerens  

 bopæl, henholdsvis arbejdssted, og kursus sammenholdt med  

 transportmulighederne bliver rimelig.
 Stk. 2.  Rektor for et anerkendt privat studenterkursus  

 sender skemaerne fra de ansøgere, som opfylder betingelserne for optagelse,  

 og for hvem undervisningsafgiften betales af det offentlige, fordi de ikke  

 har mulighed for at følge undervisningen på et offentligt studenterkursus  

 uden at skifte bopæl eller arbejdssted, til den amtskommune henholdsvis  

 Københavns eller Frederiksberg kommune, hvor ansøgeren er hjemmehørende.
 Stk. 3.  En kursist er hjemmehørende i den kommune, hvor  

 kursisten er tilmeldt folkeregistret, og i den amtskommune, hvor kursistens  

 folkeregisterkommune er beliggende.
§ 8.  For de kursister, der optages på et anerkendt  

 privat studenterkursus efter § 7, stk. 1, betaler amtskommunen henholdsvis  

 Københavns eller Frederiksberg kommune, undervisningsafgiften.
Det samme  

 gælder for de i § 7, stk. 2, omhandlede kursister, hvis amtskommunen,  

 henholdsvis kommunen finder, at de ikke har mulighed for at følge  

 undervisningen på et offentligt studenterkursus uden at skifte bopæl eller  

 arbejdssted.
Er der ikke aftalt andet, påhviler betalingen den amtskommune,  

 henholdsvis Københavns eller Frederiksberg kommune, hvor kursisten er  

 hjemmehørende.
Betalingen sker på grundlag af kursistoplysninger pr. 1.  

 september.
Studenterkursus opbygning og indhold § 9.  Undervisningen på studenterkursus er 2-årig og  

 gives på to forskellige linjer, den sproglige og den  

 matematiske.
Undervisningen omfatter obligatoriske fag, som er  

 fælles for alle kursister på den valgte linje, og valgfag, som kan  

 vælges af kursister på begge linjer, jf. dog stk. 3 og 4. Valgfag findes på  

 to niveauer, højt niveau og mellemniveau.
Stk. 2.  De obligatoriske fag på begge linjer er  

 religion eller oldtidskundskab, dansk, historie, engelsk, geografi og  

 biologi.
På den sproglige linje undervises tillige i tysk eller fransk som  

 fortsættersprog, tysk, fransk, spansk eller russisk som begyndersprog samt i  

 latin og naturfag (matematik-fysik-kemi). På den matematiske linje undervises  

 tillige i matematik, fysik og kemi samt fransk eller tysk som fortsættersprog  

 eller tysk, fransk, spansk eller russisk som begyndersprog.
Stk. 3.  Valgfagene på højt niveau er engelsk, tysk som  

 fortsættersprog og begyndersprog, fransk som fortsættersprog og  

 begyndersprog, spansk, russisk, latin, græsk, samfundsfag, biologi, kemi,  

 fysik og matematik.
Latin og græsk kan kun vælges af kursister på sproglig  

 linje.
Biologi, fysik, kemi og matematik kan kun vælges af kursister på  

 matematisk linje.
Engelsk tilrettelægges forskelligt på de to linjer.
Stk. 4.  Valgfagene på mellemniveau er latin,  

 samfundsfag, geografi, biologi, kemi, fysik, matematik, datalogi, teknikfag,  

 erhvervsøkonomi og filosofi.
Matematik og fysik kan kun vælges af kursister  

 på sproglig linje.
Latin og kemi tilrettelægges forskelligt på de to linjer.
 Stk. 5.  Ministeriet kan godkende, at der tilbydes  

 kursisterne undervisning i andre valgfag end de i stk. 3 og 4 nævnte.
 Stk. 6.  Ministeriet kan godkende, at undervisningen for  

 særlige grupper tilrettelægges over tre år.
 Stk. 7.  Undervisningen omfatter tillige en større  

 skriftlig opgave, jf. § 15.
 Stk. 8.  Alle kursister undervises desuden i edb.
 Stk. 9.  Med hensyn til fagenes indhold følges reglerne  

 i bekendtgørelse nr. 694 af 4. november 1987 om fagene m.v. i gymnasiet  

 (gymnasiefagbekendtgørelsen) med følgende ændringer:
-------------------------------------------------------------------- § 10.  For den enkelte kursist omfatter undervisningen  

 de obligatoriske fag efter § 9, stk. 2 samt valgfag efter § 9, stk. 3 og 4 i  

 et omfang af 3, 4 eller 5 ugentlige timer i I. kursusklasse, jf. § 12, stk. 2  

 og 3, og 11-12 ugentlige timer i II. kursusklasse, jf. dog stk. 2-8 og § 12,  

 stk. 1, note 2). Hertil kommer den større skriftlige opgave.
Et fag kan kun  

 vælges på eet niveau.
 Stk. 2.  Mindst to og højst tre af valgfagene skal  

 vælges blandt de fag, der er nævnt i § 9, stk. 3, dog således at kursister på  

 sproglig linje skal vælge mindst eet sprog på højt niveau, og kursister på  

 matematisk linje skal vælge et af fagene matematik, fysik, kemi, biologi,  

 eller samfundsfag på højt niveau.
Stk. 3.  Kursister på sproglig linje, der vælger både  

 latin og græsk som valgfag på højt niveau, fritages efter eget valg for  

 undervisningen i fortsættersprog eller begyndersprog.
Kursister, der vælger  

 græsk på højt niveau, deltager ikke i undervisningen i oldtidskundskab eller  

 religion i II. kursusklasse.
Stk. 4.  Kursister, som vælger biologi på højt niveau,  

 skal yderligere vælge enten geografi eller kemi på mellemniveau.
Holdene skal  

 oprettes, så undervisningen i de to fag kan koordineres; der kan dispenseres  

 herfra på kursus, hvis elevtal taler herfor.
Stk. 5.  Kursister, som vælger samfundsfag på højt  

 niveau, skal yderligere vælge enten geografi, biologi eller kemi på  

 mellemniveau.
Holdene skal oprettes, så undervisningen i de to fag kan  

 koordineres; der kan dispenseres herfra på kursus, hvis elevtal taler herfor.
 Stk. 6.  Kursister på matematisk linje, som vælger kemi  

 på højt niveau, skal yderligere vælge mindst eet af fagene matematik eller  

 fysik på højt niveau.
 Stk. 7.  Kursister, som vælger både matematik og fysik  

 på højt niveau, skal yderligere vælge kemi på mellemniveau eller højt niveau;  

 disse kursister undervises i matematik og fysik i II. kursusklasse på  

 særskilte hold; der kan dispenseres herfra på kursus, hvis elevtal taler  

 herfor.
 Stk. 8.  Valg af fagene tysk, fransk, spansk og russisk  

 som valgfag forudsætter, at kursisten har fulgt undervisning i det/de  

 pågældende sprog i I. kursusklasse.
§ 11.  Kursisterne skal følge undervisningen i deres  

 valgfag og i samtlige obligatoriske fag på den linje, de har valgt.
De skal  

 herunder aflevere skriftlige arbejder og deltage i årsprøver i I.  

 kursusklasse.
Undervisningen på studenterkursus § 12.  Undervisningen på studenterkursus  

 tilrettelægges med udgangspunkt i følgende timeplan (lektioner pr. uge), jf.  

 stk. 4 og 5:
-------------------------------------------------------------------- -------------------------------------------------------------------- Stk. 2.  Undervisningen i valgfagene på højt niveau, jf.  

 § 9 stk. 3, tilrettelægges efter følgende timeplan (lektioner pr. uge):
-------------------------------------------------------------------- -------------------------------------------------------------------- I fagene latin, biologi og kemi foregår undervisningen i I. kursusklasse  

 på særskilte hold med ialt 5,5 ugetimer, idet de obligatoriske timer  

 inddrages.
Tilsvarende gælder, at undervisningen i fagene engelsk, tysk,  

 fransk, spansk og russisk i II. kursusklasse foregår på særskilte hold med  

 ialt 7 ugetimer, og i matematik med 8 ugetimer, idet de obligatoriske timer  

 inddrages.
Stk. 3.  Valgfagene på mellemniveau, jf. § 9 stk. 4,  

 tilrettelægges over eet år med tre ugentlige timer i II. kursusklasse.
For de  

 kursister, som ikke har modtaget undervisning i geografi i I. kursusklasse  

 foregår undervisningen i geografi på mellemniveau på særskilte hold med ialt  

 5,5 ugetimer, idet de obligatoriske timer inddrages.
 Stk. 4.  Rektor kan bestemme, at fagenes timetal  

 tilrettelægges efter en anden plan end den, der fremgår af stk. 1-3, men det  

 samlede ugetimetal over de to år må ikke afvige fra de anførte samlede  

 ugetimetal.
 Stk. 5.  For 3-årige forløb, jf. § 9, stk. 6, fastsættes  

 timetallene således, at det samlede ugetimetal over de tre år er som anført i  

 stk. 1-3.
 Stk. 6.  For fag med ikke hele ugentligt timetal afgør  

 rektor, om undervisningen skal tilrettelægges over to semestre med  

 forskellige hele ugentlige timetal eller på anden måde, således at det  

 gennemsnitlige ugentlige timetal bliver det anførte.
Stk. 7.  På kursernes aftenhold beskæres det ugentlige  

 timetal med 2 timer fordelt over mindst 2 fag.
Rektor fastsætter, i hvilke  

 fag beskæringen finder sted.
§ 13.  Ved begyndelsen af undervisningen skal læreren  

 enten samme med kursisterne udarbejde en plan for arbejdet i efterårshalvåret  

 eller gøre kursisterne bekendt med en sådan plan.
For de senere faser i  

 undervisningen gælder, at læreren og kursisterne i fællesskab planlægger  

 arbejdet.
Læreren og kursisterne drøfter regelmæssigt undervisningen.
 Stk. 2.  Eksamensopgivelserne udvælges i samråd med  

 kursisterne og skal godkendes af ministeriet.
 Stk. 3.  Undervisningen på kursus skal koordineres med  

 henblik på at sikre sammenhængen mellem fagene og en passende fordeling af  

 kursisternes arbejdsbyrde.
§ 14.  Ud over de i § 10 nævnte fag omfatter  

 undervisningen fællestimer samt ekskursioner m.v.
Ministeriet fastsætter  

 nærmere regler herom.
Den større skriftlige opgave § 15.  I II. kursusklasse udarbejder hver kursist en  

 større skriftlig opgave i et af fagene dansk eller historie eller i et af  

 kursistens valgfag på højt niveau, jf. § 9, stk. 3. Den enkelte kursist  

 vælger selv det fag, som opgaven skal skrives i.
Opgaven udarbejdes i løbet  

 af en uge mellem efterårsferien og juleferien.
Undervisningen suspenderes i  

 denne uge for kursister i II. kursusklasse.
Opgaven formuleres af læreren i  

 det pågældende fag inden for et område, der vælges af kursisten i samråd med  

 læreren.
 Stk. 2.  Ministeriet fastsætter nærmere retningslinjer  

 om praktiske forhold i forbindelse med udarbejdelse af opgaven og om  

 fremgangsmåden ved bedømmelsen af opgaven.
 Stk. 3.  Kursernes lokaler, bibliotek og øvrige udstyr  

 skal være til rådighed for kursisterne i den uge, hvor opgaven udarbejdes.  

 Fysik-, kemi-, og biologilokaler skal være til rådighed i passende omfang  

 inden for normal undervisningstid afhængig af opgavens karakter, og en af  

 fagets lærere skal være til stede.
Studievejledning § 16.  Kursus tilbyder kursisterne kollektiv og  

 individuel studievejledning.
 Stk. 2.  Rektor udpeger efter internt opslag en eller  

 flere studievejledere, der varetager hvervet i en del af deres tjenestetid.  

 Studievejlederne udpeges blandt kursus' fastansatte lærere.
 Stk. 3.  Ministeriet fastsætter nærmere retnigslinjer  

 for studievejlederfunktionen, herunder om uddannelseskrav til vejledere, og  

 for vejledningens indhold, omfang og tilrettelæggelse.
Undervisningen på det enkelte  

 studenterkursus § 17.  Ved hvert offentligt studenterkursus skal der  

 gives undervisning på den sproglige og den matematiske linje.
Stk. 2.  Amtsrådet træffer efter indstilling fra rektor  

 beslutning om, hvilke valgfag der skal tilbydes på det enkelte kursus.
Der  

 skal dog mindst tilbydes undervisning i 6 valgfag på højt niveau, herunder  

 engelsk for sproglige og et andet fremmedsprog, matematik og fysik, samt i  

 mindst 6 valgfag på mellemniveau.
 Stk. 3.  Rektor kan udover reglerne i § 10 stk. 2-7  

 fastsætte yderligere bindinger på kursisternes valg af valgfag.
 Stk. 4.  Til handicappede kursister gives der  

 specialundervisning eller anden specialpædagogisk bistand i fornødent omfang.
 § 18.  Ved det normerede løntimetal pr. kursist  

 forstås ved kurser med 12 klasser eller derover det gennemsnitlige  

 løntimeforbrug pr. elev ved offentlige gymnasier med samme klassetal med  

 tillæg af 15 %. Ved kurser med færre end 12 klasser anvendes det normerede  

 løntimetal ved kurser med 12 klasser med tillæg af 2 % for hver klasse,  

 kurset har færre end 12.
 Stk. 2.  Det faktiske løntimeforbrug pr. kursist  

 fastsættes af amtsrådet og må højst afvige 10 % fra det normerede løntimetal,  

 jf. stk. 1.
 Stk. 3.  Rektor træffer afgørelse om, hvilken  

 undervisning, der etableres inden for de rammer, der er fastsat i henhold til  

 stk. 1 og 2. Afgørelsen skal træffes med udgangspunkt i  

 kursus'undervisningstilbud og således, at kursisternes ønsker opfyldes bedst  

 muligt.
 Stk. 4.  Ministeriet fastsætter særlige regler for  

 antallet af kursister i laboratorietimer.
 Stk. 5.  På kursus med såvel dag- som aftenundervisning  

 fastsættes det normerede løntimetal særskilt for dagundervisningen og for  

 aftenundervisningen.
Stk. 6.  Bestemmelserne i § 17, stk. 1, 2 og 4, samt §  

 18, stk. 1-4 finder tilsvarende anvendelse for anerkendte private  

 studenterkursus, idet det private studenterkursus' bestyrelse træder i stedet  

 for amtsrådet.
Ministeriet kan i særlige tilfælde dispensere fra bestemmelsen  

 i § 17, stk. 2, 2. punktum.
 Stk. 7.  Reglerne vedrørende amtskommunerne finder  

 tilsvarende anvendelse for Københavns og Frederiksberg kommuner.
 § 19.  Oprettelse af valgfag og tilrettelæggelse af  

 3-årig kursusforløb, jf. § 9, stk. 6, kræver første gang godkendelse af  

 ministeriet.
 § 20.  Ved optagelsen skal kursisterne i I.  

 kursusklasse meddele, i hvilke af de tilbudte valgfag de ønsker at følge  

 undervisning i I. kursusklasse, jf. § 10. Samtidig skal kursisterne med  

 henblik på kursus' planlægning meddele, hvilke af de tilbudte valgfag, de  

 påregner at vælge i II. kursusklasse.
 Stk. 2.  Kursuster i I. kursusklasse skal senest 1.  

 april meddele deres endelige valg af valgfag for II. kursusklasse, jf. § 10.
Eksamen § 21.  Eksamen afholdes normalt i maj/juni  

 (maj/juni-eksamensterminen).
 § 22.  Studentereksamen omfatter prøver i alle  

 obligatoriske fag samt i alle valgfag.
 Stk. 2.  Eksamen omfatter for hver kursist i alt 10  

 prøver samt den større skriftlige opgave, jf. § 15. Prøverne aflægges på det  

 klassetrin, hvor kursisten afslutter undervisningen i faget, jf. stk. 3.  

 Kursister, der vælger et valgfag, som tillige er obligatorisk fag, aflægger  

 kun prøve i valgfaget, jf. dog stk. 3.
Stk. 3.  Alle kursister aflægger efter II. kursusklasse  

 skriftlig prøve i dansk samt i de fag efter § 9, stk. 3, der er valgt.  

 Kursister på matematisk linje aflægger skriftlig prøve i matematik som  

 obligatorisk fag.
Kursister på sproglig linje, som ikke har valgt engelsk på  

 højt niveau, aflægger herudover skriftlig prøve i engelsk som obligatorisk  

 fag.
Stk. 4.  Ministeriet fastsætter hvert år, i hvilke fag  

 der herudover aflægges mundtlig prøve.
Antallet af prøver for den enkelte  

 kursist efter I. kursusklasse fastsættes således, at der normalt aflægges  

 fire mundtlige prøver efter II. kursusklasse.
Om eksamen på særlige vilkår  

 henvises til § 27, stk. 2.
 § 23.  For kursister, som på grund af sygdom ikke  

 eller kun delvis har kunnet deltage i maj/juni-eksamensterminen, holdes der  

 sygeeksamen i august/september (august/september-eksamenstermin), jf. dog  

 stk. 2-4.
Stk. 2.  Bliver en kursist forhindret af sygdom i at  

 møde til en af de skriftlige eller mundtlige prøver til studentereksamen,  

 skal der snarest gives kursus' rektor besked herom.
Er sådan meddelelse ikke  

 givet inden den pågældende prøves afslutning, betragtes kursisten som  

 udeblevet fra prøven af anden grund end sygdom, jf. § 24.
 Stk. 3.  Gennemfører en kursist trods sygdom en prøve,  

 kan kursisten ikke aflægge ny prøve inden for maj/juni-eksamensterminen eller  

 i den følgende august/september-eksamenstermin.
Stk. 4.  Varer en sygdom, der har hindret en kursist i  

 at deltage i en eller flere mundtlige prøver, ikke længere, end at  

 eksaminationen eller eksaminationerne kan flyttes inden for  

 maj/juni-eksamensterminen, har kursisten ikke krav på at komme til  

 sygeeksamen.
Kursisten er dog ikke pligtig til at lade sig eksaminere i mere  

 end eet fag på samme dag.
Stk. 5.  Tilmelding til sygeeksamen sker inden 25. juni  

 til kursus rektor, der efter regler fastsat af ministeriet godkender  

 tilmeldingen eller indsender den til ministeriet.
Tilmeldingen skal indeholde  

 lægeattest for, at kursisten på grund af sygdom ikke eller kun delvis har  

 kunnet deltage i eksamen i maj/juni-eksamensterminen.
Tilmeldingen sker på en  

 blanket , der udformes af ministeriet, og som for så vidt angår lægeattesten  

 skal være godkendt af Den Almindelige Danske Lægeforenings attestudvalg.
 Stk. 6.  Sygeeksamen omfatter de prøver, som kursisten  

 på grund af sygdom ikke har kunnet påbegynde eller fuldføre.
 § 24.  Kursister, som af andre grunde end sygdom ikke  

 eller kun delvis har deltaget i eksamen, kan først gå til eksamen igen efter  

 et års forløb.
 § 25.  I fag, hvor mundtlig prøve til studentereksamen  

 afholdes ved udgangen af I. kursusklasse, kan en kursist efter anmodning  

 aflægge ny mundtlig prøve i faget i au gust/september-eksamensterminen, hvis  

 kursisten som årskarakter i faget har fået 5 eller derover og som  

 eksamenskarakter 00 eller 03. Eksamenskarakteren til studentereksamen er  

 karakteren for den nye prøve.
 Stk. 2.  I fag, hvor mundtlig prøve til studentereksamen  

 afholdes ved udgangen af I. kursusklasse, men hvor prøve i faget er  

 bortfaldet som følge af reglen i § 22, stk. 4, kan en kursist efter anmodning  

 aflægge mundtlig prøve i faget i au gust/september-eksamensterminen, hvis  

 kursisten som årskarakter har fået 00 eller 03. Prøven indgår som een af de  

 10 prøver i henhold til § 22.
 Stk. 3.  Kursister, der ved sygeeksamen bliver  

 berettiget til prøve efter stk. 1, eller som på grund af sygdom forhindres i  

 at aflægge prøve i august/september-eksamensterminen, som de er berettiget  

 til efter stk. 1 eller 2, kan efter anmodning aflægge prøve i faget i den  

 følgende maj/juni-eksamenstermin.
 Stk. 4.  Tilmelding til prøve efter stk. 1 og 2 sker til  

 kursus rektor inden 25. juni.
 Adgang til at aflægge eksamen m.v.
 § 26.  Rektor skal inden en frist, der fastsættes af  

 ministeriet, meddele dette, hvor mange kursister der ventes at aflægge  

 eksamen i hvert fag, og hvilke lærere der skal eksaminere i de enkelte fag.
Stk. 2.  Kursisterne betragtes som tilmeldt de prøver  

 til studentereksamen, der afholdes i maj/juni-eksamensterminen.
Om tilmelding  

 til sygeeksamen og til prøver efter § 25, stk. 1 og 2, henvises der til § 23  

 og § 25, stk. 4.
 Stk. 3.  Inden 1. marts indsendes et eksemplar af de  

 enkelte klassers/holds læsepensa og eksamensopgivelser til ministeriet.  

 Fortegnelse over læsepensum i valgfrit stof eller valgfrit emne skal dog  

 indsendes inden frister, der fastsættes af ministeriet.
 § 27.  Ministeriet fastsætter nærmere retningslinjer  

 om, hvorvidt en kursist, der har forsømt undervisningen i et eller flere fag  

 i væsentligt omfang eller årsprøver efter I. kursusklasse, kan aflægge  

 eksamen, eventuelt på særlige vilkår, jf. stk. 2.
 Stk. 2.  Ved aflæggelse af eksamen på særlige vilkår  

 gælder følgende:
Skriftlig eksamen § 28.  Ministeriet stiller opgaverne til den  

 skriftlige eksamen.
Forslag hertil udarbejdes af opgavekommissionen for hvert  

 fag med skriftlig prøve, jf. gymnasiebekendtgørelsens § 20.
§ 29.  Ministeriet fastsætter tidspunkterne for de  

 skriftlige prøver.
Den enkelte kursist kan kun aflægge een skriftlig prøve  

 pr. dag.
Om varigheden af prøverne henvises der til  

 gymnasiefagbekendtgørelsen.
 § 30.  Ministeriet fastsætter regler om tilsyn ved  

 prøverne, om de praktiske forhold ved disse, herunder om , hvilke  

 hjælpemidler der må benyttes ved prøverne, og om forsendelsen af  

 besvarelserne til censorerne.
Stk. 2.  En eksaminand, der kommer for sent til en  

 skriftlig prøve, kan ikke deltage heri.
Rektor kan dog tillade vedkommende at  

 deltage, hvis det må anses for udelukket, at den pågældende har fået nogen  

 oplysning om opgaven, og rektor finder forsinkelsen rimelig begrundet.
Rektor  

 skal straks efter prøven indberette sagen til ministeriet, der afgør, om  

 prøven kan godkendes for denne eksaminand.
Stk. 3.  Hvis en eksaminand gribes i utvivlsomt forsøg  

 på at skaffe sig selv eller give en anden eksaminand uretmæssig hjælp til  

 besvarelsen, skal vedkommende straks bortvises fra eksamen.
Bortvisningen  

 skal umiddelbart derefter indberettes til ministeriet.
Hvis der under en  

 prøve eller ved bedømmelsen af en besvarelse opstår formodning om, at en  

 eksaminand har skaffet sig eller ydet uretmæssig hjælp eller forsøgt herpå,  

 indberettes dette til ministeriet, der undersøger sagen.
Bliver formodningen  

 bekræftet, bortvises eksaminanden fra eksamen.
§ 31.  Besvarelserne og censorernes karakterliste  

 sendes som anbefalet pakke til kursus senest 10 dage før første dag i  

 sommerferien.
Rektor viser karakterlisten til faglæreren og giver denne  

 besvarelserne.
Faglæreren kan med en skriftlig redegørelse for sine grunde -  

 gennem rektor og senest 2 dage efter sin modtagelse af besvarelserne - optage  

 forhandling med censorerne om at få en eller flere bedømmelser taget op til  

 revision.
Når resultatet af forhandlingerne forligger, indfører rektor eller  

 en af ham hertil bemyndiget karaktererne i eksamensprotokollen.
 Stk. 2.  Karakterlisterne skal opbevares af kursus i  

 mindst eet år.
§ 32.  Besvarelserne kan udleveres til eksaminander,  

 der ønsker det, når de har modtaget eksamensbeviset og klagefristen efter §  

 52 er udløbet, uden at der er rejst klagesag, som besvarelserne kan blive  

 inddraget i.
Besvarelser, som ikke udleveres, kan tilintetgøres efter et år.
Mundtlig eksamen § 33.  De mundtlige prøver er offentlige.
§ 34.  Der gives kursisterne en forberedelsestid.  

 Ministeriet fastsætter nærmere regler om afvikling af eksamen.
Ministeriet  

 beskikker censorer ved eksamen, jfr. § 47.
 § 35.  Kursus sender de beskikkede censorer meddelse  

 om læsepensa og eksamensopgivelserne inden en frist, der fastsættes af  

 ministeriet.
§ 36.  I fag, hvor der skal prøves i et opgivet  

 pensum, skal faglæreren forlægge eksamensspørgsmålene for censor før prøven  

 begynder.
Spørgsmålene skal fyldigt og alsidigt repræsentere hele det opgivne  

 pensum uden hensyn til eksaminandernes antal.
Censor kan henstille til  

 læreren, at bestemte spørgsmål udskydes, eller at deres form ændres.
Nægter  

 læreren at følge sådanne henstillinger, skal censor efter prøvens afslutning  

 indberette sagen til ministeriet.
Det skal også indberettes, hvis vigtige  

 dele af det opgivne pensum ikke kan drages ind i eksaminationen gennem de  

 stillede spørgsmål.
Stk. 2.  I fag, hvor der skal prøves i en ulæst tekst  

 valgt af censor, skal denne senest 7 dage før prøven sende faglæreren  

 (eksaminator) et eksemplar af de tekster censor vil benytte ved prøven, og en  

 liste over de tekststeder, eksaminanderne vil få forelagt.
Listen skal  

 indeholde så mange tekststeder, at læreren kan udskyde indtil 1/5 af dem.  

 Læreren kan desuden - ved mundtlig forhandling, før prøven begynder -  

 henstille til censor, at eksaminanderne får enkelte gloser oversat eller får  

 særlige forklaringer, hvis en sådan hjælp anses for nødvendig.
Censor  

 medbringer det fornødne antal ekstemporaltekster.
Stk. 3.  I fag, hvor der skal prøves i en ulæst tekst  

 valgt af eksaminator, skal denne senest 7 dage før prøven sende censor en  

 liste over de tekster, eksaminator vil forlægge eksaminanderne.
Hvis en tekst  

 ikke er hentet i de almindeligt anvendte antologier, skal den vedlægges i  

 kopi.
 § 37.  Eksaminator sørger for, at det nødvendige  

 materiale (bøger, kort, billeder og lignende) er til stede ved prøven, og har  

 ansvaret for, at kursisterne er orienteret om, hvilke hjælpemidler, det er  

 tilladt at anvende.
 Stk. 2.  Eksamensspørgsmålene tildeles eksaminanderne  

 ved lodtrækning.
Stk. 3.  Der eksamineres udelukkende af eksaminator, og  

 censor kan kun undtagelsesvis, og da kun med eksaminators tilladelse, stille  

 enkelte spørgsmål til eksaminanden.
Finder censor eksaminationen  

 utilfredsstillende, kan censor dog på et passende tidspundt (efter en  

 eksamination) i enrum forhandle med eksaminator om eksaminationsformen.  

 Ændrer eksaminator ikke eksaminationsformen herefter, skal censor straks  

 underrette rektor og efter prøvens afslutning indberette sagen til  

 ministeriet.
Stk. 4.  Der censureres efter hver enkelt eksamination.  

 Kun censor og eksaminator er til stede ved censureringen.
Censor giver sin  

 bedømmelse først.
§ 38.  Rektor eller en, som rektor har bemyndiget  

 hertil, fører karaktererne ind i eksamensprotokollen efter en karakterliste,  

 der er underskrevet af eksaminator og censor.
Karakterlisten opbevares af  

 kursus i mindst eet år.
§ 39.  I forberedelsestiden må eksaminanden ikke kunne  

 henvende sig til andre om faglige emner.
Eksaminanden skal så vidt muligt  

 sidde alene i et lokale navnlig ved prøver i fremmedsprog.
Hvis flere  

 eksaminander forbereder sig i samme lokale, skal der være tilsyn.  

 Bestemmelsen i § 30, stk. 3, finder tilsvarende anvendelse.
 Evaluering m. v.
§ 40.  Undervisningen på studenterkursus skal løbende  

 evalueres til intern brug, så kursister og lærere informeres om udbyttet af  

 undervisningen.
Deruden skal den enkelte elevs faglige kvalifikationer  

 evalueres til ekstern brug; dette sker ved følgende former for bedømmelse:  

 vidnesbyrd, standpunktskarakterer, årskarakterer og eksamenskarakterer.
 Stk. 2.  Om de karakterer, der anvendes, og om  

 betingelserne for, at eksamen er bestået gælder reglerne i bekendtgørelse nr.  

 32 af 4. februar 1963 om karakterskala og nr. 153 af 15. maj 1964 om  

 dispensation i særlige tilfælde fra karakterkrav ved realeksamen og  

 studentereksamen.
 § 41.  Som led i evalueringen afholdes der følgende  

 prøver, der ikke indgår i studentereksamen:
 Stk. 2.  Årsprøverne holdes i maj/juni-eksamensterminen.  

 I I. kursusklasse holdes der desuden 3 mundtlige årsprøver/eksaminer,  

 medmindre undervisningen fortsætter, og kursisternes udbytte evalueres på  

 anden måde.
 § 42.  Vidnesbyrd og standpunktskarakterer gives efter  

 regler, der fastsættes af ministeriet, der også kan give regler og vejledning  

 om evaluering til intern brug.
§ 43.  Årskarakterer gives i alle fag ved slutning af  

 begge kursusklasser.
Om eksamen på særlige vilkår henvises der til § 27, stk.  

 2.
Stk. 2.  I fag, som efter § 22, stk. 3 har skriftlig  

 prøve til studentereksamen, gives der to årskarakterer: Een for skriftlige og  

 een for mundtlige præstationer.
I andre fag gives der een årskarakter.
Stk. 3.  Årskaraktereren i det enkelte fag gives af  

 faglæreren.
Karakteren er en bedømmelse af kursistens standpunkt ved  

 skoleårets slutning.
§ 44.  På grundlag af evalueringen ved skoleårets  

 slutning rådgiver lærerforsamlingen kursisterne i I. kursusklasse om de  

 enkelte kursisters fortsættelse i næste klasse.
Afgørelse herom træffes af  

 kursisten, jf. dog § 27, stk. 1 og 2. Ministeriet fastsætter regler om  

 lærerforsamlingens rådgivning.
§ 45.  Årskaraktererne fra det klassetrin, hvor faget  

 afsluttes, indgår i studentereksamen, jf. § 48. Umiddelbart før sådanne  

 årskarakterer fastsættes, drøftes kursisternes standpunkt på et  

 lærerforsamlingsmøde.
Karaktererne skal være givet senest 7 dage før den  

 første skriftlige prøve og skal være indført i eksamensprotokollen før  

 skemaet for den mundtlige eksamen offentliggøres.
 § 46.  Eksamenskarakterer gives i de fag, hvor der  

 efter § 22, stk. 3, holdes skriftlig prøve, i alle fag, hvor der kan holdes  

 mundtlig prøve efter § 22, stk. 1, samt i den større skriftlige opgave, jf. §  

 15. Der henvises til § 25, stk. 1 om eksamenskarakteren ved fornyet prøve.
Stk. 2.  Der gives een eksamenskarakter for den  

 skriftlige prøve i et fag.
Karakteren gives af to censorer, der beskikkes af  

 ministeriet.
Stk. 3.  Der gives een eksamenskarakter for hver  

 mundtlig prøve og i den større skriftlige opgave.
Karakteren gives af  

 eksaminator og af en censor, der beskikkes af ministeriet.
 Stk. 4.  Holdes der som følge af reglen i § 22, stk. 4  

 ikke prøve i et fag, tæller årskarakteren også som eksamenskarakter og  

 overføres som sådan til eksamensprotokollen.
 Stk. 5.  For elever på matematisk linje, der vælger  

 matematisk på højt niveau, fremkommer eksamenskarakteren i skriftlig  

 matematik ved at de skriftlige karakterer ved prøverne i faget som  

 obligatorisk fag og på højt niveau sammenlægges i forholdet 1:2, jf. stk. 6.
Stk. 6.  Ved udregninger efter stk. 5 afrundes til  

 nærmeste tal i karakterskalaen.
Karaktererne 00 og 13 kan kun gives, hvis  

 begge delkarakterer er henholdsvis 00 og 13.
 § 47.  Eksamenskaraktererne fremkommer således:
 § 48.  Af alle årskarakterer udregnes et  

 gennemsnitstal med een decimal.
 Stk. 2.  Af alle eksamenskarakterer, herunder overførte  

 årskarakterer, udregnes et gennemsnitstal med een decimal.
Stk. 3.  Ved udregninger efter stk. 1 og 2 gælder hver  

 af karaktererne enkelt.
Hvis kvotienten får mere end en decimal, afrundes der  

 til det nærmeste tal med een decimal.
Ligger kvotienten midt imellem to tal  

 med een decimal, afrundes der opad.
 Stk. 4.  Eksamensresultatet er middeltallet mellem  

 årskarakterernes gennemsnitstal og eksamenskarakterernes gennemsnitstal og  

 angives med een decimal, eventuelt efter afrunding som efter stk. 3.
 Stk. 5.  Eksamensresultatet og de to gennemsnitstal  

 indføres i eksamensprotokollen.
 Stk. 6.  Om eksamen på særlige vilkår henvises der til §  

 27, stk. 2.
Eksamensbevis, indberetninger og klage § 49.  På eksamensbeviset indføres Stk. 2.  Om eksamen på særlige vilkår henvises der til §  

 27, stk. 2.
§ 50.  Eksamensbeviset udstedes på en blandet, der  

 udformes af ministeriet.
Beviset underskrives af rektor og forsynes med  

 kursus' segl eller prægestempel.
§ 51.  Umiddelbart efter eksamen sender rektor  

 indberetning om eksamens udfald til ministeriet efter dettes nærmere  

 anvisning.
Indberetningen skal omfatte alle kursister i kursus' II.  

 kursusklasser, som har været tilmeldt eksamen, herunder også kursister, som  

 ikke har bestået eller fuldført eksamen.
§ 52.  Ved klager over eksamen, herunder over  

 årskarakterer, der indgår i studentereksamen, skal klagepunkterne præciseres  

 og begrundes.
Klagen skal indgives til rektor af den eller de berørte  

 kursister eller lærere inden 1 måned efter, at bedømmelsen er meddelt  

 kursisten.
Rektor indhenter udtalelser fra bedømmerne ved prøven og indsender  

 klagen og udtalelserne til ministeriet med sine kommentarer.
Andre bestemmelser § 53.  Undervisnings- og Forskningsministeriet fører  

 tilsyn med undervisningen på studenterkursus.
 Stk. 2.  Ministeriet fastsætter nærmere regler om  

 undervisningen m.v. og eksamen.
Stk. 3.  Ministeriet kan godkende sådanne afvigelser fra  

 bekendtgørelsens bestemmelser, som er led i pædagogisk udviklingsarbejde  

 eller som i øvrigt indgår i en fastlagt plan.
Det er en betingelse herfor, at  

 eksamens anvendelighed som grundlag for videregående uddannelse ikke  

 forringes.
 Stk. 4.  Ministeriet kan dispensere fra bekendtgørelsen  

 i særlige tilfælde.
 § 54.  Ministeriet kan give økonomisk støtte til  

 pædagogisk udviklingsarbejde.
 Stk. 2.  Ministeriet fastsætter nærmere regler om  

 pædagogisk udviklingsarbejde.
 § 55.  Bekendtgørelsen finder første gang anvendelse  

 for de I. kursusklasser, der begynder undervisningen i august 1989 med  

 henblik på dimission i 1991.
Stk. 2.  Bekendtgørelse nr. 309 af 13. juni 1984 om  

 studenterkursus og om studentereksamen for privatister ophæves.
Reglerne i  

 denne bekendtgørelse finder dog fortsat anvendelse på de  

 studenterkursusklasser, der har påbegyndt undervisningen før august 1989 med  

 henblik på dimission før 1991. (* 1) Stk. 3.  Ministeriet fastsætter eller godkender i de  

 enkelte tilfælde de fornødne overgangsordninger.
