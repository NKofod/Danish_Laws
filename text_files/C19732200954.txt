(Tekniske skoler) Som et led i spareforliget mellem Dansk teknisk Lærerforening og  

 undervisningsministeriet sker der følgende ændringer i lektionsantallet og  

 lektionernes længde.
Det pligtige ugentlige antal undervisningstimer for lærere ved de tekniske  

 skolers lærlingeundervisning forhøjes for tiden fra 1. august 1973 til 31.  

 juli 1975 fra 27 til 28 lektioner for lærere ved teoriundervisningen og fra  

 30 til 31 lektioner for lærere ved praktikundervisningen.
Fra 1. aug. 1975  

 nedsættes antallet af ugentlige lektioner til henholdsvis 27 og 30.
 For at undgå en forøgelse af lærernes samlede ugentlige undervisning  

 regnet i minuttal nedsættes lektionslængden fra de nuværende 50 minutter til  

gennemsnitlig 46,66 minutter i tiden fra 1. august 1973 til 1.  

 december 1974, hvor der som bekendt gennemføres en generel  

 arbejdstidsnedsættelse, jf. nedenfor.
For lærere ved eksamensundervisningen sker der ikke nogen forøgelse af det  

 ugentlige lektionsantal.
Dette er uændret 22 for  

 bygningskonstruktøruddannelsen og 24 for den øvrige eksamensundervisning.
 Den generelle arbejdstidsnedsættelse pr. mandag den 2. december 1974  

 gennemføres for så vidt angår de tekniske skolers lærere, således at  

 lektionernes længde nedsættes til 45 minutter, medens antallet af pligtige  

 ugentlige lektioner opretholdes.
 Antallet af lektioner og lektionernes længde for de forskellige grupper af  

 lærere ved de tekniske skoler fremgår af følgende skema.
Man anmoder skolerne om at gennemføre de ændrede regler på en så  

 hensigtsmæssig måde som muligt, idet det understreges, at der for så vidt  

 angår perioden 1. august 1973 til 1. december 1974 som anført for lærere ved  

 lærlingeskolerne er tale om en  gennemsnitlig lektionslængde på 46,66  

 minutter.
Dette betyder, at undervisningen i teori og i praktik skal udgøre  

 henholdsvis 28x46,66 minutter eller 1305 minutter ugentlig, og 31x46,66  

 minutter, eller 1446 minutter ugentlig.. De henholdsvis 28 og  

31 pligtige ugentlige lektioner skal imidlertid ikke nødvendigvis  

 have samme længde, men kan tilrettelægges af skolerne med varierende længde  

 inden for det samlede ugentlige antal på  1305 og 1446  

 minutter.
 Elevernes ugentlige antal lektioner er uændret.
 De opnåede besparelser ved disse ændringer i forhold til skolens godkendte  

 driftbudget for finansåret 1973-74 skal fremgå af skolens halvårsregnskab  

 (1/4-30/9 1973) og halvårsbudget (1/10 1973-31/3 1974). Besparelserne, der  

 som anført er et led i spareforanstaltningerne inden for  

 undervisningsområdet, skal indgå i undervisningsministeriets bidrag til  

 tillægsbevillingslovforslaget for finansåret 1973-74.
 P.D.V.
 Ida Dybdal.
