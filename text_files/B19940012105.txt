 I henhold til § 25 i lov om ungdomsskoler, produktionsskoler og  

 daghøjskoler jf. lovbekendtgørelse nr. 837 af 19. oktober 1993 fastsættes:
§ 1.  Daghøjskolers virksomhed kan omfatte  

 personlighedsudviklende, uddannelses- og erhvervskvalificerende undervisning,  

 herunder tema- eller emneorienteret undervisning, foredragsvirksomhed,  

 studieture og ekskursioner samt integreret vejledning og  

 opfølgningsaktiviteter.
Endvidere kan længere daghøjskoleophold omfatte  

 praktikophold på private virksomheder eller offentlige institutioner af  

 indtil 4 ugers varighed.
Skolerne kan give enkelte fag, faggrupper eller  

 emneområder en fremtrædende plads.
§ 2.  Daghøjskoler etableres som selvejende  

 institutioner, hvis vedtægter godkendes af den kommunalbestyrelse eller det  

 amtsråd, der yder tilskud til skolen.
Hvor tilskud ydes fra flere kommuner,  

 skal godkendelse meddeles af alle de pågældende kommunalbestyrelser/amtsråd.
 Stk. 2.  Vedtægterne skal indeholde bestemmelser om  

 daghøjskolens ophør, herunder om anvendelsen af eventuelle overskydende  

 aktiver.
§ 3.  Bestyrelsen har den overordnede ledelse af  

 skolen.
Hvor der er etableret en generalforsamling, har denne den øverste  

 myndighed.
Nærmere bestemmelser om bestyrelsens og en eventuel  

 generalforsamlings beføjelser, herunder om hvem der ansætter og afskediger  

 skolens leder og øvrige medarbejdere, fastsættes i vedtægterne.
 Stk. 2.  Lederen har det pædagogiske og administrative  

 ansvar for skolens virksomhed.
 § 4.  Daghøjskolens årlige budget og regnskab  

 indsendes til godkendelse til den eller de kommunalbestyrelser eller amtsråd,  

 der yder tilskud til skolen.
§ 5.  Daghøjskolen udarbejder en beskrivelse af  

 virksomheden.
Der gives heri oplysning om:
 Beskrivelsen godkendes af vedkommende kommunalbestyrelse(r) eller amtsråd,  

 inden skolen påbegynder sin virksomhed.
 § 6.  Staten yder inden for et beløb, der fastsættes  

 på finansloven, tilskud til daghøjskoler.
Stk. 2.  Tilskuddet ydes med faste beløb i forhold til  

 antallet af udnyttede helårspladser.
Tilskudsbeløbene fastsættes hvert år af  

 Undervisningsministeriet.
Stk. 3.  Det er en betingelse for ydelse af  

 statstilskud, at der desuden ydes tilskud fra den eller de  

 kommuner/amtskommuner, der har godkendt vedtægterne.
Undervisningsministeriet  

 kan fastsætte nærmere regler herom.
Stk. 4.  Ansøgning om statstilskud indgives til  

 Undervisningsministeriet på et af ministeriet udarbejdet skema.
Ministeriet  

 fastsætter nærmere regler om statstilskud.
 § 7.  Bekendtgørelsen har virkning fra den 1. januar  

 1994.
 Stk. 2.  Bekendtgørelse nr. 791 af 21. november 1990 om  

 daghøjskoler ophæves.
Undervisningsministeriet, den 14.  

 februar 1994 P.M.V.
