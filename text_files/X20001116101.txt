Anpartsombytning   10 % vederlagskrav Anpartshaverne i selskabet A ApS ansøgte om  

 tilladelse til skattefri anpartsombytning efter aktieavancebeskatningsloven §  

 13, stk. 1-2. Ombytningen ønskedes gennemført således, at  

 samtlige anparter i A ApS ombyttedes med samtlige anparter i et til  

 formålet nystiftet holdingselskab, B ApS.
A ApS  aktivitet bestod overvejende i salg indenfor den  

 grafiske branche.
Anparterne var erhvervet af anpartshaverne C, D, E og F  

 dels ved selskabets stiftelse dels ved yderligere indskud og ved køb  

 af eksisterende anparter.
Begrundelsen for etableringen af holdingselskabet oplystes  

 at være, at virksomhedens fortsatte drift krævede en  

 gennemgribende omstrukturering.
Etablering af en ny koncernstruktur ville,  

 efter ansøgernes opfattelse, muliggøre en væsentlig  

 højere indtjening.
Endvidere ønskedes ombytningen  

 gennemført for at sikre den oparbejdede egenkapital.
 Anpartshaverne C og D ejede hver 40,4 % af anparterne i A  

 ApS, mens E og F hver ejede 9,6 %. Efter ombytningen var det planen, at D, E  

 og F skulle overdrage deres anparter i B ApS til dette selskab, hvorefter  

 selskabets kapital skulle nedskrives til kr. 125.000. C skulle herefter  

 være eneanpartshaver i holdingselskabet.
Det oplystes yderligere, at virksomhedens fortsatte drift  

 var afhængig af, at tre af de eksisterende anpartshavere udtrådte  

 af selskabet.
Der var imidlertid ikke tilstrækkelig fri egenkapital i  

 det oprindelige selskab til at udkøbe de øvrige anpartshavere  

 og nedskrive kapitalen, ligesom C ikke personligt havde mulighed for at  

 overtage de resterende anparter.
Med den ønskede konstruktion ville  

 holdingselskabet kunne tilbagekøbe anparterne fra de tre  

 udtrædende aktionærer og nedsætte sin anpartskapital til  

 kr. 125.000.
Der vedlagdes ansøgningen kopier af anmodninger om  

 dispensation jf. ligningslovens § 16 B, stk. 2, jf. stk.1 stilet til  

 skatteforvaltningen i G for de tre udtrædende anpartshavere.
Det  

 fremgik, at tilbagesalget af samtlige de tre anpartshaveres anparter vil  

 blive foretaget i umiddelbar forbindelse med ombytningen.
Det er i aktieavancebeskatningsloven § 13, stk. 2 en  

 betingelse for tilladelse, at højst 10 % af de udleverede  

 værdipapirers pålydende udbetales kontant som vederlag for  

 ombytningen.
Selvom der i den foreliggende situation ikke udbetaltes direkte  

 kontant vederlag til anpartshaverne fra holdingselskabet, ville det planlagte  

 tilbagesalg til B ApS medføre samme resultat, som hvis 59,6% af  

 anparterne var blevet vederlagt kontant.
 Ligningsrådet meddelte derfor sit afslag på  

 den ansøgte anpartsombytning.
