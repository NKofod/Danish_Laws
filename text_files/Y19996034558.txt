Pensionskasser som  

 livsforsikringsselskaber * tegning af rateforsikring * tegning af kapitalforsikring En pensionskasse påtænkte, efter at  

 Finanstilsynet har nedlagt den særlige koncessionsklasse, der hedder  

 "Pensionskassevirksomhed", at opnå koncession af  

 Finanstilsynet  til at udbyde rate- og kapitalforsikringer.
Pensionskassen  

 spurgte i den anledning om ordningerne i så fald vil være  

 omfattet af pensionsbeskatningslovens § 8, nr. 1, samt § 10, stk. 1, nr.  

 1.
 Told- og Skattestyrelsen svarede i den anledning:
 En rateforsikring skal efter ordlyden i  

 pensionsbeskatningslovens § 8, nr. 1 og en kapitalforsikring skal efter  

 ordlyden i pensionsbeskatningslovens § 10, stk. 1, nr. 1, være oprettet  

 i et livs- eller pensionsforsikringsselskab, der har hjemsted her i landet  

 m.v.
 Ordlyden omfatter ikke umiddelbart pensionskasser.
Spørgeren, er en såkaldt  

 "tværgående pensionskasse", der er omfattet af lov om  

 forsikringsvirksomhed.
Bestemmelserne for gensidige forsikringsselskaber  

 finder med få undtagelser anvendelse for disse pensionskasser.  

 Pensionskassen skal tydeligt i navnet angive dens karakter af pensionskasse.  

 På tilsvarende måde skal et forsikringsselskabs navn tydeligt  

 angive selskabets egenskab af forsikringsselskab.
Dette gælder dog ikke  

 for en tværgående pensionskasse, der driver  

 livsforsikringsvirksomhed.
Efter koncessionslovgivningen forstås ved  

 livsforsikringsselskaber: livsforsikringsselskaber og tværgående  

 pensionskasser.
Begge kan af Finanstilsynet opnå koncession til at  

 tegne forsikringer omfattet af livsforsikringskoncessionsbkg. nr.956 af 11/12  

 1997, § 5.
 Pensionskasserne kan dog i deres koncession begære  

 virksomheden begrænset til traditionelle pensionskasseydelser.
 Da tværgående pensionskasser efter  

 tilsynslovgivningen m.v. sidestilles med et livsforsikringsselskab, finder  

 Told- og Skattestyrelsen, at i den udstrækning pensionskassen har  

 Finanstilsynets koncession til at tegne rate- og kapitalforsikringer, vil  

 disse være omfattet af pensionsbeskatningslovens § 8 henholdsvis §  

 10.
 Det blev videre udtalt, at oprettes disse ordninger sammen  

 med/kombineret med traditionelle pensionskasseordninger omfattet af  

 pensionsbeskatningslovens § 2, må præmien til rate- og  

 kapitalforsikringen være særskilt aftalt og indbetales direkte  

 på disse ordninger, idet der ikke vil kunne ske overførsel efter  

 pensionsbeskatningslovens § 41 af bidrag fra ordninger omfattet af  

 pensionsbeskatningslovens § 2 til ordninger omfattet af  

 pensionsbeskatningslovens § 8 eller § 10. Fører pensionskassen  

 også pensionskasseordninger med supplerende engangsydelse, må  

 såvel bidrag til supplerende engangsydelse som udbetaling af  

 engangsydelsen holdes adskilt fra præmier til og ydelser fra kapital-  

 og rateforsikringer.
