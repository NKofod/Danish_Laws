Nr LSF 71 Forslag til Lov om ændring af lov om statsgaranti for obligationslån  

 optaget af Færøernes Realkreditinstitut Fremsat af finansministeren (Palle Simonsen) den 30. oktober 1986 I lov nr. 155 af 11. april 1984 om statsgaranti for obligationslån optaget af Færøernes Realkreditinstitut foretages følgende ændring:
I § 1 ændres »215 mill. kr.« til: »300 mill. kr.« Oprindeligt fremsat lovforslag Blad nr 160 I lov nr. 155 af 11. april 1984 om statsgaranti for obligationslån optaget af Færøernes Realkreditinstitut foretages følgende ændring:
I § 1 ændres »215 mill. kr.« til: »300 mill. kr.« BEMÆRKNINGER TIL LOVFORSLAGET Færøernes Realkreditinstitut blev oprettet ved lov nr. 60 af 12.
marts 1955 med det formål at yde 1. prioritetslån i færøske fiskefartøjer op til 50 pct. af vurderingsværdien.
Indtil udgangen af regnskabsåret 1985-86 havde instituttet ydet lån til et samlet beløb af 584 mill. kr., der ved afdrag og indfrielser var nedbragt til 268 mill. kr.
Ved lov nr. 174 af 5. juni 1959 bemyndigedes finansministeren til at meddele garanti for forrentning og tilbagebetaling af obligationslån optaget af Færøernes Realkreditinstitut inden for en femårig ramme.
Ordningen med en femårig garantiramme er videreført ved lov nr. 53 af 4. marts 1964, lov nr. 384 af 27.
november 1968, lov nr. 605 af 28. november 1973 som ændret ved lov nr. 582 af 26. november 1975, lov nr. 90 af 14. marts 1979 og lov nr. 155 af 11. april 1984. Staten har ikke hidtil i henhold til garantien været påført udgifter for at opfylde instituttets forpligtelser.
Garantirammen i følge ovennævnte lov nr. 155 af 11. april 1984 andrager i alt 215 mill. kr. for femåret 1. april 1984 til 31.
 marts 1989.
På grund af fortsat behov for investeringer i fornyelse og udvikling af den færøske fiskeflåde i takt med den teknologiske udvikling og under hensyn til behovet for fortsat udvikling af fiskeriet på dybt vand foreslås den femårige garantiramme forhøjet med 85 mill.
 kr. til 300 mill. kr.
Den midlertidige ordning, der i november 1967 blev etableret med Danmarks Nationalbank, hvorefter instituttets obligationer indtil videre overtages til pari af Danmarks Nationalbank, har banken erklæret sig villig til at udvide til de 300 mill. kr. under forudsætning af, at der fortsat ydes statsgaranti for obligationerne.
Det er hensigten indtil videre at fastholde en nominel rente på 8 pct. p.a.
Instituttets obligationer vil, såfremt de atter bliver udbudt på markedet, ikke uden statens garanti kunne opnå en rimelig kurs.
Det foreslås derfor, at den hidtidige ordning udvides, således at staten i indeværende 5-årsperiode yder garanti for forrentning og tilbagebetaling af obligationslån, som Færøernes Realkreditinstitut måtte optage inden for et beløb af 300 mill.
kr., og ligesom det er tilfældet for den gældende lov med mulighed for fri udnyttelse af det samlede garantibeløb inden for perioden.
