 I henhold til § 1, stk. 1 og 2, § 7 og § 16, stk. 6, i lov om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v. jf. lovbekendtgørelse nr. 731 af 13.  

 november 1987 fastsættes:
§ 1.  Der kan foretages gratis udlevering af  

 landbrugsprodukter fra EF's interventionslagre i Danmark i overensstemmelse  

 med Det europæiske økonomiske Fællesskabs forordninger herom.
Ordningen  

 omfatter:
 - Udlevering af smør og udbenet oksekød fra interventionslagre i Danmark.
 - Udlevering af mel fra danske møller, forarbejdet på basis af  

 interventionsbrødkorn.
 § 2.  Ordningen administreres af EF-direktoratet,  

 Frederiksborggade 18, 1360 København K (Tlf. 01927000).
 Stk. 2.  De i § 1 nævnte produkter kan udleveres til  

 velgørende organisationer, der er godkendt af EF-direktoratet.
 Stk. 3.  Godkendelse kan kun gives til private  

 velgørende organisationer, der er etableret i Danmark, og som her i landet  

 gratis bespiser eller gratis udleverer fødevarer til de socialt dårligst  

 stillede personer.
 § 3.  Ansøgning om tildeling af de i § 1 nævnte  

 produkter indsendes til EF-direktoratet på en formular, som rekvireres hos  

 direktoratet.
Stk. 2.  De tildelte produkter skal anvendes af den  

 pågældende organisation til gratis bespisning af eller gratis udlevering til  

 de socialt dårligst stillede personer i Danmark.
Det er forbudt  

 organisationen at sælge de tildelte produkter.
 § 4.  Produkter, der udleveres fra interventionslagre  

 i Danmark, overtages i den emballage og i den stand, hvori de henligger på  

 interventionslageret, og organisationen kan ikke reklamere over produkternes  

 kvalitet og emballage.
 § 5.  De velgørende organisationer kan inden for de af  

 Fællesskabet fastsatte grænser få refunderet udgifter til transport af  

 produkter fra interventionslageret til organisationens adresse samt udgifter  

 forbundet med administrationen af ordningen.
 Stk. 2.  Ansøgninger om refusion af udgifterne indsendes  

 til EF-direktoratet.
 § 6.  Statskontrollen med mejeriprodukter og æg m.m.  

 foretager kontrol med overholdelse af ordningens bestemmelser.
 § 7.  Overtrædelse af § 3, stk. 2, straffes med bøde,  

 medmindre højere straf er forskyldt, jf. § 16 i lov om administration af Det  

 europæiske økonomiske Fællesskabs forordninger om markedsordninger for  

 landbrugsvarer m.v.
 § 8.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bekendtgørelse nr. 48 af 30. januar 1987 om  

 gratis tildeling af landbrugsprodukter til velgørende organisationer og  

 bekendtgørelse nr. 66 af 13. februar 1987 om ændring af bekendtgørelse om  

 gratis tildeling af landbrugsprodukter til velgørende organisationer,  

 ophæves.
