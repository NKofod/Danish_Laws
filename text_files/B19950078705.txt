 I medfør af § 10, stk. 1, og § 15, stk. 2, i lov nr. 54 af 25.
 februar 1976 om elforsyning, som senest ændret ved lov nr. 409 af 14.
 juni 1995 fastsættes:
 § 1.  Anmeldelsespligt efter denne bekendtgørelse  

 påhviler samtlige elforsyningsvirksomheder som forestår produktion,  

 transmission og distribution af elektricitet fra stationære anlæg samt ind-  

 og udførsel af elektricitet, og som ikke er omfattet af Energiministeriets  

 bekendtgørelse nr. 607 af 17. december 1976 med senere ændringer om  

 undtagelse fra elforsyningslovens anvendelsesområde.
Stk. 2.  Anmeldelsespligten omfatter de i stk. 1 nævnte  

 virksomheders priser og andre betingelser for levering af elektricitet,  

 herunder indregning af overskud, betingelser for energirådgivning samt  

 financiering af elbesparende foranstaltninger, tariffer, afgifter ved  

 tilslutning og udvidelse, gebyrer m.v. samt kontrakter, andre aftaler og  

 vedtægter.
Anmeldelsespligten omfatter derudover elforsyningsvirksomhedernes  

 financielle engagement i selskaber oprettet efter lovens § 9 c, stk. 1.
 Stk. 3.  De i stk. 1 nævnte virksomheder skal til  

 Elprisudvalget anmelde de i § 2, stk. 2 nævnte forhold samt ændringer heri  

 med angivelse af grundlaget for prisfastsættelse m.v. og oplysninger om  

 ikrafttrædelsestidspunktet.
 § 2.  Anmeldelse skal ske inden 30 dage efter  

 vedtagelsen og senest samtidigt med det anmeldte træder i kraft.
§ 3.  Ved anmeldelse af priser samt grundlaget herfor  

 skal benyttes skemaer udarbejdet af Elprisudvalget, som kan rekvireres i  

 udvalgets sekretariat.
Skemaerne indsendes i udfyldt stand sammen med det i  

 skemaerne angivne materiale.
 Stk. 2.  Under særlige omstændigheder kan Elprisudvalget  

 undtage fra bestemmelserne i stk. 1.
 § 4.  Priser og andre betingelser m.v., der ikke er  

 behørigt anmeldt, er ugyldige.
 § 5.  Det anmeldte fremlægges i Elprisudvalgets  

 offentligt tilgængelige register, medmindre udvalget tiltræder, at det ikke  

 offentliggøres.
 § 6.  Overtrædelse af bestemmelserne i § 1, stk. 3, §  

 2, og § 3, stk. 1, straffes med bøde.
 § 7.  Bekendtgørelsen træder i kraft den 15. oktober  

 1995. Samtidigt ophæves Elprisudvalgets bekendtgørelse nr. 125-90 af 26.  

 februar 1990.
 Stk. 2.  Er det foretaget anmeldelse i henhold til  

 bekendtgørelse 125-90, indtræder anmeldelspligt efter nærværende  

 bekendtgørelse først ved gennemførelse af ændringer i det således anmeldte.
