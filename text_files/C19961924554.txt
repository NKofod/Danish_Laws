 Folketinget har ved 3. behandlingen d. 13. december 1996 vedtaget:
 L 28: Forslag til lov om ændring af lov om social bistand (Regler om  

 oprettelse, visitation og finansiering m.v. af individuelt beskyttede  

 enkeltpladser efter bistandslovens §§ 91-95).
Lovforslaget L 28, som vedtaget ved 3. behandlingen, er medtaget som bilag  

 (* 1) til denne skrivelse.
Teksten svarer til den vedtagne lov.
 Loven træder i kraft d. 1. januar 1997.
 Endvidere er som bilag (* 1) vedlagt udkast til Socialministeriets  

 bekendtgørelse om erhvervsområder inden for hvilke, der ikke er adgang til at  

 beskæftige personer i individuelt beskyttede enkeltpladser.
 Bekendtgørelsen vil blive udsendt, så snart den er underskrevet.  

 Underskrivelse kan først ske, efter at loven er stadfæstet.
1. Baggrunden for L 28 Loven er vedtaget på baggrund af anbefaling fra Udvalget om Skånejob.
Udvalget om skånejob blev nedsat i maj 1995 af arbejdsministeren og  

 socialministeren.
Et enigt udvalg, herunder repræsentanterne for  

 arbejdsmarkedets parter, Kommunernes Landsforening og Amtsrådsforeningen i  

 Danmark, anbefalede en ændring af byrdefordelingen mellem stat, amt og  

 kommune ved oprettelse af individuelt beskyttede enkeltpladser til personer,  

 der ikke modtager social pension, de såkaldte 50/50 stillinger.
Udvalget  

 anbefalede samtidig, at ansvaret for at oprette stillingerne flyttes fra  

 amtskommunen til kommunen.
 Baggrunden for udvalgets forslag var et ønske om at flytte ansvaret og  

 finansieringen til de myndigheder, der har den største økonomiske interesse i  

 stillingernes oprettelse, og for at yde en hurtigere indsats over for  

 personer, der har behov for og ønske om at opnå en 50/50 stilling.
2. Lovens hovedelementer Loven, som træder i kraft d. 1. januar 1997, indeholder følgende  

 elementer:
- ansvaret for oprettelse af 50/50 stillingerne flyttes fra amtskommunerne  

 til kommunerne - kommunerne får beslutningskompetencen (visitationen) til individuelt  

 beskyttede enkeltpladser til personer, der ikke modtager social pension  

 (50/50 stillinger). Amtskommunerne bevarer dog beslutningskompetencen  

 (visitationen), når amtskommunen selv er arbejdsgiver - amtskommunernes finansieringsandel for 50/50 stillinger overgår til  

 staten.
 - en hjemmel til under hensyn til EF-traktaten at fastsætte regler om  

 erhvervsområder inden for hvilke, der ikke er adgang til at beskæftige  

 personer i individuelt beskyttede enkeltpladser ( gælder både 50/50 og 1/3  

 stillinger).
 - en hjemmel for socialministeren til at fastsætte regler om  

 arbejdsvederlag og befordringsgodtgørelse m.v. under beskæftigelse på  

 revalideringsinstitutioner og beskyttede virksomheder.
 Der sker iøvrigt ingen ændringer i amtskommunernes og kommunernes opgaver  

 efter bistandslovens §§ 91-95.
3. Kort om de enkelte ændringer A.
Ansvaret for oprettelse af individuelt beskyttede enkeltpladser til  

 personer der ikke modtager social pension ( 50/50 stillinger) Kommunalbestyrelsen overtager fra 1. januar 1997 amtskommunens  

 forpligtelse efter § 91, stk. 1, til at sørge for individuelt beskyttede  

 enkeltpladser til personer, med en nedsat erhvervsevne, der ikke får pension.  

 Det er en forudsætning, at de pågældende ikke kan opnå beskæftigelse på  

 normale vilkår på arbejdsmarkedet.
Mulighederne for revalidering skal være udtømt.
Dette indebærer, at f.eks.  

 et eller flere revalideringsforsøg ikke har ført til normal beskæftigelse,  

 eller, at kommunen, på baggrund af erhvervsevnenedsættelsens karakter  

 umiddelbart skønner, at en revalidering ikke vil kunne forbedre erhvervsevnen  

 væsentligt.
 Forpligtelsen til at sørge for en individuelt beskyttet enkeltplads  

 indebærer, at kommunen skal finde en arbejdsplads, der indeholder  

 arbejdsfunktioner, der kan varetages af en person med netop denne nedsatte  

 erhvervsevne, dvs. der skal ved den konkrete placering tages hensyn til den  

 enkeltes erhvervsevne.
B.
Afgørelse om ansættelse i individuelt beskyttede enkeltpladser ( visitation) til personer, der ikke modtager pension ( 50/50 stillinger).
 Efter § 94 er det kommunen, der direkte visiterer til 50/50 stillingerne,  

 hvilket skal sammenholdes med, at det fremover også er kommunens forpligtelse  

 at skaffe pladserne.
Amtskommunen kan - uden forudgående indstilling fra kommunalbestyrelsen -  

 visitere til 50/50 stillinger til personer, der ikke modtager social pension,  

 når amtet selv er arbejdsgiver.
Da betalingsforpligtelsen påhviler kommunen  

 med 50 pct. refusion fra staten, skal amtskommunen dog snarest orientere  

 kommunen herom.
Amtskommunen kan iøvrigt efter aftale med kommunalbestyrelsen  

 visitere til 50/50 stillinger, dvs. amtsrådet kan fremover kun visitere til  

 50/50 stillinger hvis kommunalbestyrelsen forinden har godkendt dette.
 Den myndighed der visiterer til en individuelt beskyttet enkeltplads fører  

 tilsyn med denne, med mindre andet er aftalt.
 Der sker iøvrigt ikke ændringer i amtskommunernes og kommunernes nuværende  

 adgang til at visitere til tilbud efter bistandslovens § 91.
C.
Amtskommunernes finansieringsandel af individuelt beskyttede  

 enkeltpladser til personer, der ikke modtager social pension (50/50  

 stillinger), overgår til staten.
 Staten overtager amtskommunernes andel af løntilskuddet til aflønning af  

 personer, der ikke får social pension, i individuelt beskyttede  

 enkeltpladser.
Ændringen af finansieringen betyder, at kommunerne skal anmelde deres  

 udgifter til løntilskud efter loven til statsrefusion.
Det er alene udgiften  

 til løntilskuddet, der skal anmeldes til refusion.
Lønudgiften til personer i  

 individuelt beskyttede enkeltpladser efter 50/50-ordningen i kommunale  

 institutioner og virksomheder mv. kan ikke anmeldes til statsrefusion.
 Anmeldelsen af udgifterne til refusion skal ske på et revideret skema til  

 brug for anmodning om forskudsvis udbetaling af statsrefusion af sociale  

 udgifter, som Socialministeriet vil udsende til kommunerne i begyndelsen af  

 1997. Det reviderede skema skal anvendes fra og med april kvartal, d.v.s. det  

 skema der skal indsendes til Socialministeriet senest den 1. marts 1997. På  

 skemaet for april kvartal skal kommunen anmelde de anslåede udgifter til  

 løntilskud for januar og april kvartaler under et.
 På det reviderede skema for anmodning om statsrefusion af sociale udgifter  

 vil der blive oprettet følgende 3 nye konti vedrørende udgifter til  

 løntilskud:
 - Løntilskud til personer i individuelt beskyttede enkeltpladser med 50  

 pct. refusion.
 - Løntilskud til flygtninge i individuelt beskyttede enkeltpladser med 100  

 pct. refusion.
 - Løntilskud til flygtninge i individuelt beskyttede enkeltpladser med 75  

 pct. refusion.
I Budget- og regnskabssystemet for kommuner og amtskommuner vil der blive  

 oprettet en ny funktion 5.41 til registrering af udgifter til løntilskud til  

 personer i individuelt beskyttede enkeltpladser efter 50/50-ordningen.
På  

 denne funktion vil der blive autoriseret 3 tilsvarende driftsgrupperinger og  

 3 grupperinger til registrering af statsrefusionen.
Indenrigsministeriet vil  

 udsende en orienteringsskrivelse til kommuner og amtskommuner m.fl. om denne  

 ny funktion.
D.
Hjemmel for socialministeren til - under hensyn til EF- traktaten - at  

 fastsætte regler om erhvervsområder inden for hvilke, der ikke er adgang til  

 at beskæftige personer i individuelt beskyttede enkeltpladser (50/50- og 1/3  

 stillinger).
Efter EU-bestemmelserne kan der inden for visse erhvervsområder ikke gives  

 tilskud til beskæftigelse i individuelt beskyttede enkeltpladser.
Der vil  

 derfor efter 1. januar 1997 ikke kunne oprettes individuelt beskyttede  

 enkeltpladser inden for de områder, der er nævnt i vedlagte udkast til  

 bekendtgørelse.
 Det bemærkes, at i Danmark er det i dag kun Stålvalseværket, der er  

 omfattet af traktaten om Det Europæiske Kul-og Stålfællesskab (EKSF-  

 traktaten).
Skibsværfter omfattet af EU-direktiver og OECD-aftalen omfatter bygning og reparation af følgende søgående skibe med metalskrog:
 - handelsskibe på mindst 100 BT til befordring af personer og/eller gods.
- fiskefartøjer på mindst 100 BT - muddermaskiner eller fartøjer til andet arbejde på havet på mindst 100  

 BT, bortset fra boreplatforme - bugserbåde med maskineffekt på mindst 365 kw.
 Der gælder samme regler for gennemgribende ombygninger af de ovennævnte  

 skibe, hvis de er på mindst 1000 BT.
E.
Hjemmel til at fastsætte regler om arbejdsvederlag samt  

 befordringsgodtgørelse m.v. under beskæftigelse på revalideringsinstitutioner  

 og beskyttede virksomheder.
Da det gældende cirkulære indeholder bestemmelser, der har direkte  

 betydning for borgerne, bør bestemmelser herom ud fra et  

 retssikkerhedsmæssigt synspunkt fremover fremgå af en bekendtgørelse.
Der vil  

 snarest blive udarbejdet en bekendtgørelse herom.
Det er hensigten med bemyndigelsen, at den alene skal anvendes til at  

 fastsætte regler om arbejdsvederlag og befordringsgodtgørelse i  

 bekendtgørelsesform.
Det er ikke hensigten at ændre i kalkulationsregler  

 udarbejdet af amtsrådsforeningen.
 4. Ikrafttræden.
Loven træder i kraft 1.januar 1997. Herefter er det kommunerne, der skal  

 varetage opgaverne vedrørende individuelt beskyttede enkeltpladser til  

 personer, der ikke modtager social pension.
Kommunerne overtager samtidig  

 finansieringen af allerede oprettede stillinger.
5.Tilsyn Kommunen/ amtskommunen skal foretage opfølgning af placeringer i  

 individuelt beskyttede enkeltpladser.
 6. Klageadgang.
Kommunens beslutning om ansættelse i individuelt beskyttede enkeltpladser  

 efter 50/50 ordningen kan klages til Det sociale Ankenævn efter lovens  

 almindelige klageregler.
Amtskommunens beslutning om ansættelse i individuelt  

 beskyttede enkeltpladser efter 1/3 ordningen kan klages til Den sociale  

 Ankestyrelse, 7. Løn og løntilskud til personer i individuelt  

 beskyttede enkeltpladser.
 Nærmere bestemmelser herom er fastsat i pkt. 74 i Socialministeriets  

 cirkulære af 17. december 1986, som senest ændret ved cirkulære nr. 208 af  

 14. december 1993.
 Der vil snarest muligt i det nye år blive udsendt en vejledning om  

 individuelt beskyttede enkeltpladser.
 8. Vejledning om de nye regler.
 Henvendelse om vejledning og afklaring af tvivlsspørgsmål vedrørende  

 anvendelsen af de nye regler skal rettes til Socialministeriet i perioden  

 frem til d.1. april 1997. Herefter skal henvendelse ske til Den sociale  

 Ankestyrelse eller de sociale ankenævn.
