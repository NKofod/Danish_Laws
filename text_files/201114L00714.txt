Betænkning afgivet af Beskæftigelsesudvalget den 16. maj 2012 Betænkning over Forslag til lov om en 2-årig forsøgsordning om jobpræmie til kontanthjælpsmodtagere med langvarig ledighed m.v.
[af beskæftigelsesministeren (Mette Frederiksen)] 1. Udvalgsarbejdet Lovforslaget blev fremsat den 18. april 2012 og var til 1. behandling den 27. april 2012. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 7. marts 2012 dette udkast til udvalget, jf.
BEU alm. del  bilag 126. Den 23. april 2012 sendte beskæftigelsesministeren de indkomne høringssvar, et notat herom og et ligestillingsnotat til udvalget.
Spørgsmål Udvalget har stillet 3 spørgsmål til beskæftigelsesministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, RV, SF og EL) indstiller lovforslaget til vedtagelse uændret.
 Et mindretal i udvalget (V, DF, LA og KF) indstiller lovforslaget til forkastelse ved 3. behandling.
Venstre, Dansk Folkeparti og Det Konservative Folkepartis medlemmer af udvalget kan ikke støtte lovforslaget, da finansieringen af de 95 mio. kr. sker via finanslovaftalen mellem regeringen og Enhedslisten, hvor skatter og afgifter hæves med 5 mia. kr.
Endvidere er der endnu ikke sket en evaluering af forsøget med jobpræmie til enlige forsørgere på kontanthjælp.
Der bør ikke laves nye tiltag, før denne evaluering foreligger, og det anbefales, at evalueringen gennemføres hurtigst muligt.
Liberal Alliances medlem af udvalget mener, at det til enhver tid burde kunne betale sig at have et arbejde.
Regeringen har på beklagelig vis modarbejdet dette med en afskaffelse af bl.a. loftet over kontanthjælpen og forsøger nu at rette op på skaden.
 Det er glædeligt, at regeringen med dette forslag anerkender, at økonomiske incitamenter har en positiv effekt i forhold til at få folk i arbejde, men LA er af den holdning, at den klart bedste måde, hvorpå man øger incitamentet til, at folk finder beskæftigelse, er ved at sænke skatten på arbejde.
 I stedet for at give en lille præmie til en gruppe danskere, for hvem regeringen har mindsket incitamentet til at arbejde og tjene egne penge, burde regeringen sørge for at gøre det mere attraktivt for alle at tage et arbejde ved at sænke skatten på arbejde.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Larsen (S) Bjarne Laustsen (S) Henrik Sass Larsen (S) Jan Johansen (S) Leif Lahn Jensen (S) Lennart Damsbo-Andersen (S) fmd.
Pernille Rosenkrantz-Theil (S) Nadeem Farooq (RV) Andreas Steenberg (RV) Finn Sørensen (EL) Eigil Andersen (SF) Özlem Sara Cekic (SF) Annette Vilhelmsen (SF) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jacob Jensen (V) Peter Juel Jensen (V) Inger Støjberg (V) Ulla Tørnæs (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Mai Henriksen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
