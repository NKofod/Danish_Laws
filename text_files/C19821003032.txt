 Direktoratet har ladet trykke nye hyrekontrakter/bemandingsskemaer.
 Formularerne er trykt på Idem-papir, således at brug af carbonpapir  

 undgås.
 Udformningen af formularerne, der på en række punkter adskiller sig fra de  

 hidtil anvendte formularer, er foretaget efter høring af redernes og de  

 søfarendes organisationer.
 Ændringerne vedrører særlig afmønstringsrubrikkerne (linie P-T). Man  

 henstiller, at disse rubrikker udfyldes omhyggeligt, således at  

 fratrædelsesårsag m.v. klart fremgår af formularen.
 Der vedlægges en kopi af hyrekontraktens/bemandingsskemaets eksemplar nr.  

 1.
 Eventuelt oplag af de hidtil anvendte formularer bedes opbrugt, før de nye  

 tages i brug.
 Direktoratet har samtidig udarbejdet en ny »Vejledning i brugen af  

 hyrekontrakt/bemandingsskema«.
De i vejledningen givne anvisninger bedes iagttaget, når de nye formularer  

 tages i brug.
Samtidig bedes den hidtidige vejledning af oktober 1974 (blå)  

 udskiftet med den nye vejledning (gul). Vejledningen indsættes i  

 skibsbemandingslisten.
 En kopi af den nye vejledning vedlægges.
 Man anmoder om, at rederiernes mandskabsafdelinger og de i rederierne  

 ansatte skibsførere gøres bekendt med denne meddelelse.
 Såvel hyrekontrakt/bemandingsskema som vejledning kan rekvireres i  

 direktoratet for søfarende, Kampmannsgade 1, (* 1) 1604 København V., telefon  

 (01) 15 48 15, lokal 215.
Direktoratet for søfarende, den 4.  

 august 1982 H.
Andreasen Vejledning i brugen af hyrekontrakt/bemandingsskema HYREKONTRAKT/BEMANDINGSSKEMA skal anvendes både som  

 skriftlig tjenesteaftale efter sømandsloven og som  

 grundlag for mønstring.
 HYREKONTRAKT/bemandingsskema skal udfyldes for enhver person, der  

 tiltræder eller fratræder tjeneste til søs i et dansk skib; for skibsføreren  

 gælder dog særlige regler.
 HYREKONTRAKT/BEMANDINGSSKEMA består af 6 sammenhæftede eksemplarer, der  

 udfyldes ved gennemskrivning efter følgende retningslinier:
a.
Ved forhyring.
Skemaets hoved Personnummer skal anføres for danske søfarende samt for udenlandske  

 søfarende, der har et dansk personnummer.
For andre søfarende anføres  

 fødselsdato, angivet ved seks cifre (f.eks. 7. februar 1929 angives som:  

 070229).
 M/K: her anføres om den forhyrede er mand eller kvinde.
 Linie A.
Skal udfyldes.
Navnet skal være i overensstemmelse med pas/søfartsbog.  

 Under »Ægtesk. stilling« benyttes G for gift (herunder separeret)  

 og U for ugift, enkemand eller fraskilt.
 Linie B.
 Skal udfyldes.
 Linie C.
 Skal udfyldes for ikke-rederiansatte.
 Under »Aftalen gælder sejlads i/mellem« kan benyttes betegnelsen  

 for skibets fartsområde, medmindre aftalen gælder et andet fartsområde eller  

 en bestemt rejse.
 Såfremt den søfarende ved den foreskrevne lægeundersøgelse har fået  

 tildelt et begrænset fartsområde, må aftalen højst gælde dette område.
 Linie D.
Skal udfyldes. »Skikket til udkig« udfyldes dog kun for  

 dæksbesætningen, og »Bådroer« udfyldes kun for besætningen i  

 passagerskibe.
Oplysningerne kan tages fra sundhedsbeviset/søfartsbogen.  

 Foruden arten af sønæringsbevis og duelighedsbevis, søfartsskole eller  

 skoleskib anføres f.eks. erhvervsfagligt afslutningskursus for dæksmandskab  

 eller maskinmandskab.
 Linie E.
 Skal udfyldes for alle for så vidt angår lægeundersøgelse og  

 tuberkuloseundersøgelse. (* 2) Oplysningerne tages fra sundhedsbeviset.
 Linie F.
 Udfyldes efter den søfarendes pas.
 Linie G.
Skal udfyldes.
For den søfarende, der har bopæl i Danmark anføres  

 adressen, hvorunder han/hun er tilmeldt folkeregisteret.
 Linie H og I.
 Her anføres navn, adresse m.v. på nærmeste pårørende.
 Linie J og K.
For ikke-rederiansatte skal »Hyre fra« altid udfyldes.
Løber  

 hyren fra et tidligere tidspunkt end den dag, tjenesten tiltrædes (jfr. linie  

 O) angives dette.
Betegnelser som f.eks. »fra afrejsen«, d.v.s. den  

 dag, rejsen til skibet påbegyndes, kan også benyttes.
»Hyrens størrelse pr. måned« skal udfyldes for alle.
Er der  

 aftalt et bestemt beløb pr. dag, som f.eks. ved »runsejlads«,  

 rettes »pr. måned« til »pr. dag« I hyrens størrelse  

 medregnes det på forhyringstidspunktet gældende dyrtidstillæg.  

 Anciennitetstillæg kan medregnes i tilfælde, hvor hyren i en kollektiv  

 overenskomst omfatter dette tillæg.
Ellers anføres anciennitetstillægget i  

 linie K, hvor i alle tilfælde den dato, hvorfra den pågældendes anciennitet  

 regnes, anføres.
Rubrikken »Rederiansat« skal udfyldes.
Evt. dato for  

 rederiansættelse kan anføres.
 Linie L.
»Særlig opsigelsesfrist« og »Særlig aftalt  

 fratrædelsessted« skal udfyldes, når særlig aftale er indgået.
Er særlig  

 aftale ikke indgået, gælder, hvad der følger af kollektiv overenskomst eller  

 i mangel af sådan sømandslovens almindelige bestemmelser.
 Linie M.
Her anføres, hvad der i øvrigt er aftalt.
Sker forhyringen på grundlag af  

 kollektiv overenskomst, anføres hvilken.
 Linie N.
 Skal udfyldes og underskrives af den forhyrede samt rederen eller  

 skibsføreren eller en af rederen eller skibsføreren dertil bemyndiget.
 Hvis forhyring ikke finder sted samtidig med påmønstring, udleveres  

 eksemplar nr. 1 til den søfarende ved forhyringen.
b.
Ved påmønstring.
 Linie O.
 Skal udfyldes og underskrives af skibsføreren den dag, tjenesten om bord  

 tiltrædes.
 Udebliver den forhyrede, anføres blot »Tjenesten ikke tiltrådt«,  

 og eksemplarerne 5 og 6 hjemsendes snarest.
 Efter påmønstringen foretages følgende med skemaets eksemplarer 1-6:
 Nr.1 udleveres (igen) til den søfarende.
 Nr.2 indsendes til rederiet.
 Nr.3 indsendes inden skibets afsejling til SØMANDSSKATTEKONTORET, (hvorfra  

 det videresendes til direktoratet for søfarende).
 Nr.4 indsættes i skibsbemandingslisten.
 Nr.5 og 6 opbevares om bord til brug ved den søfarendes afmønstring.
c.
Ved fratrædelse/afmønstring.
 Ved fratrædelse udfyldes de dertil beregnede rubrikker i eksemplarerne  

 1,4,5 og 6. Hvis eksemplar 1 ikke fremlægges, ses der bort fra dette.
 Linie P.
 Ved opsigelse forstås ophævelse af tjenesteforholdet fra en af parternes  

 side med lovmæssigt eller aftalt varsel.
Ved afsked forstås, at tjenesteforholdet ensidigt og uden iagttagelse af  

 opsigelsesfrist bringes til ophør af en af parterne.
Det vil normalt sige  

 øjeblikkelig fratræden eller i første havn, hvor fratræden kan ske.
 Rubrikken udfyldes for rederiansatte kun, hvis ansættelsesforholdet til  

 rederiet skal ophøre.
 Det skal ved afkrydsning anføres, om der foreligger opsigelse eller  

 afsked, samt om opsigelsen eller afskeden er efter krav fra den søfarende,  

 rederen eller skibsføreren.
 Ved afsked anføres den relevante bestemmelse i sømandsloven.
Som fratrædelsessted kan efter omstændighederne anvendes betegnelser som  

 »Danmark«, »Nordeuropæisk havn« eller »Enhver  

 havn«.
Fratrædelsesdatoen vil i mange tilfælde ikke kunne anføres  

 præcist, da det som regel ikke med sikkerhed kan forudses, om skibet ved  

 opsigelsesfristens udløb befinder sig på »lovligt«  

 fratrædelsessted.
Betegnelser som »Snarest« eller »Første  

 anløb af nordeuropæisk havn« kan benyttes.
 Rubrikkerne skal underskrives af såvel den søfarende som skibsføreren.
Linie Q.
Dato og sted for tjenestens ophør samt årsagen til tjenestens  

 ophør skal anføres.
 Er der efter opsigelse indtruffet en begivenhed, der i sig selv vil  

 medføre fratrædelse, angives dette f.eks. ved kryds i rubrikken  

 »Sygdom/Tilskadekomst«.
 Rigtigheden af det i linie Q anførte bekræftes af skibsføreren i  

 underskriftsrubrikken.
 Ved fratrædelsen foretages følgende med skemaets eksemplarer 1 og 4-6:
 Nr.1 udleveres igen til den søfarende.
 Nr.4 udtages af skibsbemandingslisten.
 Nr.5 indsendes til rederiet.
 Nr.6 indsendes inden skibets afsejling til SØMANDSSKATTEKONTORET (hvorfra  

 det videresendes til direktoratet for søfarende).
d.
Særlige regler for skibsføreren.
 Når en skibsfører tiltræder tjenesten, udfylder rederiet skemaets hoved og  

 linierne A-E og N samt underskriver i linie O, hvorefter skemaets eksemplar  

 nr. 3 indsendes til SØMANDSSKATTEKONTORET.
 Når skibsføreren fratræder, udfyldes linie Q af rederiet, som derefter  

 indsender skemaets eksemplar nr. 6 til SØMANDSSKATTEKONTORET.
 Direktoratet for søfarende, august 1982.
