 I medfør af § 6, stk. 1, i lov om realkreditinstitutter, jfr.  

 lovbekendtgørelse nr. 491 af 17. november 1980, som ændret ved lov nr. 56 af  

 18. februar 1981, lov nr. 146 af 1. april 1981 og lov nr. 33 af 17. februar  

 1982 fastsættes:
De ansattes beslutning om at ville vælge  

 bestyrelsesmedlemmer § 1.  De ansatte i Byggeriets Realkreditfond,  

 Kreditforeningen Danmark, Forenede Kreditforeninger og Jyllands  

 Kreditforening har ret til efter reglerne i dette kapitel og i  

 overensstemmelse med reglerne i kapitel 2 at vælge et sådant antal  

 bestyrelsesmedlemmer, at det svarer til mindst halvdelen af de respektive  

 realkreditinstitutters øvrige bestyrelsesmedlemmer, med undtagelse af  

 boligministeriets repræsentant.
De ansatte i Industriens Realkreditfond har  

 efter tilsvarende regler ret til at vælge 2 bestyrelsesmedlemmer.
 § 2.  Beslutning om at vælge medlemmer til  

 instituttets bestyrelse efter § 1 træffes ved afstemning blandt instituttets  

 ansatte.
Stk. 2.  Krav om afstemning kan fremsættes af § 3.  Krav om afstemning efter § 2 fremsættes  

 skriftligt over for instituttets bestyrelse.
På sit første møde efter  

 modtagelse af anmodningen om afstemning - dog senest 4 uger efter  

 anmodningens modtagelse - drager bestyrelsen omsorg for, at der nedsættes et  

 valgudvalg.
Flertallet af valgudvalgets medlemmer vælges blandt instituttets  

 ansatte af repræsentanter for de ansatte i instituttets samarbejdsudvalg.
De  

 øvrige medlemmer vælges af bestyrelsen, og mindst et af disse skal være  

 medlem af instituttets bestyrelse eller direktion.
Stk. 2.  Såfremt der ikke findes et samarbejdsudvalg i  

 instituttet, nedsætter bestyrelsen et valgudvalg, hvoraf mindst et af  

 medlemmerne skal være medlem af bestyrelsen eller direktionen.
Flertallet af  

 medlemmerne udpeges af bestyrelsen blandt de ansatte i instituttet.
Såfremt  

 der i instituttet findes tillidsmænd, bør disse så vidt muligt være  

 repræsenteret.
 Stk. 3.  Valgudvalget vælger selv sin formand.
Stk. 4.  Valgudvalgets afgørelse træffes ved simpelt  

 stemmeflertal.
I tilfælde af stemmelighed er formandens stemme afgørende.  

 Stk. 5. Det påhviler valgudvalget inden 4 uger efter sin nedsættelse at  

 foranledige afstemning afholdt om, hvorvidt de ansatte ønsker at vælge  

 medlemmer til bestyrelsen.
Afstemningen gennemføres således, at alle  

 stemmeberettigede får rimelig adgang til at deltage i afstemningen, herunder  

 at stemme kan afgives som brevstemme.
Ved afstemningen, der skal være  

 skriftlig og hemmelig, kan der kun stemmes ja eller nej.
Beslutningen er  

 vedtaget, hvis mindst halvdelen af dem, der efter § 11 er stemmeberettigede,  

 har stemt ja.
 Stk. 6.  Ved afstemningens afholdelse optælles stemmerne  

 enten af valgudvalget eller af andre af dette dertil bemyndigede.
 Stk. 7.  Så snart afstemningens resultat foreligger,  

 meddeler valgudvalget skriftligt dette til bestyrelsen, direktionen og de  

 ansatte.
 § 4.  Såfremt det besluttes, at de ansatte skal vælge  

 medlemmer til bestyrelsen, skal direktionen straks meddele dette til  

 boligministeriet.
 § 5.  Afstemning om ordningens ophør skal iværksættes,  

 såfremt flertallet af instituttets ansatte skriftligt kræver dette.  

 Beslutning om ordningens ophør er truffet, hvis flertallet af de ansatte  

 stemmer herfor. §§ 3 og 4 finder tilsvarende anvendelse på disse  

 afstemninger.
 § 6.  Har der været afholdt afstemning efter dette  

 kapitel, kan ny afstemning tidligst begæres afholdt efter 6 måneders forløb.
Om valgudvalg og om fremgangsmåden ved de  

 ansattes valg af § 7.  I institutter, hvor de ansatte i  

 overensstemmelse med kap. 1 har besluttet at vælge bestyrelsesmedlemmer,  

 fortsætter det i overensstemmelse med reglerne i § 3, stk. 1-3, nedsatte  

 valgudvalg som permanent valgudvalg.
 Stk. 2.  Ansatte, der er opstillet til valg eller  

 genvalg til bestyrelsen, kan ikke udpeges som eller forblive medlemmer af  

 valgudvalget.
§ 8.  Valgudvalget fastsætter snarest muligt efter  

 forhandling med bestyrelsen datoen for valget, og bekendtgør denne for  

 instituttets ansatte med en frist på mindst 1 måned og højst 2 måneder.  

 Valgudvalget skal samtidig dermed bekendtgøre en liste over dem, der har  

 valgret.
Listen skal på instituttets kontor(er) være tilgængelig for de  

 ansatte.
 § 9.  Samtidig med bekendtgørelsen af valgdatoen  

 indkalder valgudvalget fra de ansatte forslag til personer, der skal  

 opstilles til valget som bestyrelsesmedlem, med tilkendegivelse af, at  

 forslag skal indleveres senest 21 dage før valgdatoen.
 Stk. 2.  Valgudvalget undersøger, om de foreslåede  

 kandidater er valgbare, jfr. § 12, og om de foreslåede personer er villige  

 til at modtage valg.
 Stk. 3.  Listen over kandidater bekendtgøres senest 7  

 dage før valgdagen for instituttets ansatte.
 § 10.  Valgudvalget skal drage omsorg for, at  

 valghandlingen gennemføres således, at alle stemmeberettigede får rimelig  

 adgang til at deltage i valget, herunder at stemme kan afgives som  

 brevstemme.
 Stk. 2.  Dersom valgudvalget finder, at et valg bør  

 finde sted på flere valgsteder eller på forskellige tidspunkter, kan der  

 oprettes særlige valgkomiteer til at bistå valgudvalget.
 Stk. 3.  Valgudvalget træffer beslutning om oprettelse  

 af valgkomiteer og udnævner disses formænd. § 3, stk. 1, 3. og 4. punktum, og  

 stk. 4, samt § 7, stk. 2, finder tilsvarende anvendelse på valgkomiteer.
§ 11.  Valgret har enhver, der er ansat i instituttet  

 på tidspunktet for valglistens offentliggørelse og på valgets tidspunkt.
Stk.  

 2. Medlemmer af direktionen anses ikke for ansat i instituttet i den i stk.  

 1, anførte betydning.
Det samme gælder medarbejdere, hvis arbejdsvederlag  

 hovedsagelig beregnes ud fra enkeltstående arbejdspræstationer, medmindre  

 deres arbejdstid på forhånd er fastlagt, eller denne på årsbasis udgør mere  

 end, hvad der gennemsnitlig svarer til en ugentlig arbejdstid på 15 timer.
 § 12.  Valgbar er enhver, der i henhold til § 11 har  

 valgret, som er myndig, og som gennem de sidste 12 måneder før valget har  

 været ansat i instituttet.
 § 13.  Valgudvalget lader fremstille stemmesedler, på  

 hvilke kandidaternes navne er anført i alfabetisk orden.
Stk. 2.  Stemmesedlen skal indeholde oplysning om  

 kandidaternes navne, bopæl, arbejdssted, funktion og faglige tillidshverv i  

 instituttet.
Andre oplysninger må ikke forefindes på stemmesedlen.
§ 14.  Hver ansat kan afgive et antal stemmer svarende  

 til halvdelen af antallet af kandidater, der skal vælges.
Såfremt det antal  

 stemmer, der skal afgives, ikke udgør et helt tal, afrundes opad.
Hver ansat  

 kan kun afgive een stemme på hver kandidat.
 Stk. 2.  Valget, der finder sted i form af direkte valg,  

 sker skriftligt og hemmeligt.
 Stk. 3.  Såfremt der på en stemmeseddel er afgivet flere  

 stemmer end berettiget i henhold til stk. 1, anses stemmesedlen for ugyldig.  

 Stemmesedlen vil også være ugyldig, såfremt der er afgivet mere end een  

 stemme på en kandidat, samt hvis der på stemmesedlen er foretaget utydelig  

 stemmemarkering, tilføjelser eller rettelser.
 § 15.  Det antal kandidater der, jfr. § 14, har fået  

 flest stemmer, anses valgt som bestyrelsesmedlemmer, medens et tilsvarende  

 antal af dem, der herefter har fået flest stemmer, anses valgt som  

 suppleanter.
 Stk. 2.  I tilfælde af stemmelighed mellem to eller  

 flere kandidater træffes afgørelsen ved lodtrækning.
 Stk. 3.  Såfremt et eller flere af de i henhold til stk.  

 1 valgte bestyrelsesmedlemmer har forfald af længere varighed, indtræder  

 suppleanterne i bestyrelsen i rækkefølge efter opnået antal stemmer.
§ 16.  Valgperioden for de kandidater, der vælges som  

 bestyrelsesmedlemmer, er den samme som er gældende for instituttets øvrige  

 bestyrelsesmedlemmer, dog maksimalt 4 år.
For de kandiater, der vælges som  

 suppleanter, gælder valget perioden indtil næste valg.
 Med 4-årige valgperioder finder ordinært valg af bestyrelsesmedlemmer sted  

 hvert andet år og således, at halvdelen (afrundet opad) af de i henhold til  

 nærværende bekendtgørelse valgte bestyrelsesmedlemmer afgår, første gang dog  

 i 1983 og da efter lodtrækning.
Stk. 2.  Bestyrelsesmedlemmer og suppleanter vedbliver  

 med at fungere, intil nye er valgt.
Stk. 3. Genvalg kan finde sted.
 Stk. 4.  Såfremt ikke andre kandidater end det antal,  

 der skal vælges, er opstillet, undlades valghandlingen, og de opstillede  

 bestyrelsesmedlemmer og suppleanter betragtes som valgte, forudsat der er  

 enighed om i hvilken rækkefølge, suppleanterne indtræder som medlemmer.
§ 17.  Såfremt et af de ansatte valgt  

 bestyrelsesmedlem skal bestyrelsesmedlemmet straks udtræde af bestyrelsen og suppleanten  

 indtræde i hans sted.
 Stk. 2.  Er der ingen suppleant, afholdes  

 suppleringsvalg af et nyt medlem og en suppleant for dette for den resterende  

 valgperiode.
 Stk. 3.  Såfremt et af de ansatte valgt  

 bestyrelsesmedlem selv udtræder af bestyrelsen eller afgår ved døden, finder  

 stk. 1, sidste sætning, og stk. 2, tilsvarende anvendelse.
 Stk. 4.  I tilfælde af suppleringsvalg kan 1/10 af  

 instituttets ansatte forlange, at der i stedet afholdes nyvalg af de af de  

 ansatte valgte bestyrelsesmedlemmer og af suppleanter for disse.
 Stk. 5.  Beslutning om afsættelse af et af de ansatte  

 valgt bestyrelsesmedlem træffes i overensstemmelse med reglerne i § 3, jfr. §  

 2, stk. 2, dog at afstemningen varetages af det i § 7, stk. 1, omhandlede  

 valgudvalg.
 § 18.  Valgets udfald og de valgtes navne og bopæl  

 indføres i valgudvalgets protokol, jfr. § 22, og meddeles straks skriftligt  

 til bestyrelsen, direktionen og de valgte, ligesom det bekendtgøres for de  

 ansatte.
§ 19.  Et nyvalgt medlem indtræder i bestyrelsen en  

 måned efter, at denne har modtaget den i § 18 omhandlede underretning, dog  

 senest 4 måneder efter valgets udskrivning.
Denne frist gælder dog ikke ved  

 genvalg.
 Stk. 2.  Såfremt bestyrelsesmøde afholdes inden udløbet  

 af den i stk. 1, 1. punktum, omhandlede frist, kan bestyrelsen tillade, at  

 det nyvalgte medlem overværer mødet.
Orientering af de ansatte om instituttets  

 forhold § 20.  I institutter, hvor de ansatte har udnyttet  

 deres ret til at vælge bestyrelsesmedlemmer, påhviler det bestyrelsen og  

 direktionen at drage omsorg for, at der tilvejebringes gode og effektivt  

 virkende informationskanaler til instituttets ansatte.
 Stk. 2.  Bestyrelsen træffer bestemmelse om hvilke  

 informationskanaler, der efter instituttets forhold og efter orienteringens  

 natur er mest hensigtsmæssige.
Særlige bestemmelser § 21.  De af de ansatte i henhold til kap. 2 valgte  

 bestyrelsesmedlemmer kan ikke deltage i bestyrelsens behandling af spørgsmål  

 om arbejdsretlige konflikter eller forhandlinger af kollektive løn- og  

 pensionsaftaler med organisationer for de ansatte, men har i øvrigt samme  

 rettigheder, pligter og ansvar som bestyrelsens øvrige medlemmer.
 § 22.  Valgudvalg skal føre en protokol, i hvilken  

 alle forhold af betydning, herunder indhold af alle bekendtgørelser,  

 beslutninger samt afstemnings- og valgresultater indføres.
 Stk. 2.  Protokollen er tilgængelig for indstituttets  

 bestyrelse, direktion og ansatte samt offentlige myndigheder.
 Stk. 3.  Protokollen, der skal autoriseres af  

 bestyrelsens formand, skal opbevares i mindst 5 år efter, at sidste  

 indførelse har fundet sted.
 § 23.  Udgifterne i forbindelse med de i denne  

 bekendtgørelse omhandlede afstemninger og med de i § 20 omhandlede  

 orienteringer afholdes af instituttet.
 Stk. 2.  Valgudvalget må kun afholde usædvanlige eller  

 store udgifter, såfremt bestyrelsen eller direktionen forinden har tiltrådt  

 dette.
 § 24.  Såfremt der i henhold til instituttets  

 vedtægter er nedsat et særligt forretningsudvalg eller lignende under  

 bestyrelsen, skal de af de ansatte valgte bestyrelsesmedlemmer på begæring  

 kunne indtræde i dette i et sådant antal, at det svarer til mindst halvdelen  

 af de øvrige medlemmer af forretningsudvalget eller lignende, dog med  

 undtagelse af boligministeriets repræsentant.
 Stk. 2.  I Industriens Realkreditfond skal det ene af de  

 af de ansatte valgte to bestyrelsesmedlemmer på begæring kunne indtræde i et  

 særligt forretningsudvalg eller lignende.
Stk. 3.  Hvis flere af de pågældende  

 bestyrelsesmedlemmer ønsker at indtræde, træffes afgørelsen ved afstemning  

 blandt de af de ansatte valgte bestyrelsesmedlemmer.
I tilfælde af  

 stemmelighed mellem to eller flere kandidater træffes afgørelsen ved  

 lodtrækning.
 § 25.  De af de ansatte valgte bestyrelsesmedlemmer og  

 suppleanter er beskyttet mod afskedigelse og anden forringelse af deres  

 forhold på samme måde som tillidsrepræsentanterne indenfor vedkommende eller  

 tilsvarende faglige område.
 Stk. 2.  Uoverensstemmelser om beskyttelsen efter stk.  

 1, herunder spørgsmål om, hvilke regler der finder anvendelse, og om brud på  

 eller fortolkning af reglerne, afgøres ad fagretlig vej, jfr. § 22 i lov nr.  

 317 af 13. juni 1973 om arbejdsretten.
Ikrafttrædelse § 26.  Bekendtgørelsen træder i kraft 1. april 1982.  

 Såfremt de ordinære valg i 1982 har fundet sted, afholdes snarest muligt -  

 dog senest 2 måneder efter bekendtgørelsens ikrafttræden - suppleringsvalg.
 Stk. 2.  Vedtægtsændringer, som er en følge af denne  

 bekendtgørelse, kan optages i vedtægterne uden den i lov om  

 realkreditinstitutter foreskrevne vedtagelse og godkendelse.
 Stk. 3.  Samtidig ophæves bekendtgørelse nr. 15 af 15.  

 januar 1975 om de ansattes valg af medlemmer til bestyrelsen i  

 realkreditinstitutter.
