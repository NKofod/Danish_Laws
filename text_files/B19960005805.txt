 I medfør af § 40, stk. 3, 2. pkt. i lov om social bistand, jf.
lovbekendtgørelse nr. 1024 af 13. december 1994, som senest ændret ved lov nr. 1118 af 20. december 1995, fastsættes følgende:
§ 1.  Hvis lovens betingelser i øvrigt er opfyldt, kan  

 der ydes kontanthjælp efter §§ 37 og 37 a til en uddannelsessøgende, Stk. 2.  Til en uddannelsessøgende, der har orlov fra  

 uddannelsesinstitutionen, kan der kun ydes kontanthjælp, såfremt den  

 uddannelsessøgende godtgør, at vedkommende ikke har uudnyttede muligheder for  

 støtte efter lov om Statens Uddannelsesstøtte, herunder adgang til forlænget  

 støttetid i forbindelse med fødsel og adoption samt til at optage slutlån.
 § 2.  En person, der modtager kontanthjælp efter §§ 37  

 og 37 a, kan med godkendelse af kommunalbestyrelsen deltage i undervisning  

 svarende til folkeskolens 8.-10. klassetrin, i HF-enkeltfagsundervisning  

 under 23 timer om ugen samt i anden undervisning, som ikke er godkendt som  

 støtteberettigende efter lov om Statens Uddannelsesstøtte, og som ikke er led  

 i en uddannelse, der berettiger til optagelse i en arbejdsløshedskasse, jf. §  

 41 i lov om arbejdsløshedsforsikring m.v.
 Stk. 2.  Det er en forudsætning for deltagelse i  

 undervisning efter stk. 1, at kontanthjælpsmodtageren er indstillet på at  

 afbryde undervisningen for at udnytte et tilbud om arbejde eller  

 beskæftigelsesfremmende foranstaltning.
 § 3.  En person, der deltager i en uddannelse, som er  

 led i en uddannelsesplan efter § 32 a i lov om en aktiv  

 arbejdsmarkedspolitik, og hvortil der enten udbetales uddannelsesgodtgørelse  

 efter lov om en aktiv arbejdsmarkedspolitik eller godtgørelse eller  

 elevstøtte efter lov om arbejdsmarkedsuddannelser, har ret til supplerende  

 kontanthjælp, såfremt betingelserne herfor i øvrigt er opfyldt.
§ 4.  Bekendtgørelsen træder i kraft den 1. april  

 1996. Samtidig ophæves Socialministeriets bekendtgørelse nr. 163 af 13. marts  

 1995 om uddannelsessøgendes ret til kontanthjælp efter bistandsloven i  

 særlige tilfælde.
Personer, der den 31. marts 1996 modtager kontanthjælp og  

 deltager i en uddannelse, hvor undervisningen foregår efter kl. 16 eller på  

 lørdage og søn- og helligdage, bevarer retten til kontanthjælp ved fortsat  

 deltagelse i denne uddannelse.
