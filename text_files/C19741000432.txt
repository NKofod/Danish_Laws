 Direktoratet for arbejdstilsynet og direktoratet for statens skibstilsyn  

 har efter samråd i medfør af bestemmelserne i § 31 i arbejdsministeriets  

 bekendtgørelse nr. 181 af 18. maj 1965 tilladt, at fiskeskibe med lossebomme  

 påmærket en størst tilladt arbejdsbelastning på højst 100 kg fritages for at  

 være forsynet med certifikater for belastningsprøver og undersøgelser af de  

 til hejsemidlet hørende blokke, sjækler, kæder, kroge, swiveler og ringe, når  

 det kan godtgøres, at de benyttede dele er af anerkendt fabrikat, at de er  

 fremstillet af ældningstrægt materiale - fritaget for varmebehandling - og at  

 de er påmærket en S.W.L. på mindst 250 kg.
 Ovenstående fritagelse er kun gældende under hejsemidlets anvendelse i  

 dansk havn.
 Losseløberen i omhandlede skibe skal være af tovværk af mindst 12 mm i  

 diameter og af fornøden styrke.
