Landsskatteretskendelse af 13. august 2002 vedr.  

 Vedligeholdelsesudgifter  forretningsejendom med klinik og butik A klager for indkomståret 1998 over, at skatteankenævnet kun har  

 godkendt fradrag for udgifter til vedligeholdelse med 34.639 kr.
Det fremgår af sagens oplysninger, at klageren den 1. oktober  

 1996 købte en ejendom i X, hvorfra både klageren og hans ægtefælle driver  

 selvstændig virksomhed.
Klageren driver en akupunkturklinik, og hans  

 ægtefælle  

 driver en butik.
Ejendommen, der er vurderet som en ren forretningsejendom,  

 blev i 1996 og 1997 moderniseret og ombygget.
 Klageren har i regnskabet for indkomståret 1998 fratrukket udgifter  

 til reparation og vedligeholdelse af ejendommen med i alt 97.918 kr.
 De af klageren i 1998 afholdte og af skatteankenævnet ikke  

 godkendte udgifter kan bl.a. specificeres således:
1) Omkobling af tændinger 5.000 kr.
Godkendt 0 kr.
Forhøjelse 5.000 kr.
2) Isætning af nye låse 6.967 kr.
Godkendt 967 kr.
Forhøjelse 6.000 kr.
3) Reparation af faldstamme m.v.
 12.704 kr.
Godkendt 2.704 kr.
Forhøjelse 10.000 kr.
4) Reparation af WC og tagrende 5.200 kr.
Godkendt 1.200 kr.
Forhøjelse 4.000 kr.
5) Skønsmæssigt ansat yderligere forbedringer 10.000 kr.
Forhøjelse i alt 35.000 kr.
 ad 1)  

 	  

    

 Ifølge  

 faktura af 8. april 1998 vedrører udgiften på 4.000 kr. ekskl. moms, eller  

 5.000 kr. inkl. moms, omkobling af tændinger ifølge aftale.
 Af den samlede udgift på 97.918 kr. godkendte  

 skatteadministrationen fradrag for udgifter til vedligeholdelse med 64.639  

 kr.,  

 mens skatteankenævnet skønsmæssigt har godkendt fradrag for udgifter til  

 vedligeholdelse med 34.639 kr.
Skatteankenævnet har som begrundelse for afgørelsen bl.a.  

 anført, at udgifter til vedligeholdelse af ejendommen er godkendt  

 skønsmæssigt  

 i henhold til statsskattelovens § 6, stk. 1, litra a.
Der er herved henset  

 til,  

 at ejendommen er erhvervet den 1. oktober 1996, at ejendommen i 1996 og 1997  

 blev moderniseret og ombygget, at de afholdte udgifter i det væsentligste  

 anses  

 som forbedringsudgifter på ejendommen, og at det ikke er dokumenteret eller  

 sandsynliggjort, at udgifterne vedrører nedslidning eller skader opstået i  

 ejertiden og dermed genopretning af ejendommens stand på  

 overtagelsestidspunktet.
Skatteankenævnet har endvidere bl.a. anført, at udgiften til omkobling af tændinger anses for en  

 forbedringsudgift, idet installationen er tillæg til eksisterende  

 installation.
 Isætning af nye låse, reparation af faldstamme m.v. og  

 reparation af WC og tagrende anses i det væsentligste for at være  

 forbedringsudgifter i forhold til ejertiden, da det ikke er dokumenteret  

 eller sandsynliggjort, at udgifterne er afholdt til opretning af skade eller  

 nedslidning i ejertiden, og da udgifterne ikke anses for afholdt for at  

 opretholde ejendommens vedligeholdelsestilstand på erhvervelsestidspunktet.
 Låsene anses ikke for udskiftet på grund af skade i ejertiden.
 Udgiften til reparation af faldstamme anses for afholdt i  

 forbindelse med, at det eksisterende anlæg ikke havde den fornødne kapacitet.
 Der er ansat yderligere skønsmæssige forbedringsudgifter på  

 10.000 kr., idet der generelt ikke foreligger en sandsynliggørelse for, at de  

 afholdte udgifter vedrører skader eller nedslidning i ejertiden, eller at  

 udgifterne er afholdt for at opretholde ejendommens vedligeholdelsestilstand  

 på  

 erhvervelsestidspunktet.
 Klagerens repræsentant har nedlagt påstand om, at klageren for  

 indkomståret 1998 gives fradrag for udgifter til vedligeholdelse af  

 ejendommen  

 med yderligere 35.000 kr.
Til støtte for påstanden har repræsentanten bl.a. anført, at en  

 væsentlig del af de forhold, som skatteankenævnet har nægtet fradrag for, er  

 forhold, der tidligere er godkendt af den kommunale skattemyndighed, og som  

 ikke var omfattet af klagen til skatteankenævnet.
Skatteankenævnet har  

 sandsynligvis formel ret hertil.
Fremgangsmåden er dog kritisabel og urimelig  

 og skader klagerens opfattelse af retssikkerheden.
Denne fremgangsmåde er  

 endvidere ikke normal praksis i andre kommuner.
I forbindelse med overtagelse af ejendommen blev der foretaget  

 en samlet installation af IHC styring til styring af lys og kontakter m.v. i  

 klinikken.
Der var således i 1997 aktiveret store beløb til nye  

 elinstallationer.
Omkoblingen af tændinger er ikke en yderligere installation  

 eller en forbedring af denne.
Omkoblingen er vedligeholdelsesarbejde på de  

 eksisterende installationer, idet der er tale om vedligeholdelse af kontakter  

 til elektronisk tænding af lys m.v.
Punktet vedrørende isætning af nye låse var ikke omfattet af  

 klagen til skatteankenævnet.
Låsene blev udskiftet som følge af flere indbrud  

 og indbrudsforsøg, hvilket gjorde dem løse og svære at låse op.
Isætning af  

 nye  

 låse til afløsning for de beskadigede, kan kun anses som reparation af en  

 skade  

 opstået i ejertiden, da installation af nye låse ikke forøger ejendommens  

 værdi  

 eller bringer den i en bedre stand, end den var ved anskaffelsen.
Låsene kan  

 stadig kun låses og låses op.
Der er derfor ikke tilført yderligere  

 funktionalitet.
Punktet vedrørende reparation af faldstamme var ikke omfattet af  

 klagen til skatteankenævnet.
I forbindelse med tilstopning af WC blev  

 faldstammen repareret, hvilket bl.a. medførte opgravning.
Der opstod  

 problemer  

 med tilstopning af WC, og dette havde flere gange været forsøgt renset.
Da  

 problemerne ikke forsvandt ved almindelig rensning, var det derfor nødvendigt  

 med en decideret reparation af faldstammen.
Det bemærkes herved, at klinikken  

 hver dag besøges af mere end 100 patienter  mange fulgt af ægtefælle  

 eller  

 anden medhjælper, hvoraf en stor del faktisk benytter WC´et.
Dette giver et  

 større slid, end hvor færre mennesker færdes.
Der er ikke ændret på anlæggets  

 dimensioner, og et WC dimensioneres i øvrigt ikke efter antallet af skyl.
Punktet vedrørende reparation af WC og tagrende var ikke  

 omfattet af klagen til skatteankenævnet.
Såvel WC som tagrende var utætte,  

 hvilket i begge tilfælde var pludselig opståede skader.
Det er sandsynligt,  

 at  

 skaderne er opstået i ejertiden.
Klageren opretholder til stadighed en høj  

 standard og vedligeholdelsesstand på sine ejendomme af hensyn til det  

 generelle  

 renommé, hvorfor sådanne skader repareres umiddelbart efter, at de er  

 opstået.  

 Klageren udskyder ikke reparationer af denne karakter.
Vedrørende skønsmæssigt ansatte yderligere forbedringsudgifter  

 har repræsentanten bl.a. anført, at den skønsmæssige ansættelse savner en  

 relevant begrundelse, og at skatteankenævnet ikke har dokumenteret beløbets  

 størrelse.
En eventuel manglende fradragsret på andre poster, som er  

 specifikt  

 behandlet, kan ikke begrunde dette skøn for de øvrige poster under denne post  

 i  

 regnskabet.
Såfremt der skal nægtes fradrag for et sådant beløb, skal der  

 tages  

 udgangspunkt i konkrete poster og i den forbindelse fremføres konkrete  

 påstande  

 om manglende klassifikation som vedligeholdelse.
Skatteankenævnet har ikke  

 fremført dokumentation for forhøjelsen.
 Landsskatterettens  

 bemærkninger:
Udgifter til vedligeholdelse af fast ejendom er  

 fradragsberettigede, jf. statsskattelovens § 6, stk. 1, litra e, mens  

 udgifter  

 til forbedring af ejendommen ikke kan fradrages, jf. statsskattelovens § 6 in  

 fine.
Om afholdte udgifter kan anses for vedligeholdelsesudgifter eller  

 forbedringsudgifter bedømmes i forhold til ejendommens tilstand på  

 erhvervelsestidspunktet, jf.
Højesterets dom offentliggjort i TfS 1958.1173.  

 Fradragsberettigede vedligeholdelsesudgifter er herefter normalt sådanne  

 udgifter, der er en følge af almindelig slid og ælde i ejertiden.
 Under hensyn til oplysningerne om de foretagne  

 istandsættelsesarbejder, ejertiden og den formodede levetid for de  

 istandsatte  

 bygningsbestanddele finder retten ikke grundlag for at tilsidesætte det af  

 den  

 kommunale skatteforvaltning udøvede skøn over vedligeholdelsesudgifternes  

 andel  

 af de samlede udgifter.
 Retten har herved henset til, at istandsættelsesarbejderne på  

 ejendommen blev udført i det 2. ejerår, at skatteforvaltningen har godkendt  

 fradrag for vedligeholdelsesudgifter med i alt 64.639 kr. af en samlet udgift  

 på 97.918 kr., og at det af skatteforvaltningen udøvede skøn må anses for at  

 have taget et passende hensyn til dels de vedligeholdelsesarbejder, der må  

 anses for at være en følge af almindelig slid og ælde i ejertiden, dels de  

 vedligeholdelsesarbejder, der må anses for udført til udbedring af skader  

 opstået i ejertiden.
 Den påklagede ansættelse ændres derfor i overensstemmelse  

 hermed.
