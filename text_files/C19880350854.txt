Ad 1) Arbejdsministeriets departement har i skrivelse af 3. oktober 1988  

 meddelt, at Finansministeriet i skrivelse af 13. september 1988 har godkendt  

 følgende grænser for lejebeløb (excl. moms) pr. kvardratmeter for AF's  

 lejemål:
 Arbejdsministeriets retningsgivende normer for indgåelse af lejemål til AF  

 af 4. februar 1985 fremsendes på ny til orientering, jfr. herved punkt g.
Ad 2) Samtidig fremsendes til orientering lov nr. 358 af 1. juli 1988 om  

 midlertidigt huslejestop for erhvervslejemål, gældende fra den 10. juni 1988  

 - 31. december 1988. Omhandlede kapitel X i Lejeloven vedlægges ligeledes til  

 orientering.
Ad 1) og ad 2) Direktoratet vil fortsat - som hidtil - i forbindelse med godkendelse af  

 indgåelse af lejemål m.v. være AF behjælpelig med at opnå en så økonomisk  

 fordelagtig kontrakt som mulig.
 Endvidere vil man i de tilfælde, AF måtte være i tvivl om  

 »huslejestoploven« skulle være gældende for en lejekontrakt, være  

 formidlingen behjælpelig med fortolkningen af spørgsmålet herom.
Med venlig hilsen Peter Vestervig Kontorchef Lov om midlertidigt huslejestop for erhvervslejemål VI MAGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
 § 1.  Denne lov gælder for lejeaftaler om hus eller  

 husrum, der udelukkende anvendes til andet end beboelse, og som er omfattet  

 af lov om leje.
 § 2.  For hus eller husrum, der var udlejet senest den  

 10. juni 1988, må udlejeren ikke oppebære en leje, der er højere end lejen på  

 dette tidspunkt.
 Stk. 2.  Ved genudlejning af de i stk. 1 nævnte rum  

 efter den 10. juni 1988 må udlejeren ikke oppebære en leje, der er højere end  

 den seneste lovlige leje.
 Stk. 3.  Udlejeren kan ikke opkræve deposita, gebyrer og  

 lignende eller i øvrigt indgå aftale på vilkår, således at lejeaftalen efter  

 10. juni 1988 bliver mere belastende end vilkårene gældende i perioden forud  

 for den 10. juni 1988, jf. dog stk. 4 og 5.
 Stk. 4.  Reglen i stk. 1 er ikke til hinder for, at en  

 udlejer gennemfører lejeforhøjelser som følge af stigninger i skatter og  

 afgifter m.v., jf. §§ 50 og 51 i lov om leje.
 Stk. 5.  Reglen i stk. 1 er heller ikke til hinder for  

 gennemførelse af lejeforhøjelser, der modsvares af øget brugsværdi som følge  

 af forbedringer, jf. kapital X i lov om leje.
 Stk. 6.  Ved udlejning af rum, der ikke er omfattet af  

 stk. 1, må begyndelseslejen ikke overstige det lejedes værdi, jf. § 47, stk.  

 1 og 2, i lov om leje.
 § 3.  Udlejer kan endvidere gennemføre lejeforhøjelser  

 i henhold til kontraktbestemmelser om forhøjelse af lejen med bestemte beløb  

 til bestemte tidspunkter samt i henhold til kontraktbestemmelser om  

 lejeregulering efter pristal eller lignende, men lejen må ikke efter  

 forhøjelsen overstige det lejedes værdi, jf. § 47, stk. 2, i lov om leje.
 § 4.  Boligretten træffer afgørelse i sager om  

 lejefastsættelse og lejeregulering efter § 2.
 § 5.  Har udlejeren opkrævet ydelser fra lejeren i  

 strid med reglerne i §§ 2-3, kan lejeren kræve det for meget betalte tilbage.
 § 6.  Med bøde eller hæfte straffes den, der afkræver  

 en lejer højere leje end tilladt efter §§ 2 og 3.
 § 7.  Loven træder i kraft dagen efter bekendtgørelsen  

 i Lovtidende og har gyldighed til og med den 31. december 1988. Loven har med  

 undtagelse af § 6 virkning fra den 10. juni 1988.
 Stk. 2.  Sager vedrørende lejeforhøjelser, der er  

 lovligt varslet til ikrafttræden senest den 10. juni 1988, afgøres efter lov  

 om leje, som var gældende på lejeforhøjelsens ikrafttrædelsestidspunkt.
 3. Lejeforhøjelser varslet til ikrafttræden i denne lovs  

 gyldighedsperiode bortfalder.
 § 8.  Loven gælder ikke for Færøerne og Grønland.
Givet på Amalienborg, den 1. juli 1988 Under Vor Kongelige Hånd og Segl MARGRETHE R.
