Skriftlig fremsættelse (27. oktober 2006) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
 Forslag til lov  

 om ændring af lov om konkurrence- og  

 forbrugerforhold på telemarkedet (Præcisering af reglerne om fastsættelse af  

 forpligtelser vedrørende samtrafik  

  

 ).
(Lovforslag nr.
L 56).
 Lovforslaget har baggrund i det regelsæt, der blev indført  

 med implementeringen af EU-teledirektivpakken i 2003. Det blev således med  

 lovændringen i 2003 indført, at IT- og Telestyrelsen i henhold til  

 EU-teledirektivpakken, på baggrund af foretagne markedsanalyser, foretaget på  

 18 definerede delmarkeder, skal træffe markedsafgørelser, såfremt det er  

 konstateret, at der ikke er reel konkurrence på de konkrete delmarkeder.  

 Markedsafgørelser pålægger udbydere med stærk markedsposition forpligtelser,  

 der er berettigede og proportionale i forhold til at løse de konstaterede  

 konkurrenceproblemer.
 Baggrunden for lovforslaget er at præcisere en række  

 bestemmelser i lovgivningen med henblik på at sikre opfyldelse af  

 intentionerne  

 i henholdsvis EU-teledirektivpakken fra 2002 og ændringen af teleloven i  

 2003.  

 Forslaget skal bl.a. ses i sammenhæng med en afgørelse fra Teleklagenævnet i  

 maj 2006.
 Formålet med lovforslaget er derfor navnlig:
  

 	  

 at præcisere, at alene  

 teleloven fra 2003 skal finde anvendelse i alle markedsafgørelser   

 herunder  

 også de første afgørelser på de enkelte markeder  som IT- og  

 Telestyrelsen  

 træffer,   

 	  

 at præcisere, at IT-  

 og Telestyrelsen ved fastsættelse af nye forpligtelser efter 2003-loven ikke  

 indholdsmæssigt  

 er bundet af forpligtelserne i den tidligere lovgivning fra 2000. Det vil  

 sige,  

 at IT- og Telestyrelsen ikke er afskåret fra at pålægge mere byrdefulde  

 forpligtelser, end det var muligt efter de gamle regler, hvis den konkrete  

 markedsundersøgelse viser, at der er behov for det,   

 	  

 at præcisere adgangen  

 for IT- og Telestyrelsen til at fastsætte krav til kvalitet af de  

 samtrafikprodukter,  

 som det pålægges udbydere med en stærk markedsposition at give adgang til,   

 	  

 at præcisere, at IT-  

 og Telestyrelsens markedsafgørelser som hovedregel skal rettes mod den  

 juridiske  

 enhed i koncernen, som forestår koncernens ledelse i Danmark, og   

 	  

 at der foretages visse  

 tilpasninger af regelsættet med henblik på at bringe dette i overensstemmelse  

 med tidligere foretagne ændringer af teleloven.
 Ændringerne tjener blandt andet til at sikre, at loven er  

 fleksibel nok til at dække såvel eksisterende som fremtidige produkter og  

 teknologier på området.
 Desuden fremmes konkurrencen med lovforslaget ved, at flere  

 operatører, såfremt det er proportionelt og berettiget, har mulighed for  

 blandt  

 andet i forbindelse med samhusning at foretage interne kablinger operatørerne  

 imellem, i sidste ende til gavn for slutbrugerne.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
