Nr BTL 242 Betænkning over Forslag til lov om ændring af personskatteloven  

 (Reguleringstallet for 1990)   

 Nr L 242 1988-89, 1. samling Afgivet af Skatte- og Afgiftsudvalget Afgivet: 19890526 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
Et af disse spørgsmål samt skatteministerens besvarelse heraf er optrykt som bilag til denne betænkning.
 Der er af skatteministeren og af to mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med de af skatteministeren stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling, men har dog  

 stillet ændringsforslagene under nr. 1 og 5. Mindretallet kan envidere stemme  

 for de af skatteministeren stillede ændringsforslag.
Et andet mindretal (Fremskridtspartiets medlem af udvalget)  

 udtaler, at lovforslaget går ud på at forhøje de årlige skatteudskrivninger  

 med 1.250 mio. kr., hvoraf nedsættelse af det skattefrie bundfradrag tæller  

 for 610 mio. kr.
Fremskridtspartiet er skarp modstander af noget sådant og  

 søger derfor med ændringsforslag nr. 3 at få tidslerne udluget fra  

 lovforslaget.
Vedtages dette ændringsforslag, vil Fremskridtspartiet  

 indstille lovforslaget til vedtagelse ved tredje behandling i den herefter  

 foreliggende form.
Skulle lovforslaget derimod komme til afstemning, som det  

 er fremsat af ministeren, indstiller Fremskridtspartiet lovforslaget til  

forkastelse ved 3. behandling.
 Mindretallet vil stemme imod de af Socialistisk Folkeparti stillede  

 ændringsforslag og stemme for de af skatteministeren stillede  

 ændringsforslag.
Ændringsforslag Til titlen Af et mindretal (SF):
 1) Titlen affattes således:
»Forslag til Lov om ændring af personskatteloven og lov om en børnefamilieydelse (Reguleringstallet for 1990, regulering af personfradragets grundbeløb for  

 pensionister og regulering af grundbeløbet for børnefamilieydelsen).« Af skatteministeren, tiltrådt af et flertal (udvalget med  

 undtagelse af SF):
 2) Undertitlen affattes således:
»(Reguleringstallet for 1990 og regulering af personfradragets  

 grundbeløb for pensionister).« Til § 1 Af et mindretal (FP):
 3) I det foreslåede 2. pkt. i § 20, stk. 3, indsættes efter  

 »111,4« ordene : »for så vidt angår børnefamilieydelse (lov om  

 en børnefamilieydelse § 1, stk. 1) og afgiftsbeløb for bindende  

 forhåndsbesked (lov om bindende forhåndsbesked § 7, stk. 1) samt bundfradrag  

 ved totalisatorafgift (lov om totalisatorspil §§ 2 A og 2 B) for så vidt  

 angår travløb, galopløb på Klampenborg Væddeløbsbane, trav- og galopløb på  

 travbane, kapflyvninger med brevduer, hundevæddeløb og cykelvæddeløb«.
 Af skatteministeren, tiltrådt af et flertal (udvalget med  

 undtagelse af FP):
 4) Paragraffen affattes således:
» § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 481 af 9. august 1988, som ændret ved lov nr. 841  

 af 21. december 1988, foretages følgende ændringer:
1. I § 10, stk. 2, 1. pkt., ændres »26.800 kr.« til:  

 »27.100 kr.« 2. I § 10, stk. 2, 2. pkt., ændres »47.500 kr.« til:  

 »48.100 kr.« 3. I § 20, stk. 3, indsættes som 2. pkt.:
»Reguleringstallet udgør for indkomståret 1990 111,4.«» Ny paragraf Af et mindretal (SF):
 5) Efter § 1 indsættes som ny paragraf:
» § 01 I lov nr. 147 af 19. marts 1986 om en børnefamilieydelse foretages  

 følgende ændring:
I  § 1, stk. 1, ændres »5.000 kr.« til: »5.800  

 kr.«» Af skatteministeren, tiltrådt af udvalget:
Til § 2 6) Efter stk. 1 indsættes som nyt stykke:
» Stk. 2. § 1, nr. 1 og 2, har virkning fra og med  

 indkomståret 1989.« Bemærkninger Til nr. 1 Ændringsforslaget er en konsekvens af ændringsforslag nr. 5.
Til nr. 2 og 4 Generelle bemærkninger Ændringsforslag nr. 1 og 2 går ud på at forhøje personfradragets  

 grundbeløb for enlige pensionister for 1989 fra 47.500 kr. til 48.100 kr. og  

 at forhøje personfradragets grundbeløb procentvis tilsvarende for gifte  

 pensionister fra 26.800 kr. til 27.100 kr. med virkning for indkomståret  

 1989.
Personfradraget for pensionister for 1989 blev fastsat særskilt ved lov  

 nr. 359 af 1. juli 1988. På dette tidspunkt forventedes udløst 1  

 dyrtidsportion i januar 1989, hvilket betød, at pensionen (grundbeløb +  

 pensionstillæg) ville blive 52.872 kr. for enlige.
Personfradraget blev på  

 denne baggrund forhøjet med 6,2 pct. til 51.400 kr. for at sikre skattefrihed  

 til enlige pensionister uden ekstraindkomster efter fradrag af 3  

 pct.-fradraget.
Personfradraget for gifte pensionister blev forhøjet  

 procentvis tilsvarende til 29.000 kr.
Imidlertid udløses der to dyrtidsportioner i 1989 (i januar og juli), og  

 pensionen for en enlig pensionist bliver derfor 53.646 kr. i 1989. For at  

 friholde enlige pensionister uden ekstraindkomster for skattebetaling skal  

 personfradraget derfor hæves til 52.100 kr.
Nyt 1987-grundbeløb skal være  

 48.100 kr. i stedet for 47.500 kr., og reguleringen til 1989-niveau bliver:  

 48.100 kr. x 1,082 = 52.044 kr., der forhøjes til 52.100 kr.
Som det fremgår  

 af bilaget, vil enlige pensionister uden ekstraindtægter dermed blive  

 skattefri i 1989. Enlige pensionister med ekstraindtægter skal betale skat,  

 men vil få en skattelettelse på gennemsnitlig ca. 360 kr. ved forhøjelsen af  

 personfradraget.
 Såfremt der foretages den ovenfor nævnte opregulering af enlige  

 pensionisters personfradrag for 1989, vil en regulereing i 1990 på 3 pct. som  

 foreslået (reguleringstal 111,4 og grundbeløb 48.100 kr.) give et  

 personfradrag for enlige pensionister i 1990 på 53.600 kr.
For en gift pensionist bliver pensionen med to dyrtidsportioner i 1989 på  

 51.630 kr.
Det gældende 1989-personfradrag er 29.000 kr.
Forhøjelsen af en  

 enlig pensionists personfradrag som følge af juli-dyrtidsportionen er på 1,36  

 pct.
Forhøjes gifte pensionisters personfradrag procentvis lige så meget,  

 bliver forhøjelsen 400 kr. til 29.400 kr. (Nyt 1987-grundbeløb bliver 27.100  

 kr.). En gift pensionist, der skal betale skat, vil få en skattelettelse på  

 gennemsnitlig godt 200 kr. ved forhøjelsen af personfradraget.
Med den  

 foreslåede regulering på 3 pct. bliver personfradraget for gifte pensionister  

 30.200 kr. i 1990.
Administrative konsekvenser Administrativt klares 700 kr.'s forhøjelsen i pensionssystemet for enlige  

 pensionister, der har fået udstedt frikort for 1989, ved at frikortgrænsen  

 forhøjes, således at der ikke skal udsendes nye frikort, og der skal ikke  

 betales skat i december måned, som det ellers ville være tilfældet med to  

 dyrtidsportioner. Ændringen kan gennemføres uden meromkostninger, hvis den  

 igangsættes 2 måneder før ikrafttrædelsestidspunktet.
Det indebærer, at der  

 skal være vedtaget en lov om forhøjelsen inden sommerferien.
Øvrige enlige pensionister får forhøjelsen af personfradraget ved  

 årsopgørelsen.
Forhøjelsen letter skatten for disse pensionister med  

 gennemsnitligt ca. 360 kr.
Gifte pensionister har som følge af forskellen mellem pension og  

 personfradrag normalt ikke frikort.
Pensionsudbetalingerne er derfor ikke  

 skattefrie.
Gifte pensionister og enlige pensionister, der ikke har frikort, bliver  

 således ikke omfattet af den påtænkte frikortordning, hvorefter  

 frikortgrænsen hæves i pensionssystemet for enlige pensionister.
De  

 pågældende får først fordel af personfradragsregulering ved årsopgørelsen.
Provenumæssige konsekvenser Forhøjelsen af personfradraget med 700 kr. for enlige pensionister  

 medfører et provenutab på ca. 175 mio. kr., heraf ca. 100 mio. kr. for  

 kommunerne, og forhøjelsen af gifte pensionisters personfradrag med 400 kr.  

 medfører et provenutab på ca. 100 mio. kr., heraf ca. 55 mio. kr. for  

 kommunerne for indkomståret 1989.
 Forslaget til ændring af § 10, stk. 2, har til formål at forhøje  

 grundbeløbet for pensionisters personfradrag.
Efter gældende lovgivning er enlige pensionisters grundbeløb fastsat i  

 1988-niveau til 47.500 kr.
Dette grundbeløb foreslås forhøjet til 48.100 kr.
Gifte pensionisters 1988-grundbeløb er 26.800 kr.
Beløbet foreslås  

 forhøjet til 27.100 kr.
Bilag til bemærkningerne til ændringsforslag nr. 2 og 4 Til nr. 3 Ved vedtagelsen af det stillede ændringsforslag udskilles de afskyelige  

 indkomstskatteforhøjelser fra ministerens lovforslag, og der levnes  

 finansministeren en øget statskasseindtægt på årligt 125 mio. kr. fra og med  

 1990.
Til nr. 5 Socialistisk Folkeparti foreslår børnefamilieydelsen sat ekstraordinært op  

 fra 5.600 kr. som foreslået af regeringen til 6.500 kr. i 1990-prisniveau.
 Børnefamilierne beklager sig med rette over de stigende udgifter til  

 daginstitutioner, viser en opgørelse fra socialministeren, jf. spørgsmål S  

 730 af 4. april 1989. Socialministerens tal viser følgende takststigninger  

 siden 1985.
 I svar på spørgsmål S 730 erkender socialministeren, at »det er en  

 ubestridelig kendsgerning, at daginstitutionstaksterne er steget meget siden  

 1985. Det skyldes kommunernes dårlige økonomi«, forklarer hun.
Hvis børnechecken skal dække blot en brøkdel af stigningerne på  

 institutionerne samt de almindelige prisstigninger på tøj og mad, bør den  

 forhøjes betydeligt.
SF foreslår derfor i første omgang ydelsen forhøjet fra  

 5.600 kr. til 6.500 kr.
Grundbeløbet for børnefamilieydelsen er 5.000 kr.
Det blev fastsat i  

 forbindelse med skattereformaftalen mellem Socialdemokratiet, Det  

 Konservative Folkeparti, Venstre, Centrum-Demokraterne og Kristeligt  

 Folkeparti den 19. juni 1985 og findes i lov nr. 147 af 19. marts 1986 om en  

 børnefamlieydelse.
Når grundbeløbet foreslås forhøjet til 5.800 kr., er  

 baggrunden, at med den af skatteministeren foreslåede forhøjelse på 3 pct. af  

 reguleringstallet i personskattelovens § 20 til 111,4 vil børnefamilieydelsen  

 i 1990-prisniveau udgøre 6.461 kr., hvilket forhøjes til 6.500 kr.
Til nr. 6 De forehøjede personfradrag for pensionister skal efter ændringsforslaget  

 anvendes fra og med indkomståret 1989.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Henning Nielsen (S) Stavad (S) fmd.  

Bjørn Poulsen (SF) Jens Thoft (SF) Bilag Et af udvalgets spørgsmål til skatteministeren og dennes besvarelse heraf Spørgsmål:
Bilag 1 i lovforslaget bedes forsynet med to yderligere kolonner  

 vedrørende 1990. I den første bedes anført, hvad hver enkelt af de i  

 111,4-kolonnen nævnte beløb vil udgøre, hvis der ikke før 1. juli 1989  

 vedtages nogen ændring i § 20, stk. 3, i personskatteloven, således at  

 reguleringssatsen altså bliver 108,2 pct. + 4 pct.
I den anden nye kolonne  

 bedes anført, hvad provenuforskellen vil være mellem de to 1990-alternativer,  

 som herefter henstår som kolonne 3 og 4.
 Svar:
Ifølge lovforslag nr.
L 242 foreslås, at reguleringstallet forhøjes fra  

 1989 til 1990 med 3 pct., det vil sige til 111,4.
 Hvis der ikke før 1. juli 1989 vedtages nogen ændring i personskatteloven,  

 vil reguleringstallet automatisk blive forhøjet med 4 pct. til 112,6 i 1990.
 Et reguleringstal i 1990 på 112,6 i stedet for 111,4 vil skønsmæssigt give  

 et mindre provenu på ca. 11/4 mia. kr., heraf ca. 370 mio. kr. for  

 kommunerne.
 Heraf vedrører:
I vedføjede bilag er i sidste kolonne vist beløbsgrænserne ved et reguleringstal på 112,6 for 1990.
Beløbsgrænser i skattelovgivningen, der reguleres efter personskattelovens § 20 (* 1) Grundbeløbene for formueskattegrænsen for gifte er for årene 1989-92 fastsat særskilt.
