I N D H O L D I medfør af Indenrigsministeriets  

 bekendtgørelse nr. 657 af 17.
DEFINITIONER § 1.  I denne bekendtgørelse forstås ved ARBEJDSTAGERE: Personer, der udsættes for stråling som følge af deres  

 arbejde, også selv om dette er af forskningsmæssig art, overordnet karakter  

 eller selvstændigt.
 DEN SAMLEDE BEFOLKNING: Befolkningen som helhed, herunder arbejdstagere,  

 unge under uddannelse og enkeltpersoner i befolkningen.
DOSISGRÆNSER: De grænser, der er fastsat i denne bekendtgørelse for de  

 doser, som arbejdstagere, unge under uddannelse og enkeltpersoner i  

 befolkningen må modtage.
Dosisgrænserne gælder for den samlede dosis, der  

 modtages som følge af ekstern bestråling og indtag af radioaktive stoffer  

 (50-års-dosis). Vedrørende doser, der er undtaget, se § 2, 3).
 DOSISÆKVIVALENT (H): Produktet af den absorberede dosis (D) og den  

 effektive kvalitetsfaktor (Q-). Dosisækvivalent bestemmes som anført i bilag  

 1. Når ordet »dosis« står alene, skal det altid forstås som  

 »dosisækvivalent«.
 EFFEKTIV DOSIS: Summen af de vægtede, gennemsnitlige dosisækvivalenter til  

 forskellige organer eller væv.
 50-ÅRS-DOSIS: Den dosis, som et organ eller et væv modtager over en  

 50-årig periode efter indtag af radioaktivt stof.
 IONISERENDE STRÅLING: Stråling bestående af fotoner eller partikler, der  

 er i stand til at danne ioner direkte eller indirekte.
RADIOAKTIV FORURENING: Utilsigtet tilstedeværelse af radioaktive stoffer i  

 og på materialer, overflader, omgivelser eller mennesker i mængder, der i  

 strålehygiejnisk henseende ikke kan lades ude af betragtning.
Radioaktiv  

 forurening af mennesker omfatter både ydre og indre forurening af det  

 menneskelige legeme.
 UNGE UNDER UDDANNELSE: Lærlinge og unge under tilsvarende uddannelse samt  

 studerende, der er under uddannelse til et erhverv, der vil medføre  

 udsættelse for ioniserende stråling, eller som under deres uddannelse er nødt  

 til at arbejde med ioniserende stråling.
PRINCIPPER FOR BEGRÆNSNING AF DOSER § 2.  BegrÆnsningen af doser fra kontrollerbar  

 bestråling skal baseres på følgende principper:
DOSISGRÆNSER VED ARBEJDE OG UNDER UDDANNELSE § 3.  For arbejdstagere over 18 år er dosisgrænsen for  

 homogen bestråling af hele kroppen 50 mSv pr. år.
Stk. 2.  Såfremt kun en del af kroppen bestråles, eller  

 kroppen udsættes for inhomogen bestråling, eller kun enkeltorganer  

 henholdsvis enkelte væv bestråles, er grænsen for den effektive dosis 50 mSv  

 pr. år (om beregning af effektiv dosis se vejledningen i bilag 1). Den  

 gennemsnitlige dosis til et enkelt organ eller væv samt dosis til hud,  

 hænder, underarme, fødder og ankler må dog ikke overstige 500 mSv pr. år, og  

 for øjelinsen må dosis ikke overstige 150 mSv pr. år.
Ved radioaktiv  

 forurening af huden gælder grænsen for gennemsnitsdosen for enhver overflade  

 på 100 cm2.
 Stk. 3.  Kvinder i den forplantningsdygtige alder må  

 ikke modtage en underlivsdosis, der overstiger 13 mSv i løbet af et kvartal.
Stk. 4.  Efter at en graviditet er meddelt, skal dosis  

 til fostret reduceres så meget, som det med rimelighed er muligt.
Denne dosis  

 må ikke overstige 10 mSv fra det tidspunkt graviditeten er meddelt til  

 fødslen.
Normalt kan dette opnås ved, at kvinden arbejder under forhold, hvor  

 det ikke kan tænkes, at hun modtager over 3/10 af de i stk. 1 og 2 anførte  

 dosisgrænser.
 § 4.  For unge under uddannelse over 18 år er  

 dosisgrænserne de samme, som de i § 3 anførte dosisgrænser.
 § 5.  For arbejdstagere og unge under uddannelse under  

 18 år gælder de i stk. 2 og 3 anførte dosisgrænser, såfremt der ikke er  

 fastsat lavere dosisgrænser i anden lovgivning.
 Stk. 2.  For arbejdstagere under 18 år er dosisgrænserne  

 1/10 af de i § 3, stk. 1 og 2 anførte dosisgrænser.
 Stk. 3.  For unge under uddannelse mellem 16 og 18 år er  

 dosisgrænserne 3/10 af de i § 3, stk. 1 og 2 anførte dosisgrænser.
§ 6.  For unge under uddannelse og andre  

 uddannelsessøgende, som ikke er omfattet af § 4 og 5, er dosisgrænserne de  

 samme som de dosisgrænser, der er fastsat i § 10 for enkeltpersoner, dvs.  

 1/10 af de i § 3, stk. 1 og 2 anførte dosisgrænser.
Imidlertid må den del af  

 de årlige stråledoser, som de modtager i forbindelse med deres uddannelse,  

 ikke overstige 1/100 af de i § 3, stk. 1 og 2 fastsatte dosisgrænser, og den  

 dosis, som modtages ved en enkelt bestråling, må ikke overstige 1/1000 af  

 disse dosisgrænser.
PLANLAGT EKSTRAORDINÆR BESTRÅLING § 7.  Kun arbejdstagere, som i henhold til  

 Sundhedsstyrelsens bestemmelse skal bære persondosimetre, og som er  

 underkastet lægelig kontrol i henhold til Arbejdsministeriets bekendtgørelse  

 af 29. februar 1972, må udsættes for bestråling, der medfører overskridelse  

 af en af de for arbejdstagere over 18 år fastsatte dosisgrænser, jf. § 3,  

 stk. 1 og 2. Kun frivillige må udsættes for bestrålingen, der skal være forud  

 planlagt og i hvert enkelt tilfælde skriftligt godkendt af Sundhedsstyrelsen.
Stk. 2.  Den i stk. 1 nævnte godkendelse gives i særlige  

 situationer under kontrollerbar drift eller brug af et anlæg, og kun såfremt  

 den forhøjede stråleudsættelse ikke kan undgås ved anvendelse af andre  

 metoder.
Ved godkendelsen tages hensyn til de pågældende arbejdstageres alder  

 og helbredstilstand.
 Stk. 3.  Doserne, der modtages som følge af planlagt  

 ekstraordinær bestråling, må på 1 år ikke overstige 2 gange de i § 3, stk. 1  

 og 2 fastsatte dosisgrænser, og må i løbet af hele livet ikke overstige 5  

 gange disse dosisgrænser.
 Stk. 4.  Planlagt ekstraordinær bestråling kan ikke  

 godkendes af Sundhedsstyrelsen:
 Stk. 5.  Den for brug af strålingen ansvarlige leder  

 skal inden planlagt ekstraordinær bestråling informere arbejdstagerne om den  

 fare, der er forbundet med arbejdet, og om de sikkerhedsforanstaltninger, der  

 skal træffes til forebyggelse af en sådan fare.
 Stk. 6.  Arbejdstagere, der har været udsat for planlagt  

 ekstraordinær bestråling, kan fortsætte deres sædvanlige beskæftigelse.  

 Betingelserne for yderligere bestråling skal dog godkendes af  

 Sundhedsstyrelsen.
UTILSIGTET BESTRÅLING OG BESTRÅLING I EN § 8.  Ved utilsigtet bestråling, der medfører  

 overskridelse af en af de for arbejdstagere fastsatte dosisgrænser, må  

 arbejdet ikke genoptages, før Sundhedsstyrelsen har givet skriftlig  

 tilladelse hertil.
§ 9.  Kun frivillige må udsættes for bestråling i en  

 nødsituation, såfremt dette medfører overskridelse af en af de for  

 arbejdstagere over 18 år fastsatte dosisgrænser, og der samtidig kan være  

 fare for, at de for planlagt ekstraordinær bestråling fastsatte grænser  

 ligeledes overskrides.
Ved nødsituation forstås i denne forbindelse en  

 situation, hvor der er tale om at hjælpe personer i fare, at forhindre  

 bestråling af et større antal personer eller at redde et værdifuldt anlæg.  

 Arbejdstagere, der har været udsat for bestråling i en nødsituation, kan  

 fortsætte deres sædvanlige beskæftigelse.
Betingelserne for yderligere  

 bestråling skal dog godkendes af Sundhedsstyrelsen.
DOSISGRÆNSER FOR BEFOLKNINGEN § 10.  Doser fra enhver strålekilde til den samlede  

 befolkning skal holdes så lave som rimeligt opnåeligt, jf. principperne i §  

 2.
 Stk. 2.  Dosisgrænserne for enkeltpersoner er 1/10 af de  

 i § 3, stk. 1 og 2 anførte dosisgrænser, for så vidt den pågældende stråling  

 ikke er modtaget af arbejdstagere og unge under uddannelse i forbindelse med  

 arbejde eller uddannelse.
BEREGNING OG VURDERING AF DOSER § 11.  Ved udelukkende ekstern bestråling kan  

 vejledningen i bilag 1 anvendes til at vurdere om de fastsatte dosisgrænser  

 er overholdt.
Stk. 2.  Ved udelukkende intern bestråling betragtes de  

 fastsatte dosisgrænser som overholdt, hvis de i vejledningen i bilag 2 nævnte  

 grænser ikke overskrides.
Såfremt der er tale om en blanding af radioaktive  

 stoffer, kan samme vejledning anvendes til at vurdere, om de fastsatte  

 dosisgrænser er overholdt.
 Stk. 3.  Ved kombineret ekstern og intern bestråling kan  

 vejledningen i bilag 3 anvendes til at vurdere om de fastsatte dosisgrænser  

 er overholdt.
DOSISOVERVÅGNING § 12.  Bestemmelser vedrørende dosisovervågning af  

 arbejdstagere, unge under uddannelse samt enkeltpersoner i befolkningen med  

 henblik på at kontrollere, om dosisgrænserne overholdes, fastsættes af  

 Sundhedsstyrelsen for den enkelte type strålekilde.
Stk. 2.  For arbejdstagere og unge under uddannelse, der  

 vil kunne modtage årlige doser, som overstiger 1/10 af de i § 3, stk. 1 og 2  

 anførte dosisgrænser, skal dosisovervågningen muliggøre bestemmelse af dosis  

 til den enkelte.
De overvågede personer har adgang til at blive bekendt med  

 resultatet af dosisovervågningen.
 Stk. 3.  Modtager en arbejdstager eller en ung under  

 uddannelse en dosis, der efter Sundhedsstyrelsens opfattelse er usædvanlig  

 stor, skal den ansvarlige leder for brugen af strålingen indsende  

 fyldestgørende oplysninger til Sundhedsstyrelsen om årsagen til denne dosis.  

 Oplysningerne skal afgives senest 14 dage efter, at Sundhedsstyrelsen har  

 udbedt sig disse.
IKRAFTTRÆDELSESBESTEMMELSE § 13.  Denne bekendtgørelse træder i kraft den 1.  

 januar 1987.
SUNDHEDSSTYRELSEN, DEN 10. DECEMBER 1986 SØREN K.
SØRENSEN /Øhlenschlæger Bilag 1 Vejledning vedrørende ekstern bestråling BEREGNING AF DOSISÆKVIVALENT Den biologiske virkning af ioniserende stråling er ikke kun afhængig af  

 den absorberede dosis, men også af typen af stråling.
Ved at anvende  

 størrelsen dosisækvivalent tages hensyn til dette forhold, idet  

 dosisækvivalentet H, angivet i sievert (Sv), er lig den absorberede dosis D,  

 angivet i gray (Gy), gange en dimensionsløs effektiv kvalitetsfaktor Q-, der  

 afhænger af typen af stråling.
H = D * Q- Nedenstående tabel giver den effektive kvalitetsfaktor Q- for forskellige  

 typer stråling.
For andre typer stråling, f.eks. neutroner med kendt energi  

 og protoner, opgiver Statens Institut for Strålehygiejne værdier for Q.
--------------------------------------------------------------------- Stråling Q BEREGNING AF EFFEKTIV DOSIS Hvis kun en del af kroppen bestråles, eller kroppen udsættes for inhomogen  

 bestråling, eller kun enkeltorganer henholdsvis enkelte væv bestråles, kan  

 størrelsen effektiv dosis anvendes til vurdering af den tilladelige  

 bestråling.
Derved sikres det, at risikoen ved delkropsbestråling ikke  

 overstiger risikoen ved helkropsbestråling.
Den effektive dosis beregnes ved,  

 at dosis til de enkelte organer multipliceres med en vægtningsfaktor,  

 hvorefter de derved fremkomne værdier summeres.
 Den effektive dosis er lig med (S(Tw(T * H(T, hvor H(T er den  

 gennemsnitlige dosis i organet eller vævet T, og w(T er vægtningsfaktoren for  

 organet eller vævet T.
 Vægtningsfaktorerne er følgende:
Ved beregning af den dosis, der modtages af resten af kroppen, vurderes  

 gennemsnitsdosen for de fem mest udsatte organer eller væv i resten af  

 kroppen (med undtagelse af øjelinse, hud, hænder, underarme, fødder og  

 ankler) ved hjælp af en vægtningsfaktor på 0,06 for hver af disse.
Dosis til  

 alle andre organer og væv medtages således ikke.
BESTEMMELSE AF DOSISÆKVIVALENT FOR EKSTERN BESTRÅLING I tilfælde hvor fordelingen af dosis i kroppen ikke kendes, kan  

 dosisækvivalentet H(d) til et nærmere angivet punkt i dybden d i en kugle af  

 bløddelsvævsækvivalent materiale med diameteren 30 cm anvendes til vurdering  

 af, om dosisgrænserne er overholdt.
For foton- og neutronstråling vil  

 dosisækvivalentet H(10) i dybden 10 mm regnet fra kuglens overflade være et  

 rimeligt mål for den effektive dosis.
 Til praktiske målinger kan anvendes »miljødosisækvivalentet«  

 (ved måling i et strålefelt) eller »det individuelle dosisækvivalent for  

 gennemtrængende stråling« for dybden 10 mm (ved måling af persondoser).
 Dosisækvivalentet H(0,07) i dybden 0,07 mm regnet fra kuglens overflade er  

 et rimeligt mål for dosis til huden.
 Til praktiske målinger kan »det retningsbestemte  

 dosisækvivalent« eller »det overfladiske individuelle  

 dosisækvivalent« for dybden 0,07 mm anvendes. (De ovenfor anvendte  

 begreber er nærmere beskrevet i ICRU rapport 39, 1985).
Dosisgrænserne betragtes som overholdt, hvis H(10) ikke overstiger den  

 fastsatte grænse for helkropsbestråling, og hvis H(0,07) ikke overstiger den  

 fastsatte grænse for huden.
I visse situationer, f.eks. stråling med meget  

 høj energi, kan det være nødvendigt med mere omfattende bestemmelser af dosis  

 efter nærmere vejledning fra Statens Institut for Strålehygiejne.
Bilag 2 Vejledning vedrørende intern bestråling DOSISGRÆNSER I en separat vejledning fra Sundhedsstyrelsen (Vejledning vedrørende  

 grænser for indtag af radionuklider) (* 1) findes grænser for årligt indtag  

 ved indånding og afledte grænser for koncentration af radioaktive stoffer i  

 indåndingsluften for arbejdstagere, og grænser for årligt indtag ved  

 indånding og ved indtag gennem munden for enkeltpersoner i befolkningen.
 Ved grænsen for årligt indtag forstås den aktivitet, som efter indtag i  

 organismen for et givet individ medfører en 50-års-dosis, som er lig med den  

 i § 3 (stk. 1 eller stk. 2) eller den i § 12, stk. 2 fastsatte årlige  

 dosisgrænse for pågældende individ.
 Ved afledt grænse for koncentration af et radioaktivt stof i  

 indåndingsluften for arbejdstagere forstås koncentration i indåndingsluften  

 angivet i aktivitetsenheder pr. rumfangsenhed, der pr. 2.000 arbejdstimer om  

 året medfører et indtag, der er lig med grænsen for det årlige indtag.
De ovennævnte grænser gælder for voksne.
Tilsvarende grænser for børn kan  

 fås ved henvendelse til Statens Institut for Strålehygiejne.
BLANDING AF RADIOAKTIVE STOFFER eller hvor I(j er det årlige indtag af det radioaktive  

 stof j og I(j,L grænsen for det årlige indtag af dette nuklid, C(j den  

 gennemsnitlige koncentration i luften over de 2.000 arbejdstimer af det  

 radioaktive stof j og C(j,L den afledte grænse for koncentrationen af dette  

 radioaktive stof i luften.
DOSISÆKVIVALENT OG EFFEKTIV DOSIS Vedrørende dosisækvivalent og effektiv dosis henvises til vejledningen i  

 bilag 1 om ekstern bestråling.
Bilag 3 Vejledning vedrørende kombineret ekstern og intern bestråling.
 Ved kombineret ekstern og intern bestråling betragtes dosisgrænserne som  

 overholdt, hvis nedenstående 2 betingelser er opfyldt:
 hvor H(10) er det årlige dosisækvivalent i dybden 10  

 mm i en kugle af bløddelsvævsækvivalent materiale med diameteren 30 cm, H(L  

 er den årlige dosisgrænse for helkropsbestråling, I(j er det årlige indtag af  

 det radioaktive stof j og I(j,L er grænsen for det årlige indtag af dette  

 radioaktive stof.
 I øvrigt henvises til vejledningerne i bilag 1 og 2 om ekstern og intern  

 bestråling.
