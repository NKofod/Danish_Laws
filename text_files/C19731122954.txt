 Fængselsvæsenets anstaltsledere og arrestinspektørerne anmodes om at  

 træffe de praktiske foranstaltninger til nedsættelse af de i cirkulærets  

 kapitel III omhandlede lokale samarbejdsudvalg ved anstalterne og  

 arresthusene.
 Cirkulæret, der er udarbejdet efter drøftelse i justitsministeriets  

 strukturudvalg vedrørende fængselsvæsenet, kan ventes revideret, blandt andet  

 som følge af statens overtagelse af administrationen af kriminalforsorgen i  

 frihed i henhold til lov nr. 114 af 28. februar 1973.
Bestemmmelserne i cirkulæret afskærer ikke anstaltslederne eller  

 arrestinspektørerne fra at forelægge spørgsmål, der skal drøftes i de lokale  

 samarbejdsudvalg, for justitsministeriet.
De personaleorganisationer, der er  

 repræsenteret i strukturudvalget vedrørende fængselsvæsenet, har givet udtryk  

 for den opfattelse, at de øvrige medlemmer af de lokale samarbejdsudvalg i  

 sådanne tilfælde normalt ikke bør kræve sagen forelagt for det centrale  

 samarbejdsudvalg for fængselsvæsenet, forinden den administrative behandling  

 af det pågældende spørgsmål er afsluttet.
 Justitsministeriet kan tiltræde organisationernes opfattelse.
 I tilslutning til etablering af det i cirkulærets kapitel II omhandlede  

 centrale samarbejdsudvalg for fængselsvæsenet ophæves justitsministeriets  

 strukturudvalg vedrørende fængselsvæsenet.
 Personalet bedes gjort bekendt med cirkulæret og denne skrivelse.
 P.M.V.
H.
H.
Brydensholt /Kjærgaard Til fængselsvæsenets anstalter og arrestinspektørerne.
