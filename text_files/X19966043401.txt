 Et institut har anmodet om Finanstilsynets stillingtagen til, hvorvidt  

 en direktørs indtræden i præsidiet for en fond kræver tilladelse i henhold  

 til relkreditlovens § 18, stk. 2.
31.01.96 - 6812-0013 Der er tale om en fond, der har til formål at virke for offentlighedens  

 adgang til viden om og indsigt i informationsteknologi, data, levende  

 billeder og lyd m.v.
Præsidiets opgave er at virke for fremme af og udbredelsen af kendskabet  

 til fonden og dennes arbejdsområder.
Det er endvidere oplyst, at præsidiet  

 ikke er ansvarlig for fondens drift, ligesom der ikke er tillagt præsidiet  

 ledelsesmæssige opgaver.
 Finanstilsynet skal på baggrund af det anførte meddele, at et medlemskab  

 af præsidiet for fonden ikke er at anse som deltagelse i ledelsen eller  

 driften af anden erhvervsvirksomhed jf. realkreditlovens § 18 stk. 2.  

 Direktørens indtræden kræver derfor ikke Finanstilsynets tilladelse i henhold  

 til realkreditlovens § 18, stk.2.
 Vedrørende den praksis der er anlagt i henhold til realkreditlovens § 18,  

 stk. 2, kan Finanstilsynet oplyse følgende:
 a) Der gives tilladelse til, at direktører m.fl. kan indtræde i  

 bestyrelsen i et realkreditinstituts datterselskab, der driver  

 realkreditvirksomhed, accessorisk virksomhed, forsikringsvirksomhed eller  

 pengeinstitutvirksomhed.
 Årsagen til dette er, at realkreditinstituttet, uanset hvem der sidder i  

 bestyrelsen, vil have den afgørende indflydelse i datterselskaber.
b) Endvidere gives der tilladelse til at indtræde i bestyrelsen for  

 selskaber, der driver samme form for virksomhed, som tillades for  

 datterselskaber af realkreditinstitutter, såfremt flere realkreditinstitutter  

 tilsammen har den bestemmende indflydelse.
Fællesejede datacentraler er  

 eksempler på sådanne selskaber.
 c) Der gives ikke tilladelse til, at direktører m.fl. kan indtræde i  

 bestyrelsen i andre finansielle virksomheder, blot fordi  

 realkreditinstituttet har aktier i disse virksomheder.
 d) Der gives ikke tilladelse til, at direktører m.fl. kan indtræde i  

 bestyrelsen i virksomheder, der driver anden erhvervsvirksomhed, dvs.  

 virksomheder der ikke er finansielle institutter.
