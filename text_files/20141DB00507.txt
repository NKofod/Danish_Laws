Betænkning afgivet af Transportudvalget den 29. januar 2015 Betænkning over Forslag til folketingsbeslutning om ændring af godskørselsloven [af Kim Christiansen (DF) m.fl.]:
1. Udvalgsarbejdet Beslutningsforslaget blev fremsat den 11. november 2014 og var til 1. behandling den 11. december 2014. Beslutningsforslaget blev efter 1. behandling henvist til behandling i Transportudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (udvalget med undtagelse af DF) indstiller beslutningsforslaget til forkastelse ved 2. (sidste) behandling.
Enhedslisten kan ikke støtte forslaget, men finder omvendt, at det indeholder gode elementer, idet markedet for varebiler trænger til et grundigt gennemsyn.
EL har også noteret sig, at der i høj grad er efterspørgsel på dette både fra fagforeninger og i transportbranchen.
Det er netop grunden til, at EL med regeringen og SF i forbindelse med finanslovsforhandlingerne for 2015 allerede har igangsat et analysearbejde, der skal belyse, hvordan der kan skabes bedre og mere fair vilkår på markedet for varebiler, der kører med gods for fremmed regning.
Undersøgelsen vil have særligt fokus på områder som løn- og arbejdsvilkår.
EL vil afvente resultatet af denne undersøgelse og kan derfor ikke støtte en forhastet beslutning på et utilstrækkeligt grundlag.
Det Konservative Folkeparti kan ikke tilslutte sig beslutningsforslaget, men ser alligevel en del interessante elementer i det.
Eksempelvis virker godskørselslovens nuværende vægtgrænse på 3,5 t som en lidt tilfældig skelnen mellem varevogne og lastbiler.
Denne skelnen kan medføre en skævvridning af konkurrencen mellem transportvirksomheder, der grundlæggende yder den samme type service, men hvor køretøjernes vægt er forskellig.
KF ser på den baggrund gerne, at man ser nærmere på reglerne for den lette vejgodstransport.
Konkret ønsker KF at sænke minimumsgrænsen, for at erhvervskøretøjer er omfattet af godskørselsloven, til 2,5 t og i samme ombæring at lette de administrative byrder for vognmænd med køretøjer mellem 2,5 og 3,5 t.
 Et mindretal i udvalget (DF) indstiller beslutningsforslaget til vedtagelse uændret.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Jens Joel (S) Karin Gaardsted (S) Rasmus Horn Langhoff (S) fmd.
Mette Reissmann (S) Orla Hav (S) Rasmus Prehn (S) Anne Sina (S) Andreas Steenberg (RV) Ida Auken (RV) Lone Loklindt (RV) Anne Baastrup (SF) Sanne Rubinke (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Ib Poulsen (DF) Mette Hjermind Dencker (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 23 Bilagsnr.
