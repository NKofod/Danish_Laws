Nr BTL 182 Betænkning over Forslag til lov om ændring af forskellige lovbestemmelser  

 som følge af omstrukturering/nedlæggelse af Sikringsstyrelsen og  

 Socialstyrelsen   

 Nr L 182 1988-89, 1. samling Afgivet af Socialudvalget Afgivet: 19890309 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de af socialministeren stillede ændringsforslag.
Ændringsforslag Af socialministeren, tiltrådt af udvalget:
Til § 7 1) Nr. 1 og nr. 3 udgår.
Til § 8 2) Paragraffen udgår.
Til § 9 3) I paragraffen ændres »§ 19« til: »§ 19, stk.  

 2,» og »Styrelsen for Sociale Anliggender« til:  

 »Socialstyrelsen«.
Til § 10 4) I paragraffen ændres »Styrelsen for Sociale Anliggender  

 til: »Socialstyrelsen«.
 (Vedtages ændringsforslaget, foretages tilsvarende ændring i § 11, nr.  

 1 og nr. 3, i § 12 og i § 16 ).
Til § 18 5) Paragraffen affattes således:
»Loven træder i kraft den 1. juli 1989. Dog træder § 7, nr. 4 og 5, i  

 kraft den 1. januar 1990.« Bemærkninger Til nr. 1-5 Under Folketingets 1. behandling af lovforslaget blev der generelt udtrykt  

 ønske om at fastholde navnet »Socialstyrelsen« for den styrelse,  

 der opstår ved sammenlægning af en del af den nuværende Sikringsstyrelse og  

 Socialstyrelsen.
Med ændringsforslagene imødekommes dette ønske.
