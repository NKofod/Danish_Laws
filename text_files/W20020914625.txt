Kendelse fra Pressenævnet Poul  Jørgensen   har på vegne af de  

 erhvervsdrivende fonde Fælleseje, Estate og Thomas Brocklebank anmodet  

 om genoptagelse af Pressenævnets sag nr. 8/2002, som nævnet traf  

 afgørelse i den 20. marts 2002.
 I kendelsen hed det:
 "Selvom Revisornævnets kendelse efter det  

 oplyste alene vedrører revisionen af regnskaberne for nogle skoler  

 omfattet af Skolesamfundet Tvind, finder Pressenævnet ikke grundlag for  

 at kritisere, at indklagede i det korte telegram om revisorlovgivning  

 altså et andet emne end Tvind-koncernens regnskabsforhold   har  

 benyttet den mindre præcise betegnelse Tvind.
Henset til at udtrykket Tvind må anses for ganske  

 indarbejdet i den offentlige debat som betegnelse for organisationen som  

 sådan og om de skoler, fonde eller selskaber, der har tilknytning til  

 organisationen, er det nævnets opfattelse, at det ligger inden for  

 rammerne for den redaktionelle formuleringsfrihed at anvende betegnelsen som  

 sket i telegrammet.
Nævnet finder følgelig ikke, at indklagede  

 har handlet i strid med god presseskik." Poul  Jørgensen   har til støtte for  

 anmodningen om genoptagelse af sagen anført, at aktieselskabslovens §  

 2 giver præcise regler for, hvad der kan betegnes som en koncern.  

 Lejeforholdene mellem skolerne og de socialpædagogiske på den ene  

 side og klagerne, der er registrerede erhvervsdrivende fonde, kan ikke  

 betegnes som en koncern, ligesom lejeforholdet heller ikke kan betegnes som  

 en organisation ("organisationen").
 Poul  Jørgensen   har videre anført, at  

 klagerne tror, at nævnet vil være enig med klagerne i, at  

 selvejende skoleinstitutioner og erhvervsdrivende fonde ikke kan  

 udgøre en organisation eller en koncern, som nævnt i  

 nævnets udtalelse.
I sagens behandling har følgende  

 nævnsmedlemmer deltaget: Jørgen Nørgaard, Finn Rowold,  

 Kaare R.
Skou og Kirsten Dyregaard.
 Pressenævnet udtaler:
 Efter § 14, stk. 1, i bekendtgørelse nr. 86 af 9.  

 februar 1998 om forretningsorden for Pressenævnet træffer de  

 nævnsmedlemmer, der har afgjort en sag, også afgørelse  

 vedrørende spørgsmål om eventuel genoptagelse af  

 sagen.
 Pressenævnet vil kunne genoptage behandlingen af en  

 sag, hvis der fremkommer nye oplysninger af betydning for sagens  

 afgørelse.
 Nævnet finder ikke, at der er grundlag for at  

 genoptage behandlingen.
 I den almindelige offentlige debat bruges betegnelsen  

 Tvind-koncernen synonymt med Tvind-organisationen og Tvind-samvirket, uden at  

 det heri indlægges, at de enheder, man har i tankerne, er selskaber,  

 der er koncernforbundne i aktieselskabslovens, anpartselskabslovens,  

 årsregnskabslovens.. forstand.
 Hvis emnet for Ritzau´s telegram havde været  

 iagttagelsen af årsregnskabslovgivningen og revisorlovgivningen i netop  

 Tvind-foretagender, kunne det have været nødvendigt for ikke at  

 krænke god presseskik at nævne i telegrammet, hvilke  

 Tvind-foretagenders regnskaber/revision, der havde medført reaktioner.  

 Men det var jo ikke telegrammets emne   anskueliggjort med kendelsens ord:  

 "altså et andet emne end Tvind-koncernens regnskabsforhold"  

 og altså blev afgørelsen, at god presseskik ikke var  

 tilsidesat.
 Selv den nøjeste gennemlæsning af Deres brev  

 af 1. april 2002 ville ikke have ført til en anden afgørelse i  

 Pressenævnet, og der er derfor ikke grundlag for at genoptage  

 behandlingen.
Det betyder ikke, at Pressenævnet ikke skal  

 bestræbe sig på at undgå manglende juridisk  

 præcision.
Pressenævnet vil bestræbe sig på ikke i  

 sine egne kendelser at bruge betegnelsen koncern, når der ikke er  

 juridisk dækning derfor.
 Afsagt den 10. april 2002.
