 Civilretsdirektoratet ændrede en af statsamtet truffet afgørelse med  

 to måneders tilbagevirkende kraft.
 Statsamtet havde fastsat et hustrubidrag på 3.000 kr. månedlig uden  

 hensyntagen til, at hustruen havde en så høj indtægt, at hun næsten kunne  

 forsørge sig selv.
 Civilretsdirektoratet fandt, at denne afgørelse stred mod sædvanlig  

 udmålingspraksis.
 Statsamtet fastsatte et hustrubidrag på 3.000 kr. månedlig med virkning  

 fra den 1. oktober 1990 og indtil videre.
 Manden havde i de første 10 måneder af 1990 haft en samlet indtægt på ca.  

 416.000 kr.
 Hustruen havde i 1989 haft en samlet indtægt på 183.000 kr. og i de første  

 10 måneder af 1990 på 154.352 kr.
 Statsamtet havde ikke overvejet, om hustruen med ovennævnte indtægter  

 kunne forsørge sig selv.
 Civilretsdirektoratet ændrede statsamtets afgørelse med tilbagevirkende  

 kraft, således at hustrubidraget blev nedsat til 1.000 kr. månedlig med  

 virkning fra den 1. oktober 1990 og indtil videre.
