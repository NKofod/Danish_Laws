 Der blev  

 klaget over, at underprotese og overprotese ikke passede sammen, og at  

 proteserne gav smerter i kæbeleddene.
Klage  

 over, at underprotesen ikke passer til overprotesen og smerter i  

  

 kæbeleddene Patientklagenævnet fandt ikke grundlag for kritik af den  

 kliniske tandtekniker i forbindelse med behandlingen af patienten.
Nævnet  

 fandt  

 ikke grundlag for kritik af den kliniske tandtekniker i forbindelse med  

 hendes  

 benyttelse af medhjælp ved behandlingen af patienten.
Nævnet fandt grundlag  

 for  

 kritik af den kliniske tandtekniker i forbindelse med hendes benyttelse af  

 medhjælp ved journalføringen af behandlingen.
Nævnet lagde vægt på, at overprotesen ved syn og skøn var i  

 orden.
Med hensyn til underprotesen havde den ved syn og skøn for kraftige  

 kanter i venstre side ind mod tungen.
Nævnet lagde vægt på, at der var  

 kraftigt  

 svind af kæbekammen i venstre side af underkæben, og at det derfor var svært  

 at  

 fastlægge udstrækning og fylde af protesens kanter.
Med hensyn til  

 protesernes  

 bidhøjde var den to til tre mm for lav.
Nævnet lagde vægt på, at patienten  

 ifølge journalmaterialet var nervøs, og at det var sandsynligt, at  

 nervøsiteten  

 havde belastet fastlæggelse af bidhøjden.
Nævnet lagde også vægt på, at den  

 kliniske tandteknikerassistent på foranledning af patienten sleb meget på  

 protesernes tyggeflader, men patienten sleb også selv på overprotesen.
Det  

 var  

 nævnets opfattelse, at de mange slibninger var medvirkende til, at bidhøjden  

 blev for lav.
Nævnet lagde desuden vægt på, at den kliniske  

 tandteknikerassistent efter de mange slibninger til sidst i  

 behandlingsforløbet  

 tilbød at lave en ny overprotese.
 Med hensyn til den kliniske tandteknikers benyttelse af den  

 kliniske tandteknikerassistent ved journalføring af behandlingen lagde nævnet  

 vægt på, at den var mangelfuld, idet de mange slibninger på proteserne,  

 ifølge  

 udtalelsen fra den kliniske tandteknikerassistent, ikke var blev journalført  

 alle sammen.
