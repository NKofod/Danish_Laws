Nr LSF 53 Forslag til Lov om ændring af lov om videregående teknikeruddannelser m.v.  

 (Afbureaukratisering og økonomistyring m.v.) Fremsat af undervisnings- og forskningsministeren (Bertel Haarder) den 1. november 1989 Vedtaget ved tredjebehandling den 10. maj 1990 Lov nr. 317 af 16/05/1990 § 1 I lov nr. 232 af 22. april 1987 om videregående teknikeruddannelser m.v.,  

 som ændret ved § 11, stk. 2, i lov nr. 347 af 24. maj 1989 om åben  

 uddannelse, foretages følgende ændringer:
 1. I § 1, stk. 1, ændres »de grundlæggende faglige  

 uddannelser« til: »erhvervsuddannelserne«.
 2. I § 8, stk. 1, ændres »tekniske skoler« til:  

 »godkendte erhvervsskoler«.
 3. I § 9, stk. 1, ændres »lov om erhvervsfaglige  

 grunduddannelser« til: »lov om erhvervsuddannelser«.
 4. I § 10, stk. 1, og § 12, stk. 1, ændres  

 »undervisningsfagenes mål« til: »undervisningsemnernes  

 mål«.
 5. I § 13, stk. 1, ændres »tekniske skoler« til:  

 »godkendte erhvervsskoler«.
 6. I § 13, stk. 2, ændres »undervisningsudvalg« til:  

 »uddannelsesudvalg«, i § 13, stk. 3 og stk. 4, ændres  

 »Undervisningsudvalget« til: »Uddannelsesudvalget«, og i  

§ 13, stk. 5, ændres »undervisningsudvalgenes« til:  

 »uddannelsesudvalgenes«.
 7. I § 14 udgår »og teknikerudvalgene«.
 8. I § 14 indsættes som stk. 2 og stk. 3:
 »Stk. 2. Sekretariatsbistand til teknikerudvalg tilvejebringes af de  

 organisationer, der er repræsenteret i udvalget.
Stk. 3. Undervisnings- og forskningsministeren kan stille  

 sekretariatsbistand til rådighed for teknikerudvalg, der er nedsat af  

 ministeren efter § 11, stk. 2.« 9. § 15 affattes således:
 » § 15. Staten yder tilskud til dækning af de direkte  

 undervisningsudgifter fraregnet indtægter ved uddannelserne, jf. § 1, stk. 1,  

 og ved tekniker- og ingeniørforkurser, jf. § 1, stk. 2. Tilskuddet til  

 undervisningsudgifter bestemmes ud fra antal årselever ved uddannelserne og  

 kurserne og et gennemsnitligt tilskud pr. årselev fastlagt i de årlige  

 finanslove.
 Stk. 2. Undervisnings- og forskningsministeren kan fastsætte særlige  

 tilskudsregler for uddannelser og kurser med lille elevtilgang, hvis det ud  

 fra erhvervsmæssige hensyn er vigtigt at bevare uddannelsen eller kurset som  

 selvstændig uddannelse eller kursus på en eller flere skoler i landet.
 Stk. 3. Undervisnings- og forskningsministeren kan yde tilskud til særlige  

 udgifter i forbindelse med iværksættelse af nye uddannelser og kurser og til  

 forsøgs- og udviklingsarbejde vedrørende uddannelser og kurser, der er  

 omfattet af loven, herunder forsøg i henhold til § 16, stk. 2.
Stk. 4. Når en godkendt erhvervsskole har henlagt undervisning til anden  

 privat eller offentlig institution eller virksomhed eller i andre særlige  

 tilfælde, kan undervisnings- og forskningsministeren dog godkende, at  

 udgifterne helt eller delvis afholdes af private midler eller af den  

 offentlige institution.
Ministeren kan fastsætte nærmere regler om  

 udgifternes afholdelse.« 10. § 16, stk. 2, 2. pkt., affattes således:
»Teknikerrådet indkalder forslag til sådan forsøgsvirksomhed fra  

 teknikerudvalgene og de godkendte erhvervsskoler, der gennemfører  

 teknikeruddannelser eller uddannelser på konstruktørniveau.« 11. § 16, stk. 3, ophæves.
 12. § 18 affattes således:
» § 18. Efter nærmere regler fastsat af undervisnings- og  

 forskningsministeren kan klager over en skoles afgørelser indbringes for  

 ministeren.« § 2 Stk. 1. Loven træder i kraft den 1. januar 1991.
 Stk. 2. § 1, nr. 4, nr. 7, nr. 8 og nr. 12, træder dog i kraft dagen efter  

 bekendtgørelsen i Lovtidende.
Oprindeligt fremsat forslag § 1 I lov nr. 232 af 22. april 1987 om videregående teknikeruddannelser m.v.,  

 som ændret ved § 11, stk. 2, i lov nr. 347 af 24. maj 1989 om åben  

 uddannelse, foretages følgende ændringer:
 1. I § 1, stk. 1, ændres »de grundlæggende faglige  

 uddannelser« til: »erhvervsuddannelserne«.
 2. I § 8, stk. 1, ændres »tekniske skoler« til:
 »godkendte erhvervsskoler«.
 3. I § 9, stk. 1, ændres »lov om erhvervsfaglige  

 grunduddannelser« til: »lov om erhvervsuddannelser«.
 4. I § 10, stk. 1, og § 12, stk. 1, ændres  

 »undervisningsfagenes mål« til: »undervisningsemnernes  

 mål«.
 5. I § 13, stk. 1, ændres »tekniske skoler« til:  

 »godkendte erhvervsskoler«.
 6. I § 13, stk. 2, ændres »undervisningsudvalg« til:  

 »uddannelsesudvalg«, i § 13, stk. 3 og stk. 4, ændres  

 »Undervisningsudvalget« til: »Uddannelsesudvalget«, og i  

§ 13, stk. 5, ændres »undervisningsudvalgenes« til:  

 »uddannelsesudvalgenes«.
 7. I § 14 udgår: »og teknikerudvalgene«.
 8. I § 14 indsættes som stk. 2 og stk. 3:
 »Stk. 2. Sekretariatsbistand til teknikerudvalg tilvejebringes af de  

 organisationer, der er repræsenteret i udvalget.
Stk. 3. Undervisnings- og forskningsministeren kan stille  

 sekretariatsbistand til rådighed for teknikerudvalg, der er nedsat af  

 ministeren efter § 11, stk. 2.« 9. § 15 affattes således:
 » § 15. Staten yder tilskud til dækning af de direkte  

 undervisningsudgifter, fraregnet indtægter, ved uddannelserne, jf. § 1, stk.  

 1, og ved tekniker- og ingeniørforkurser, jf. § 1, stk. 2. Tilskuddet til  

 undervisningsudgifter bestemmes ud fra antal årselever ved uddannelserne og  

 kurserne og et gennemsnitligt tilskud pr. årselev fastlagt i de årlige  

 finanslove.
 Stk. 2. Undervisnings- og forskningsministeren kan fastsætte særlige  

 tilskudsregler for uddannelser og kurser med lille elevtilgang, hvis det ud  

 fra erhvervsmæssige hensyn er vigtigt at bevare uddannelsen eller kurset som  

 selvstændig uddannelse eller kursus på en eller flere skoler i landet.
 Stk. 3. Undervisnings- og forskningsministeren kan yde tilskud til særlige  

 udgifter i forbindelse med iværksættelse af nye uddannelser og kurser og til  

 forsøgs- og udviklingsarbejde vedrørende uddannelser og kurser, der er  

 omfattet af loven, herunder forsøg i henhold til § 16, stk. 2.
Stk. 4. Når en godkendt erhvervsskole har henlagt undervisning til anden  

 privat eller offentlig institution eller virksomhed eller i andre særlige  

 tilfælde, kan undervisnings- og forskningsministeren dog godkende, at  

 udgifterne helt eller delvis afholdes af private midler eller af den  

 offentlige institution.
Ministeren kan fastsætte nærmere regler om  

 udgifternes afholdelse.« 10. § 16, stk. 2, 2. pkt., affattes således:
»Teknikerrådet indkalder forslag til sådan forsøgsvirksomhed fra  

 teknikerudvalgene og de godkendte erhvervsskoler, der gennemfører  

 teknikeruddannelser eller uddannelser på konstruktørniveau.« 11. § 16, stk. 3, ophæves.
 12. § 18 affattes således:
» § 18. Efter nærmere regler fastsat af undervisnings- og  

 forskningsministeren kan klager over en skoles afgørelser indbringes for  

 ministeren.« § 2 Stk. 1. Loven træder i kraft den 1. januar 1991.
 Stk. 2. § 1, nr. 4, nr. 7, nr. 8 og nr. 12 træder dog i kraft dagen efter  

 bekendtgørelsen i Lovtidende.
Bemærkninger til lovforslaget A.
Almindelige bemærkninger 1. Indledning Vedtagelsen af lovforslagene om erhvervsskoler og om erhvervsuddannelser  

 har som forudset i bemærkningerne til forslag til lov om videregående  

 teknikeruddannelser m.v. givet anledning til ajourføring af lov om  

 videregående teknikeruddannelser m.v.
Der skal herved skabes overensstemmelse  

 mellem forudsætningerne vedrørende disse to uddannelseskategorier på de samme  

 skoler.
 Samtidig gør forudsætninger i lov om erhvervsskoler om et fælles såkaldt  

 taxameterbevillingssystem og hensynet til skolernes behov for ensartede  

 tilskudsregler det praktisk at ændre formuleringen af  

 finansieringsbestemmelserne.
 Endelig skal forslaget ses som led i regeringens  

 afbureaukratiseringsbestræbelser.
 Forslagets hovedindhold resumeres i følgende tre hovedpunkter:
a.
Terminologiske ændringer Terminologien foreslås ændret.
Baggrunden herfor er, at de grundlæggende  

 faglige uddannelser nu bliver erhvervsuddannelser.
Tekniske skoler ændres til  

 erhvervsskoler, der er den korrekte betegnelse efter lov om erhvervsskoler,  

 og undervisningsudvalgenes betegnelse ændres til uddannelsesudvalg som i lov  

 om erhvervsuddannelser.
De rådgivende organers kompetence beskrives som omfattende  

 undervisningsemner i stedet for som hidtil undervisningsfag.
Hensigten hermed  

 er at tydeliggøre en decentralisering af undervisningsfagenes afgrænsning med  

 henblik på bedre udnyttelse af lokale lærerkvalifikationer mv.
De rådgivende  

 organers kompetence bevares indholdsmæssigt, hvilket sikres ved, at indholdet  

 af begrebet undervisningsemne fastlægges i samarbejde med de rådgivende  

 organer.
b. Ændringer af tilskudsbestemmelser, økonomi- styring Tilskudsreglerne foreslås ændret, således at bestemmelserne paralleliseres  

 til lov om erhvervsuddannelser og tilpasses lov om erhvervsskoler med henblik  

 på generel anvendelse af taxameterbevillinger på de tekniske skoler.
Tilskudsreglerne foreslås endvidere ændret, således at der gives hjemmel i  

 teknikerloven til at yde tilskud til værkstedskurser og andre former for  

 tekniker- og ingeniørforkurser på heltid.
Finansieringen har hidtil haft  

 hjemmel i lov om godkendelse af handelsskoler, tekniske skoler og tilskud  

 m.v. til disse skoler, der ophæves ved lov om erhvervsskoler.
c.
Afbureaukratisering Undervisnings- og forskningsministerens pligt til at stille  

 sekretariatsbistand til rådighed for udvalgene foreslås ophævet.
2. Høring af lovforslaget Teknikerådet har modtaget et udkast til lovforslaget til høring.
Rådet har  

 på en række punkter afgivet en delt indstilling.
Forslaget er justeret på  

 grundlag af høringssvaret med henblik på en tilnærmelse til synspunkterne i  

 rådet.
3. Lovens administrative og økonomiske konsekvenser a.
Lovforslaget medfører ikke merudgifter til uddannelserne, fordi der  

 alene er tale om en omlægning af tilskudsordningen.
Udgifterne til  

 uddannelserne dækkes både efter de nuværende regler og efter forslaget fuldt  

 ud.
b.
Administrativt lettes Undervisnings- og Forskningsministeriet for  

 sekretariatsbetjeningen af de tre teknikerudvalg, der er nedsat.
En del af  

 denne lettelse opvejes dog af, at ministeriets tilforordnede i udvalgene må  

 varetage nogle af de oplysende og koordinerende opgaver, der tidligere skulle  

 varetages af udvalgssekretærerne.
 Denne mindreudgift er varig fra ca. 1. april 1990 og anslås til ca. 1/2  

 AC-årsværk og 1/2 HK-årsværk.
B.
Bemærkninger til lovforslagets enkelte bestemmelser Til § 1 Til nr. 1, 2 og 3 Tilpasning til terminologien i lov om erhvervsskoler og lov om  

 erhvervsuddannelser.
Til nr. 4 Tilpasning af terminologi, idet det forudsættes, at skolerne selv  

 tilrettelægger skemafagene, således at de emner, der indgår i uddannelsen,  

 dækkes.
Rammerne for emner og emnemål fastsættes efter indstilling fra  

 Teknikerrådet, de konkrete emner og emnemål efter indstilling fra  

 teknikerudvalgene.
Indholdet af Teknikerrådets og teknikerudvalgenes  

 kompetence foreslås således ikke ændret.
Til nr. 5 og 6 Tilpasning til terminologien i lov om erhvervsskoler og lov om  

 erhvervsuddannelser.
Til nr. 7 og 8 Som led i regeringens afbureaukratiseringsbestræbelser foreslås det, at  

 organisationerne overtager sekretariatsfunktionen for teknikerudvalgene, idet  

 der dog åbnes mulighed for, at ministeren kan stille sekretariatsbistand til  

 rådighed for de særlige tværgående teknikerudvalg, der kan nedsættes af  

 ministeren.
Til nr. 9 Tilpasning til tilskudsreglerne i lov om erhvervsskoler og lov om  

 erhvervsuddannelser.
Systemet går ud på, at der til skolerne ydes et for  

 uddannelserne fastsat tilskud pr. årselev, og at det overlades til skolerne  

 selv at bestemme anvendelsen af tilskuddet.
 I stk. 1 bringes bevillinger til tekniker- og ingeniørforkurser, der ikke  

 gennemføres efter lov om åben uddannelse, klart ind under lovens  

 finansieringsregler.
 Stk. 2 sikrer grundlag for også under taxameterbevillingssystemet at kunne  

 gennemføre erhvervsmæssigt nødvendige uddannelser med lille elevtilgang.
 Stk. 3 svarer til den nuværende § 16, stk. 3. Af forenklingshensyn  

 foreslås tilskudsbestemmelserne samlet i een paragraf.
 Stk. 4 svarer til det nuværende stk. 2.
Til nr. 10 Tilpasning til terminologi i lov om erhvervsskoler og lov om  

 erhvervsuddannelser, dog med mere præcis angivelse af, at rådet ikke behøver  

 indhente forslag til forsøg fra samtlige (tekniske) skoler, men kun fra de  

 skoler, der allerede gennemfører uddannelser efter loven.
Dette hindrer ikke,  

 at andre skoler foreslår forsøg.
Til nr. 11 Den nuværende § 16, stk. 3, svarer til ny § 15, stk. 3. Af  

 forenklingshensyn foreslås finansieringsbestemmelserne samlet i een paragraf.
Til nr. 12 Ændringen er en konsekvens af Undervisnings- og Forskningsministeriets  

 strukturændringer.
Herefter er departementets afdelinger og direktoraterne i  

 ministeriet ligestillede afdelinger, og rekurs inden for ministeriet dermed  

 udelukket.
Det er hensigten at foretage en begrænsning af klageadgangen til  

 ministeriet.
Til § 2 De ændringer, der har nøje sammenhæng med den endelige ikrafttræden af  

 lovene om erhvervsuddannelser og erhvervsskoler, skal træde i kraft samtidig  

 med disse den 1. januar 1991, mens de ændringer, der er led i regeringens  

 afbureaukratiseringsbestræbelser, og den ændring, der overfører  

 repræsentation i Teknikerrådet til det ny erhvervsuddannelsesråd, der  

 allerede er nedsat efter lov om erhvervsuddannelser, bør træde i kraft  

 snarest.
