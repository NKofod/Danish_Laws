 Der blev klaget over, at 1. reservelæge A ikke udviste  

 tilstrækkelig omhu ved syningen den 26. juli 1998, samt ved sin  

 undersøgelse af patienten den 13. august og 8. september 1998. Endelig  

 blev der klaget over, at overlæge B ikke udviste tilstrækkelig  

 omhu ved sin undersøgelse af patienten den 17. november 1998.
Syning af brud på lukkemusklen Patientklagenævnet fandt, at der ikke var grundlag  

 for kritik af 1. reservelæge As behandling af Patienten i perioden fra  

 den 26. juli til den 8. september 1998.
 Patientklagenævnet fandt, at 1. reservelæge A  

 foretog en adækvat undersøgelse af patienten, herunder sikrede  

 sig korrekt syning ved efterfølgende føleundersøgelse af  

 endetarmen (rectaleksploration), hvorved hun udelukkede skade i endetarmen.  

 Det var nævnets opfattelse, at bristningen af lukkemusklen måtte  

 betegnes som et hændeligt uheld.
For så vidt angår 1. reservelæge As  

 udredning af patienten den 13. august 1998, fandt nævnet, at der blev  

 foretaget en relevant undersøgelse, herunder  

 føleundersøgelse af endetarmen (rectaleksploration). Da der  

 fandtes tegn til en overfladisk infektion i episiotomien, blev patienten  

 korrekt tilrådet bad 3 gange dagligt.
Der blev tillige aftalt ny tid  

 til kontrol fire uger senere.
Vedrørende undersøgelsen den 8. september  

 1998, lagde nævnet vægt på, at 1. reservelæge A nu  

 kunne konstatere, at episiotomien var helet op uden infektion.
Da der  

 imidlertid var symptomer forenelige med en svag knibefunktion, blev patienten  

 på relevant vis henvist til fysioterapi.
 Patientklagenævnet fandt endvidere, at der ikke var  

 grundlag for kritik af overlæge Bs behandling af patienten den 17.  

 november 1998. Overlæge B foretog en adækvat undersøgelse  

 af patienten, hvorved han fandt, at der var brodannelse mellem hud og  

 slimhinde, samt at der var en defekt svarende til den tidligere bristning.  

 Desuden konstateredes, at endetarmens lukkemuskel ikke reagerede normalt.
 Nævnet fandt videre, at overlæge B korrekt  

 henviste patienten til nærmere udredning og behandling hos læger  

 med specielt kendskab til behandlingen af Morbus Crohn.
