Depositumbetaling på 300 kr. ved tilmelding til de grundlæggende  

 social- og sundhedsuddannelser inden for bistands-, pleje- og omsorgsområdet  

 m.v.
Tilbagebetaling når indgangsåret er afsluttet med mindre elevkontrakt  

 indgået om fortsættelse af uddannelsen.
Tilbagebetaling i øvrigt når uddannelsen er afsluttet Undervisningsministeriets brev af 14. marts 1991:
 På given foranledning skal Erhvervsskoleafdelingen gøre opmærksom på, at  

 social- og sundhedsuddannelserne i henhold til lov nr. 432 af 13. juni 1990  

 om grundlæggende social- og sundhedsuddannelser inden for bistands-, pleje-  

 og omsorgsområdet m.v. i lighed med de tidligere social- og  

 sundhedsuddannelser er omfattet af lov nr. 827 af 21. december 1988 om  

 depositum ved ungdomsuddannelser og videregående uddannelser m.v.
 Amtskommunerne, Københavns og Frederiksberg Kommuner bedes derfor gøre de  

 ansættende kommunale myndigheder og skolerne opmærksom på, at der af eleverne  

 skal opkræves depositum på 300 kr. ved uddannelserne omfattet af loven  

 (indgangsåret, grunduddannelsen til social- og sundhedshjælper og  

 overbygningsuddannelsen til social- og sundhedsassistent).
 Efter depositumbestemmelserne sker tilbagebetaling til den  

 uddannelsessøgende, når denne har afsluttet den uddannelse, for hvilken der  

 er indbetalt et beløb.
 For social- og sundhedsuddannelserne betyder det:
 Når uddannelsen til social- og sundhedshjælper er gennemført, kan  

 uddannelsen afsluttes og depositum tilbagebetales, med mindre skolen er  

 bekendt med, at den uddannelsessøgende har indgået elevkontrakt om  

 fortsættelse af uddannelsen til social- og sundhedsassistent.
 Såfremt uddannelsen afbrydes undervejs er depositum tabt.
 Såfremt uddannelsen genoptages på et senere tidspunkt, skal den  

 uddannelsessøgende på ny indbetale depositum.
 Efter afsluttet uddannelse til social- og sundhedsassistent tilbagebetales  

 depositum.
 Ved eventuel tilmelding til videregående uddannelse betales depositum på  

 500 kr.
