Forbrugerombudsmanden har på baggrund af forhandlinger med erhvervs-  

 og forbrugerrepræsentanter opstillet en række krav, der skal sikre, at  

 tilbudsreklamer får et præcist og reelt indhold.
Kravene omfatter oplysninger  

 om blandt andet, tidsrummet, inden for hvilket tilbuddet gælder, begrænset  

 antal pr. kunde, begrænset antal varer, at varen andet sted i forretningen  

 udbydes til den sædvanlige (højere) pris, og berigtelse af fejlagtige  

 annoncer 4. »Tilbudsreklame« Forbrugerombudsmandsinstitutionen har haft en forhandling med  

 detailhandlens og forbrugernes organisationer samt med Monopoltilsynet med  

 henblik på at klarlægge, på hvilket grundlag man indenfor forskellige  

 brancher karakteriserer varer som »tilbudsvarer«.
Formålet hermed  

 har været at opstille krav, der skulle sikre, at »tilbudsreklame«  

 får et præcist og reelt indhold, således at forbrugerne får bedre mulighed  

 for at bedømme fordelagtigheden af at købe »tilbudsvarer«.  

 Overvejelserne af mulighederne for på baggrund af bestemmelserne i  

 markedsføringsloven at opstille sådanne krav er endnu ikke afsluttet.
 På en række punkter har institutionen dog løbende taget stilling til  

 forskellige spørgsmål, som typisk opstår ved reklamering for varer, der  

 udbydes til en fordelagtig pris, omend nogle af punkterne vedrører enhver  

 form for annoncering.
 1. Beskrivelsen af tilbud i annoncer m.v. skal være korrekt og præcis,  

 således at der ikke kan herske rimelig tvivl om den udbudte vares art,  

 kvalitet og pris.
2. I »tilbudsannoncer« og lignende må det præciseres, i hvilket  

 tidsrum tilbudet gælder.
Såfremt der ikke er oplyst andet ved annoncering i  

 lokale triser, må der lægges til grund, at tilbudene gælder indtil udgivelsen  

 af div0testeavis.
 3. En eventuel begrænsning i antal eksemplarer af den udbudte vare, som  

 hver forbruger kan købe, må udtrykkeligt oplyses, såfremt det kan forventes,  

 at en sådan begrænsning vil få betydning for almindelige forbrugere.
 4. Det antal eksemplarer, annoncøren har til rådighed af en udbudt vare,  

 må oplyses, dersom han på grund af hidtidige erfaringer bl.a. med hensyn til  

 tilbudets fordelagtighed og annonceringens omfang må antage, at den  

 forventede efterspørgsel i tilbudsperioden ikke kan dækkes.
 5. Udbydes en vare, der sælges til nedsat pris, et andet sted i  

 forretningen til den sædvanlige (højere) pris, skal der skiltes på  

 iøjenfaldende måde ved de varer, der udbydes til den sædvanlige pris, således  

 at forbrugeren gøres opmærksom på, at de samme varer findes et andet sted i  

 forretningen til nedsat pris.
 6. Såfremt der er sket en fejltagelse, f.eks. med hensyn til  

 prisangivelsen ved annoncering, eller i tilfælde, hvor tilbudsvarerne er  

 udsolgt, bør der ved indgangen til forretningen gives en iøjenfaldende  

 meddelelse herom.
 Selv om tilsidesættelse af enkelte af de ovennævnte retningslinier kan  

 forekomme at være mindre graverende overtrædelser af markedsføringsloven, er  

 det dog institutionens erfaring bl.a. fra et meget betydeligt antal  

 telefoniske henvendelser, at netop disse forhold i mange tilfælde medfører  

 betydelige ulemper for forbrugerne.
 (* 1) Offentliggjort i Forbrugerombudsmandens Årsberetning 1977-1978, side  

 66, nr. 4.
