 Udtalt, at det ikke kan tillades, at der foretages begravelse, af dyr  

 på folkekirkens kirkegårde.
 Kirkeministeriets skrivelse af 25. april 1989 til Silkeborg Kirkegård og  

 Krematorium.
 I anledning af Deres skrivelse af 31. marts 1989 vedrørende spørgsmålet  

 om, hvorvidt en afdød kan få sin hund med i kisten skal man meddele følgende:
Folkekirkens kirkegårde er alene beregnede til begravelse af afdøde  

 mennesker, hvad enten det drejer sig om kistebegravelse eller - efter  

 stedfunden ligbrænding - om nedsættelse af askeurnen.
Dette fremgår af lov om  

 begravelse og ligbrænding og de i henhold hertil fastsatte administrative  

 bestemmelser.
I denne forbindelse henledes opmærksomheden på, at folkekirkens kirkegårde  

 er indviede begravelsespladser, som inden de tages i brug indvies af præsten  

 med følgende ord: »Så indvier jeg da dette sted til kristen begravelse i  

 Faderens, Sønnens og Helligåndens navn.
Fred være med deres støv, som skal  

 hvile her.
Amen.« Der er således ikke mulighed for at tillade, at der foretages begravelse  

 af dyr på folkekirkens kirkegårde.
