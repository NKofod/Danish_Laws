Skriftlig fremsættelse (27. marts 2003) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af straffeloven og lov om anvendelsen af visse af De Europæiske  

 Fællesskabers  

 retsakter om økonomiske forbindelser til tredjelande (Straf for overtrædelse  

 af  

 Den Europæiske Unions udenrigs- og sikkerhedspolitiske sanktioner mod  

 tredjelande mv.).
(Lovforslag nr.
L 200).
 Lovforslaget har til formål at sikre, at overtrædelse af  

 sanktioner mv. mod tredjelande, bestemte enkeltpersoner, grupper eller  

 juridiske personer kan straffes lige strengt, uanset om sanktionerne  

 fastsættes  

 af FNs Sikkerhedsråd eller af Den Europæiske Union (EU), og uafhængigt  

 af om  

 de gennemføres nationalt eller i EU-regi.
Efter den gældende lov om visse forholdsregler i henhold til  

 De Forenede Nationers pagt kan der ved kgl. an~ordning træffes sådanne  

 forholdsregler, som Danmark i medfør af De Forenede Nationers pagt er  

 forpligtet til at iværksætte til gennemførelse af beslutninger, der er  

 truffet  

 af FNs Sikkerhedsråd.
Overtrædelse af anordningerne, der som oftest  

 vedrører  

 transport af våben mv., kan straffes efter straffelovens § 110 c, stk. 2.  

 Straffen er bøde, fængsel indtil 4 måneder eller under skærpende  

 omstæn~digheder  

 fængsel indtil 4 år.
Efter det udenrigs- og sikkerhedspolitiske samarbejde i EU  

 er udbygget, og der med Maastricht-traktaten blev indført specifikke  

 hjemmelsbestemmelser om gennemførelse af finansielle og økonomiske sanktioner  

 over for tredjelande i Traktaten om Oprettelse af Det Europæiske Fællesskab  

 (EF-traktaten), falder gennemførelsen af flere af FNs Sikkerhedsråds  

 resolutioner end tidligere inden for EUs kompetence.
EU gennemfører  

 resolutionerne i form af forordninger, der vedtages efter EF-traktatens  

 artikel  

 60 og 301. Inden for de senere år er forordninger dog rent undtagelsesvist  

 også  

 vedtaget med hjemmel i artikel 308, i det omfang de ikke eller ikke alene  

 indeholder sanktioner rettet mod tredje~lande, men også mod grupper og  

 personer, der ikke har en særlig tilknytning til bestemte tredjelande.
Straffebestemmelsen for overtrædelse af forordninger, der er  

 udstedt i henhold til EF-traktatens artikel 60 og 301, findes i dag i lov om  

 anvendelsen af visse af De Europæiske Fællesskabers retsakter om økonomiske  

 forbindelser  

 til tredjelande.
Efter denne lov kan overtrædelse af forordningerne kun  

 straffes med bøde.
 Med lovforslaget foreslås et nyt stykke i straffelovens §  

 110 c, hvorefter overtrædelse af bestemmelser i fællesskabsretlige  

 forordninger, der skal gennemføre de sanktioner mv., som vedtages af Den  

 Europæiske Union af udenrigs- eller sikkerheds~politiske grunde mod lande  

 uden  

 for EU og eventuelt mod bestemte personer, straffes med bøde eller fængsel  

 indtil 4 måneder eller under skærpende omstændigheder med fængsel indtil 4  

 år.
Den foreslåede bestemmelse i § 110 c, stk. 3, omfatter alle  

 forordninger, som er vedtaget med hjemmel i EF-traktatens artikel 60, 301  

 eller  

 308, og som tager sigte på helt eller delvist at afbryde eller indskrænke de  

 finansielle eller økonomiske forbindelser med et eller flere lande uden for  

 Den  

 Europæiske Union eller på tilsvarende sanktioner over for enkeltpersoner,  

 grupper af personer eller juridiske personer.
Bestemmelsen sikrer dermed, at  

 der kan straffes for overtrædelse af forordninger, som ikke eller ikke alene  

 indeholder sanktioner rettet mod tredje~lande, men også mod grupper og  

 personer, der ikke har en særlig tilknytning til bestemte tredjelande, og som  

 derfor   ud over artikel 60 og 301   også har artikel 308 som  

 hjemmelsgrundlag.
 Samtidig foreslås den gældende straffebestemmelse i § 2,  

 stk. 3, i lov om anvendelsen af visse af De Europæiske Fællesskabers  

 retsakter  

 om økonomiske forbindelser til tredjelande som konsekvens heraf ændret,  

 således  

 at den ikke omfatter de forordninger, der herefter vil være omfattet af den  

 foreslåede bestemmelse i straffeloven.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
