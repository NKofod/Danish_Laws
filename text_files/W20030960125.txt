Landsskatteretskendelse af 3. februar 2003 vedr.
Tab på udlån  

  Kørelærers lån til kørelærerforening der drev køreteknisk anlæg A klager for indkomståret 1998 over, at skatteankenævnet ikke  

 har godkendt fradrag for tab på fordring mod B kørelærerforening, 105.496 kr.
Det fremgår af sagen, at klageren driver virksomhed som kørerlærer.  

 Siden starten af virksomheden i 1986 har hun været medlem af B  

 Kørelærerforening, der driver X Køretekniske Anlæg.
Det køretekniske anlæg er  

 opført ca. 1980, og i 1994 blev de økonomiske problemer i kørelærerforeningen  

 så store, at der skulle foretages en rekonstruktion.
Som led heri blev det  

 mellem medlemmerne og banken aftalt, at medlemmerne personligt skulle optage  

 et  

 lån på 105.000 kr. + omkostninger på 496 kr., eller i alt 105.496 kr., som  

 skulle anvendes som afdrag på foreningens gæld til banken.
Medlemmerne  

 hæftede  

 solidarisk for en gæld på op til 130.000 kr. pr. medlem.
Medlemmerne havde  

 herefter en fordring mod foreningen på 105.496 kr.
 Kørelærerforeningens vedtægter blev ændret pr. 18. marts 1995,  

 således at medlemmerne ikke længere hæftede solidarisk.
Ifølge brev af 24. februar 1998 fra advokat C var der i 1998  

 igen problemer med økonomien i kørelærerforeningen, hvorefter der blev  

 foretaget en ny konstruktion, hvorved det køretekniske anlæg blev omdannet  

 til  

 et anpartsselskab, hvor de tilbageværende 7 medlemmer skulle tegne  

 anpartskapitalen.
En betingelse herfor var, at medlemmerne frafaldt deres  

 tilgodehavender mod foreningen.
Advokat C har i brev af 8. marts 1999 overfor  

 klageren bekræftet, at rekonstruktionen som omtalt i ovennævnte brev i  

 realiteten er gennemført, og at lånet ikke bliver dækket.
 Klageren har selvangivet tabet på 105.496 kr. i 1998.
Skatteankenævnet har ikke anset klageren for berettiget til  

 fradrag for tabet.
Hertil har skatteankenævnet bl.a. anført, at der ikke er  

 tale om et fradragsberettiget tab på udlån, idet fordringen ikke har  

 tilknytning til den erhvervsmæssige løbende drift af klagerens virksomhed,  

 jf.  

 kursgevinstlovens §§ 14 og 17. Det køretekniske anlæg er et selvstændigt  

 skatteobjekt, jf. selskabsskattelovens § 1, stk. 1, nr. 4. Lånet er således  

 ydet for at foreningen kunne opretholde sine aktiviteter.
Repræsentanten anfører, at lånet var en forudsætning for at  

 opretholde næring og at sikre klagerens hidtidige virksomheds fortsatte  

 drift,  

 da det fra 1990 var et krav, at eleverne skulle på køreanlæg.
Der må således  

 være tale om at opretholde indkomstgrundlaget (formuen) ved at have  

 kapitalinteresser i foreningen.
Med 3 måneders varsel til udgangen af et  

 kalenderår kan klageren udmelde sig af foreningen og tilslutte sig et andet  

 køreanlæg.
Selv om det eventuelt vil påvirke konkurrencesituationen, både med  

 hensyn til pris og tid, er muligheden til stede.
TfS 1987.315 H er ikke sammenlignelig, idet der i dommen var  

 tale om et indskud, som ikke kunne tilbagebetales ved udmeldelse eller  

 overdrages til en køber.
Dette er ikke tilfældet i den konkrete sag.  

 Vedrørende  

 TfS 1988.47 LSR fik skatteyderen fradrag, idet han ellers havde måttet  

 påregne  

 betydelige tab ved ikke at kunne få samme afregningspris på andre slagterier.  

 Der var således tale om et midlertidigt udlån til selskabet for at sikre den  

 løbende drift, og ikke om overtagelse af en gældsforpligtelse med deraf  

 følgende regres i form af en fordring.
 Der kan derimod henvises til TfS 1998.314 V, hvor der anføres  

 følgende:
 Det er vel til en vis grad forståeligt, at sagsøgeren har  

 anset lånet for en udgift, der var afgørende for hans løbende - personlige -  

 indkomst.
Der er imidlertid ikke hjemmel til ved anvendelse af  

 statsskattelovens § 6 a om fradrag for driftsudgifter at identificere  

 sagsøgeren med selskabet med den konsekvens, at virksomheden skattemæssigt  

 anses for drevet af sagsøgeren personligt, og den aftalte modregningsadgang  

 medfører ikke nogen ændring heri.
Sagsøgeren kan derfor alene få fradrag for  

 tabet ved det omhandlede lån, såfremt det har været driftsmæssigt begrundet i  

 hans personlige, løbende indkomst.
Da det må lægges til grund, at lånet blev  

 ydet for at sikre selskabets fortsatte eksistens, kan tabet, uanset at  

 formålet  

 også var at sikre sagsøgerens fortsatte personlige indkomst, ikke anses for  

 en  

 fradragsberettiget driftsudgift for sagsøgeren. Klagerens repræsentant har nedlagt påstand om, at klageren er  

 berettiget til fradrag for tabet på 105.496 kr., jf. kursgevinstlovens § 17,  

 jf. statsskattelovens § 6, stk. 1, litra a, idet tabet på fordringen er  

 erhvervet  

 i tilknytning til den erhvervsmæssige drift af virksomhed og har karakter af  

 en  

 driftsomkostning.
Som begrundelse har repræsentanten bl.a. anført, at det som  

 led i rekonstruktionen var aftalt, at medlemmerne skulle optage et lån i  

 banken på 105.000,00 kr. + omkostninger på 496,00 kr., i alt 105.496,00 kr.,  

 hvorefter beløbet blev udlånt til kørelærerforeningen, som anvendte lånet til  

 afdrag af gæld til banken.
Klageren havde således efter rekonstruktionen en  

 fordring mod foreningen.
Kursgevinstlovens § 17 finder anvendelse, hvor en fordring i  

 øvrigt er erhvervet i tilknytning til en erhvervsmæssig drift af  

 virksomheden.  

 I Ligningsvejledningen 1998, afsnit A.D.2.3.4.1, 2. afsnit er det anført, at  

 bestemmelsen i kursgevinstlovens § 17 har til formål at sikre fradragsret for  

 tab, der har karakter af almindelige driftsomkostninger i forbindelse med tab  

 på fordringer, der er erhvervet som led i erhvervsmæssig virksomhed, men hvor  

 der ikke er tale om vederlagsnæring.
Ved afgørelse af, hvorvidt klageren kan  

 fradrage tabet på sin fordring, skal der således henses til, om fordringen er  

 erhvervet i tilknytning til den erhvervsmæssige drift af  

 kørelærervirksomheden.  

 Afgørende er, om tabet kan karakteriseres som en driftsomkostning ud fra den  

 definition, driftsomkostningsbegrebet har fået i praksis.
Klageren skal ved  

 udøvelse af sin kørelærervirksomhed have adgang til at undervise sine elever  

 på et køreteknisk anlæg i henhold til lovgivningen herom.
I forbindelse med  

 økonomiske problemer ved driften af det køretekniske anlæg, som blev drevet  

 af  

 foreningen, ydede klageren et lån til foreningen for derved at kunne sikre  

 sin  

 løbende indkomst.
Klageren måtte forvente dels, at såfremt der ikke blev ydet  

 et  

 lån til foreningen, ville det blive mere omkostningskrævende at benytte sig  

 af  

 anlægget i forbindelse med erhvervsudøvelsen og dels, at hvis det  

 køretekniske  

 anlæg ikke kunne fortsætte, måtte hun påregne en nedgang i omsætningen, da  

 hun  

 i givet fald ville have været henvist til at anvende de køretekniske anlæg i  

 andre byer, hvorved omkostningerne ville blive forøget i forbindelse med  

 benyttelse af et køreteknisk anlæg, og klageren måtte påregne en  

 omsætningsnedgang eller yderligere udgifter til annoncering m.v. som følge af  

 en øget konkurrence.
De løbende driftsomkostninger ville således blive  

 større,  

 hvorved det ydede lån trådte i stedet for øgede driftsomkostninger.
Af praksis kan der henvises til TfS 1987.315, hvor et selskab,  

 der drev fragtmandskørsel, havde anset et indskud på 175.000 kr. til  

 Københavns  

 Fragtmandshaller for en driftsomkostning.
Højesteret fandt, at formålet med  

 indskuddet havde været at sikre virksomhedens hidtidige konkurrencedygtighed  

 og  

 indkomst, hvorfor skatteyder kunne betragte udgiften som en driftsomkostning.  

 Det fremgår af Højesterets præmisser, at der er tale om en driftsomkostning,  

 når formålet med udgiften er at sikre en virksomheds hidtidige  

 konkurrencedygtighed og indkomst.
I nærværende sag finder Højesterets dom  

 derfor anvendelse, idet klageren ydede lånet for at sikre sin  

 kørelærervirksomheds konkurrencedygtighed og indkomst.
Et tab på lånet ydet  

 til  

 foreningen må derfor være omfattet af driftsomkostningsbegrebet, hvorved  

 skatteyder kan fradrage tabet i indkomstopgørelsen efter bestemmelsen i  

 kursgevinstlovens § 17.
Højesteret har også i TfS 1984.2 taget stilling til omfanget af  

 driftsomkostningsbegrebet, hvor et selskab havde betalt et beløb på 500.000  

 kr. til en tidligere samarbejdspartners kreditorer til fuld og endelig  

 afgørelse i en strid om den tidligere samarbejdspartners leverandørkredit.  

 Højesteret lagde i sine præmisser vægt på, at udgiften blev afholdt for at  

 sikre selskabets et fortsat samarbejde med to nye samarbejdspartnere, der  

 skulle sikre selskabet nødvendige leverancer og kapitaltilførsel, og som  

 havde  

 stillet som betingelse for et fortsat samarbejde, at der blev indgået et  

 forlig  

 med den tidligere samarbejdspartners kreditor.
Udgiften blev anset for at  

 have  

 en sådan tilknytning til den løbende drift, at beløbet måtte anses for en  

 driftsomkostning.
Landsskatteretten har i kendelse refereret i TfS 1988.47 taget  

 stilling til, hvorvidt et tab på et lån kan anses for en fradragsberettiget  

 driftsomkostning.
I kendelsen var der tale om en svineproducent, der for at  

 opnå en højere pris for slagtesvin, havde været blandt initiativtagerne til  

 dannelse af et selskab, der skulle drive svineslagteri.
Selskabet kom dog i  

 økonomiske vanskeligheder, og i et forsøg på at videreføre selskabet ydede  

 svineproducenten et lån til selskabet.
Lånet blev ydet ved at selskabet  

 tilbageholdte et beløb på 60 kr. pr. leveret svin.
Landsskatteretten fandt,  

 at  

 beløbet skattemæssigt måtte behandles som udlån, der havde haft tilknytning  

 til den løbende drift.
Det lidte tab måtte derefter anses for en  

 fradragsberettiget driftsomkostning.
Ligeledes fandt Landsskatteretten i  

 kendelse refereret i TfS 1985.111, at et aktieselskab kunne fradrage et tab  

 på  

 en kautionsforpligtelse stillet over for en leverandør, idet det lidte tab  

 måtte anses for en driftsomkostning.
Landsskatteretten havde lagt til grund,  

 at  

 selskabet efter det oplyste om markedsforholdene på tidspunktet for  

 kautionens  

 påtagelse havde rimelig grund til at frygte en omsætningsnedgang, såfremt  

 leverandørselskabet var likvideret.
Af TfS 1998.314 fremgår det af det sidste afsnit, at fradrag for  

 tab på udlån alene kan foretages, såfremt lånet har været driftsmæssigt  

 begrundet i sagsøgerens personlige løbende indkomst.
Der skal således være  

 tale  

 om et lån ydet for at sikre den løbende indkomstopgørelse.
Konkret fandt  

 Vestre Landsret i dommen, at lånet blev ydet for at sikre selskabets  

 fortsatte  

 eksistens, og ikke for at sikre sagsøgerens løbende indkomst i hans  

 personlige  

 virksomhed.
Dommen viser således, at der skal være tale om et lån ydet i  

 tilknytning  

 til den løbende indkomstopgørelse for, at et tab på et sådan lån kan  

 fradrages  

 som en driftsomkostning.
Klageren har alene ydet lånet til B  

 Kørelærerforening  

 for at sikre sin løbende indkomsterhvervelse, hvorfor tabet på lånet ifølge  

 skatteyders opfattelse kan fradrages som en driftsomkostning efter  

 kursgevinstlovens § 17, jf. statsskattelovens § 6 a.
 Landsskatteretten skal  

 udtale:
 Af kursgevinstlovens § 17 fremgår det, at reglerne i  

 statsskattelovens § 6, stk. 1, litra a, finder anvendelse for tab på  

 fordringer, der er erhvervet i tilknytning til den erhvervsmæssige drift af  

 virksomhed.
Landsskatteretten lægger efter de foreliggende oplysninger til  

 grund, at det var en forudsætning for klagerens fortsatte anvendelse af det  

 køretekniske  

 anlæg, at der skete en rekonstruktion af kørelærerforeningen.
Henset til  

 betydningen af adgang til anvendelse af et køreteknisk anlæg, det oplyste om  

 alternative muligheder, samt betydningen heraf, finder retten, at klagerens  

 optagelse af lånet i banken og anvendelsen heraf til betaling af afdrag på  

 kørelærerforeningens gæld har haft til formål sikre og vedligeholde hendes  

 indkomst som kørelærer.
Retten finder herefter, at tabet på fordringen er  

 fradragsberettiget efter kursgevinstlovens § 17, jf. statsskattelovens § 6,  

 stk. 1, litra a.
