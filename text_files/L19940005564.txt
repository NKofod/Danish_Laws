Den 9. februar 1994 undertegnedes i Bishkek en overenskomst mellem Danmark og Kirgizstan, ifølge hvilken den danske regering yder støtte inden for et beløb af 60 millioner kroner til overgangsbistand.
Hovedformålet med projektet er at fremme omstillingen til et demokratisk,  

 markedsorienteret samfund ved at medvirke til at afbøde de sociale  

 konsekvenser som følge af mangel på medicin og skolebøger.
Endvidere ydes  

 bistand til at øge sukkerproduktionen samt mere kvalitativt rettet bistand  

 til træning, stipendier m.m.
 Overenskomsten trådte i kraft den 9. februar 1994 og forventes at løbe i  

 perioden 1993-96.
