Betænkning afgivet af Skatteudvalget den 11. marts 2021 Betænkning over Forslag til folketingsbeslutning om sænkelse af selskabsskatten [af Ole Birk Olesen (LA) m.fl.]:
1. Indstillinger Et flertal i udvalget (S, V, SF, RV og EL) indstiller beslutningsforslaget til forkastelse ved 2. (sidste) behandling.
 Et mindretal i udvalget (DF, KF og LA) indstiller beslutningsforslaget til vedtagelse uændret.
 Et andet mindretal (Simon Emil Ammitzbøll-Bille (UFG)) vil ved 2. (sidste) behandling redegøre for sin stilling til beslutningsforslaget.
 Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politisk bemærkning Venstre Venstres medlemmer af udvalget bemærker, at Venstre har meget sympati for forslaget, men ikke kan støtte finansieringen.
Venstre har allerede prioriteret midlerne på vores udkast til finanslov i år, og Venstre har prioriteret i forhold til råderummet.
3. Udvalgsarbejdet Beslutningsforslaget blev fremsat den 19. november 2020 og var til 1. behandling den 15. januar 2021. Beslutningsforslaget blev efter 1. behandling henvist til behandling i Skatteudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 3 bilag på beslutningsforslaget.
Birgitte Vind (S) Bjørn Brandenborg (S) fmd.
Jens Joel (S) Jeppe Bruus (S) Jesper Petersen (S) Kasper Sand Kjær (S) Malte Larsen (S) Thomas Jensen (S) Troels Ravn (S) Kathrine Olldag (RV) Katrine Robsøe (RV) Carl Valentin (SF) Theresa Berg Andersen (SF) Rasmus Nordqvist (SF) Rune Lund (EL) Victoria Velasquez (EL) Louise Schack Elholm (V) Anne Honoré Østergaard (V) Kristian Pihl Lorentzen (V) Torsten Schack Pedersen (V) Kim Valentin (V) nfmd.
Fatma Øktem (V) Dennis Flydtkjær (DF) Hans Kristian Skibby (DF) René Christensen (DF) Merete Scheelsbeck (KF) Mona Juul (KF) Ole Birk Olesen (LA) Simon Emil Ammitzbøll-Bille (UFG) Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
