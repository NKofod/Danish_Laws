Ankestyrelsens principafgørelse 246-10 om arbejdsskade - varigt mén - afledte følger - hjælpemidler - årsagssammenhæng Resume:
Ved fastsættelse af godtgørelse for varigt mén er det som udgangspunkt alene de umiddelbare og direkte følger af arbejdsskaden, der kan godtgøres.
Ulykkestilfældeeller sygdomme, der opstår efter arbejdsskaden, kan kun anses for en erstatningsberettigende følge af arbejdsskaden, hvis der er sikker årsagssammenhæng mellem den oprindelige skade og det senere ulykkestilfælde eller den senere sygdom.
Efter en lægelig vurdering kan der som udgangspunkt ikke opstå varige skader i en ikke-skadetlegemsdel på grund af ændret bevægemønster.
Imidlertid vil gener, der er en følge af sikredes nødvendige brug af hjælpemidler, kunne erstattes.
Dette forudsætter, at generne indtræder i tæt tilknytning til arbejdsskaden eller mobiliseringen.
I den konkrete sag fandt Ankestyrelsen, at sikredes albuelidelse var en afledt følge af den anerkendte fodskade.
Ankestyrelsen lagde vægt på, at sikrede i cirka 4 år efter arbejdsskaden gik megetmed krykker, og at sikrede i denne periode fik føleforstyrrelser i venstre hånd.
Der blev påvist påvirkning af albuenerven i venstre arm.
 Sikrede fik tilkendt yderligere godtgørelse for varigt mén på skønsmæssigt 5 procent med udgangspunkt i méntabellens punkt om delvis lammelse af albuenerven.
 Love:
Lov om arbejdsskadesikring - lovbekendtgørelse nr. 848 af 7. september 2009 - § 18 Afgørelse:
 Ankestyrelsen har i møde truffet afgørelse i din sag om genoptagelse af spørgsmålet om godtgørelse for varigt mén for følgerne af din anerkendte arbejdsskade, som du var udsat for den 12. august 2003.
 Resultatet er:
  Vi har genoptaget sagen om mén.
  Du har ret til yderligere godtgørelse for varigt mén på 5 procent.
 Vi ændrer således Arbejdsskadestyrelsens afgørelse.
 Du vil høre fra Arbejdsskadestyrelsen, som vil beregne den nye godtgørelse for varigt mén og sørge for, at beløbet bliver udbetalt.
Begrundelsen for afgørelsen om genoptagelse af mén Vi vurderer, at dit helbred er væsentligt ændret.
Ved den tidligere afgørelse af 25. oktober 2006 havde du fået foretaget stivgørende operation af ankelleddet.
Der var beskeden hævelse og belastningsudløste smerter, hvilket svarede til punktet i Arbejdsskadestyrelsens vejledende méntabel, D. 2.2.5. , der gav 15 procent i mén.
Afgørelsen blev truffet på grundlag af speciallægeerklæring af 12. januar 2006.
 Nu har du anført, at du har gået med krykker på grund af fodskaden og har pådraget dig en kompression af nervus ulnaris ved albuen, som du blev opereret for i marts 2008. Oplysningerne om dine seneste helbredsmæssige forhold fremgår af journalnotater af 27. august 2007 og 7. januar 2008 fraA Sygehus samt elekotroneuronografisk undersøgelsesresultat af 19. december 2007 fra A Sygehus.
Vi har lagt vægt på, at du har haft forværring af dit helbred, siden Arbejdsskadestyrelsen traf afgørelse i sagen.
Du har således haft kompression af nervus ulnaris på både håndleds- og albueniveau.
Begrundelsen foryderligere godtgørelse for varigt mén Vi finder det sandsynligt, at din albuelidelse er en afledt følge af den anerkendte fodskade.
 Vi har ved denne vurdering lagt vægt på, at du i ca. 4 år efter skaden gik meget på krykker og i denne periode fik føleforstyrrelser i venstre hånd svarende til 4. og 5. finger.
 Du har fået foretaget dekompression af nervus ulnaris på begge steder.
 Vi vurderer ud fra det foreliggende, at der er tale om en partiel lammelse af nervus ulnaris, der skønsmæssigt kan sættes til 5 procent med udgangspunkt i Arbejdsskadestyrelsens vejledende méntabel punkt D. 1.9.3.2. , hvor partiel lammelse af nervus ulnaris giver 5-20 procent i varigt mén på venstre side.
Bemærkninger til klagen Erstatningsadvokaterne har i klagen anført, at der er klar årsagssammenhæng mellem arbejdsskaden den 12. august 2003 og din nuværende kompression af nervus ulnaris.
Der er således grundlag for at genoptage din sag om varigt mén.
 Vi bemærker, at disse oplysninger er indgået i vores vurdering af, at genoptage spørgsmålet om og tilkendelse af varigt mén.
Oplysningerne i sagen Vi har afgjort sagen på grundlag af  de oplysninger, som forelå, da Arbejdsskadestyrelsen traf afgørelse i sagen  Arbejdsskadestyrelsens afgørelse af 6. november 2008. Ved denne afgørelse fik du afslag på genoptagelse af spørgsmålet om varigt mén.
 klagen til Ankestyrelsen  Arbejdsskadestyrelsens brev om genvurdering  Brev af 9. januar 2009 fra Bmed kopi af internt lægeark fra Arbejdsskadestyrelsen.
 Ankestyrelsens lægekonsulent har vejledt om de lægelige spørgsmål i sagen.
