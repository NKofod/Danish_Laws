Fremsat den 14. marts 2007 af  

 Minister for familie‑ og forbrugeranliggender&nbsp  

 ;(Carina Christensen) Forslag til Lov om ændring af navnelov (Gebyr for  

 behandling af ansøgning om navneændring m.v.) § 1 I navnelov, lov nr. 524 af 24.  

 juni 2005, foretages følgende ændringer:
 1.  

  

 Overalt i loven ændres »statsamt« til: »statsforvaltning«,  

 »statsamtet« til: »statsforvaltningen« og »Statsamtet« til:  

 »Statsforvaltningen«.
 2.  

  

 Overalt i loven ændres »ministerialbogsføreren« til:  

 »personregisterføreren«, og »Ministerialbogsføreren« til:  

 »Personregisterføreren«.
3.  


  

 § 16, stk. 1,  

  

 affattes således: »Ansøgning om  

 navngivning og navneændring indgives til personregisterføreren i sognet.
I de  

 sønderjyske landsdele indgives ansøgningen til personregisterføreren i  

 kommunen«.
4.  

  

 I  

  

 § 16, stk. 2 og 4  

  

 udgår  

 »(personregisterføreren).« 5.  

  

 Efter §  

 25 indsættes:
»Gebyr § 25 a.  

  

 Ved ansøgning om navneændring betales et gebyr på 430  

 kr., jf. dog stk. 2. Gebyret reguleres en gang årligt pr. 1. januar med pris-  

 og lønudviklingen.
 Stk.  

 2.  

  

 Der betales ikke gebyr ved ansøgning om navneændring, der sker i  

 forbindelse med en vielse, hvis ansøgningen er indgivet senest 3 måneder  

 efter  

 vielsen, eller for børn under 18 år som følge af forældrenes navneændring.
Stk.  

 3.  

  

 Søges der om navneændring for flere personer, skal der betales gebyr for  

 hver ansøger.
Der skal dog kun betales ét gebyr, hvis ansøgningerne om  

 navneændring omfatter ægtefæller, ugifte samlevende, søskende eller plejebørn  

 under 18 år.
Stk. 4.  

  

 Ministeren for  

 familie- og forbrugeranliggender fastsætter regler om betaling af gebyr.« § 2 Loven træder i kraft den 1. maj  

 2007 og finder anvendelse på ansøgninger om navneændring, der indgives til  

 personregisterføreren denne dag eller senere.
§ 3 Loven gælder ikke for Færøerne og Grønland, men kan ved  

 kongelig anordning helt eller delvist sættes i kraft for Grønland med de  

 afvigelser, som de særlige grønlandske forhold tilsiger.
Bemærkninger til lovforslaget Almindelige bemærkninger 1. Indledning 1.1. Baggrund Indtil den 1. april 2006 fandtes  

 reglerne om navne i lov om personnavne (navneloven), jf. lov nr. 193 af 29.  

 april 1981 med senere ændringer.
Loven byggede i mange henseender på Danmarks  

 første egentlige navnelov, Lov om Navneforandring fra 1904. I 2002 nedsatte  

 justitsministeren et udvalg, der fik til opgave at overveje en liberalisering  

 og modernisering af reglerne om navne.
I juni 2004 afgav udvalget betænkning,  

 og den 23. februar 2005 fremsatte ministeren for familie- og  

 forbrugeranliggender (der i mellemtiden havde overtaget navneområdet) forslag  

 til en ny navnelov.
Loven blev vedtaget den 24. juni 2005 og trådte i kraft  

 den  

 1. april 2006.
Navnelov, lov nr. 524 af 24. juni  

 2005, indebærer en fuldstændig revision af reglerne om navne.
Reglerne er  

 liberaliserede og moderniserede, og sagsgangen er forenklet.
Loven bygger på  

 det princip, at en persons navn i første række er et privat anliggende og kun  

 i  

 anden række et spørgsmål, som samfundet har en interesse i at regulere.
Som  

 følge af loven kan det blandt andet nævnes, at efternavne, der bæres af 2.000  

 personer eller flere, er frie og kan tages af enhver, og at det nu er muligt  

 at  

 tage sit mellemnavn som efternavn.
Endvidere har ægtefæller fået mulighed for  

 at tage hinandens mellemnavne, ligesom ugifte samlevende kan tage hinandens  

 mellem- og efternavne.
Der skelnes ikke længere mellem giftenavne og andre  

 navne.
Efter den tidligere navnelov skulle  

 der med en række undtagelser betales et gebyr på 3.000 kr. for udstedelse af  

 navnebevis.
Navnebevis blev udfærdiget i statsamterne (nu  

 statsforvaltningerne),  

 der udfærdigede ca. 3.000 navnebeviser årligt, hvoraf der blev betalt for ca.  

 1.000 årligt.
Navneændring ved anmeldelse til ministerialbogen, herunder  

 fornavnsændring, var gebyrfri.
Fra navnelovens ikrafttræden, den 1.  

 april 2006, og indtil 1. januar 2007 er der gennemført ca. 100.000  

 navneændringer.
Ved fremsættelse af forslaget til den nye navnelov blev det  

 skønnet, at det samlede antal navneændringer årligt ville stige fra ca.  

 44.000  

 til ca. 61.000. Stigningen i antallet af ansøgninger om navneændringer  

 skyldes  

 dels de udvidede muligheder for navneændringer, som den nye mere liberale  

 navnelov  

 giver adgang til, dels at de navneændringer, der tidligere var pålagt et  

 gebyr,  

 er gjort gebyrfrie.
 Som følge af den markante stigning i  

 antallet af ansøgninger om navneændringer, der er sket efter ikrafttrædelsen  

 af  

 navneloven den 1. april 2006, har Dansk Folkeparti og regeringen, under  

 forhandlingerne om Finansloven for 2007, indgået en aftale om indførelse af  

 et gebyr  

 for navneændringer, herunder fornavnsændringer, som ikke følger af vielser og  

 børns navneændringer som følge af forældrenes navneændringer.
2. Afgrænsning af  

 navneændringer, der pålægges gebyr Det forventes, at antallet af  

 navneændringer uden indførelse af et gebyr vil stabilisere sig på ca. 75.000  

 årligt,  

 hvoraf ca. 50.000 vil være omfattet af det foreslåede gebyr efter den  

 nedenfor  

 beskrevne afgrænsning.
Det forventes endvidere, at antallet af gebyrpålagte  

 navneændringer vil falde med ca. 30 pct. i forbindelse med indførelse af  

 gebyret, d.v.s. til ca. 35.000 årligt.
 Ifølge aftalen mellem regeringen og Dansk Folkeparti skal der  

 sikres omkostningsdækning gennem et gebyr, der som udgangspunkt dækker alle  

 navneændringer, som ikke følger af vielser og børns navneændringer som følge  

 af  

 forældres navneændringer.
 Det ligger til grund for overvejelserne om afgrænsning af,  

 hvilke navneændringer der skal pålægges et gebyr, at en sådan afgrænsning  

 skal  

 være let gennemskuelig for såvel borgere som administrative myndigheder,  

 således at der ikke opstår unødig tvivl om, hvorvidt der skal betales gebyr  

 for  

 en navneændring.
Det foreslås for det første, at der er gebyrfritagelse hvis der  

 ansøges om navneændring i nær tilknytning til vielsen.
Således er alene  

 navneændringer foretaget i en vis tidsmæssig tilknytning til bryllupsdagen  

 fritaget  

 for gebyr.
 Konkret foreslås  navnlig af hensyn til personer, der vælger  

 at indgå ægteskab i udlandet  at navneændring, der sker i forbindelse  

 med en  

 vielse, kan ske gebyrfrit, hvis ansøgningen er indgivet senest 3 måneder  

 efter vielsen.
 Ansøgning om navneændring i forbindelse med indgåelse af  

 registreret partnerskab vil tillige være gebyrfri.
 Det foreslås endvidere, at der kan ske gebyrfri navneændringer for  

 børn under 18 år, hvis det følger af forældrenes navneændringer.
 Søger forældre navneændring, og søges der enten samtidig eller  

 senere om navneændring for barnet, der er en følge af forælderens  

 navneændring,  

 vil barnets navneændring være fritaget for gebyr, uanset om navneændringen  

 for  

 forælderen/forældrene er pålagt gebyr.
 Om afgrænsningen henvises endvidere til bemærkningerne til  

 forslagets § 1, nr. 5.
 3. Økonomiske og  

 administrative konsekvenser m.v.
3.1. Økonomiske og  

 administrative konsekvenser for stat, kommuner og regioner Der forventes en indtægt fra gebyr på ca. 15 mio. kr. på  

 helårsbasis.
Administrativ model Navneændringer udføres, alt efter borgernes bopæl og karakteren  

 af navneændringen, ved enten Folkekirkens ministerialbogsførere (fra  

 ikrafttræden af lovforslaget ændrer ministerialbogsføreren navn til  

 personregisterføreren,  

 jf. bemærkningerne til § 1, nr. 2), de anerkendte trossamfunds  

 ministerialbogsførere, for personer, der er fødselsregistreret i  

 Sønderjylland,  

 personregisterføreren i kommunen og i statsforvaltningerne.
For at forenkle  

 sagsgangen i forhold til borgerne er der med den nye navnelov indført  

 en  

 indgang for ansøgninger om navneændringer, således at ansøgningen  

 indgives til  

 ministerialbogsføreren/personregisterføreren, der enten selv behandler sagen  

 eller videresender denne til statsforvaltningen.
I alt er der ca. 1.400 ekspeditionssteder, hvor der hverken er  

 tekniske og/eller personalemæssige ressourcer til håndtering af betalinger  

 og/eller  

 administration heraf.
Navnlig med det fokus er den administrative model  

 udformet således, at den er enkel at etablere og administrere.
 Den foreslåede ordning baseres på, at gebyret for en  

 navneændring skal være betalt senest samtidig med, at ansøgningen indgives,  

 og  

 at gebyret dermed betales for selve sagsbehandlingen og ikke tilbagebetales i  

 de tilfælde, hvor en ansøgning afslås eller tilbagekaldes.
Da antallet af klagesager er meget begrænset, opkræves der ikke  

 særskilt gebyr for klagesager.
Klagesagsbehandlingen indgår i de beregninger  

 af  

 omkostningerne ved behandling af en navneændringssag, der ligger til grund  

 for  

 gebyrets størrelse.
 På den baggrund foreslås det, at gebyret betales på en af  

 følgende to måder:
 Hvis ansøgningen indgives på papir, skal indbetaling ske i bank  

 eller på posthus, og kvittering for betalingen skal vedlægges ansøgningen.
Hvis ansøgningen indgives elektronisk, skal betaling ske  

 elektronisk som en del af udfyldelsen af ansøgningen.
Fra foråret 2007  

 ibrugtages en elektronisk selvbetjeningsløsning, hvor borgeren med digital  

 signatur kan sende ansøgningen direkte via internettet til  

 ministerialbogsføreren/personregisterføreren.
 Kontonummer til brug for indbetaling af gebyret vil fremgå af  

 ansøgningsskemaet om navneændring.
 Ministeriet for Familie- og Forbrugeranliggender vil udfærdige  

 nærmere retningslinier for den administrative model.
Omkostninger ved navneændring Gebyret fastsættes til 430 kr. det første år og dækker  

 udgifterne ved en navnesags behandling.
Udgifter er opgjort på baggrund af  

 skønnet tidsforbrug, IT-udgifter, etablering af betalingssystem samt udgift  

 til  

 klagesagsbehandling.
Der forventes et indtægtsniveau på årsbasis på ca. 15  

 mio.  

 kr. forudsat ca. 60.000 navneændringer, hvoraf de 35.000 forventes  

 gebyrbelagt.  

 Gebyrindtægten er dog usikker.
Dels har omfanget af navneændringer endnu ikke  

 fundet et stabilt niveau efter liberaliseringen af navneloven, dels er det  

 usikkert, i hvilket omfang det foreslåede gebyr vil reducere antallet af  

 ansøgninger om navneændringer.
Til brug for vurderingen af udgifterne ved en navneændring har  

 Kirkeministeriet oplyst, at der er et tidsforbrug på knap 38 minutter i  

 gennemsnit til behandling af en navneansøgning.
Inklusive et tillæg til  

 husleje  

 og lignende udgør udgiften til den direkte sagsbehandling pr. navneændring  

 236  

 kr.
Kirkeministeriet har opgjort udgiften til IT (herunder den elektroniske  

 kirkebog, arbejdspladser og programmer) pr. navneændring til knap 188 kr.,  

 samt  

 skønnet udgiften til etablering af et elektronisk betalingssystem, herunder  

 transaktionsafgiften, til knap 1 kr. pr. navneændring.
Ministeriet for  

 Familie-  

 og Forbrugeranliggender har opgjort udgiften til klagesagsbehandling fordelt  

 på  

 alle ansøgninger om navneændringer til ca. 7 kr. pr. navneændring.
 Gebyret reguleres årligt med løn og prisudviklingen.
 Til brug for en vurdering af ændringer i øvrigt i det  

 omkostningsbaserede gebyr fremsender Kirkeministeriet en gang årligt en  

 opgørelse over de realiserede og de forventede udgifter til administration,  

 der  

 indgår ved fastsættelsen af gebyret. Ændringer ud over de ændringer, der  

 følger  

 af pris- og lønudviklingen for det omkostningsbaserede gebyr, vil kræve  

 lovændring.
 Lovforslaget indebærer ikke økonomiske eller administrative konsekvenser  

 for regionerne.
3.2. Økonomiske og  

 administrative konsekvenser for erhvervslivet Lovforslaget indebærer ikke økonomiske og administrative  

 konsekvenser for erhvervslivet.
3.3. Administrative konsekvenser for borgerne Der etableres en elektronisk løsning for betaling af gebyr for  

 borgere, der ansøger om navneændring elektronisk.
 Gebyret skal indbetales senest samtidig med ansøgning om  

 navneændring.
3.4. Miljømæssige konsekvenser og forholdet  

 til EU-retten Lovforslaget har ikke  

 miljømæssige konsekvenser og indeholder ikke EU-retlige aspekter.
 4. Hørte myndigheder  

 og organisationer m.v.
Lovforslaget er sendt i høring hos følgende myndigheder og  

 organisationer mv.: Den romersk-katolske Kirke, Det mosaiske trossamfund, Den  

 reformerte menighed i Fredericia, Den franske-reformerte menighed i  

 København,  

 Den tysk-reformerte menighed i København, Det metodistiske trossamfund,  

 Baptistkirken i Danmark, Den ortodokse russiske kirkes menighed i København,  

 Den norske menighed ved Kong Haakon kirken i København, Svenska  

 Gustafsförsamlingen  

 i København, Den til St.
Albans English Church i København hørende  

 menighed,  

 Familieretsadvokaternes Forening, Foreningen af Statsforvaltningsdirektører,  

 Foreningen af Statsforvaltningsjurister, Den Danske Dommerforening,  

 Dommerfuldmægtigforeningen, Advokatrådet, Advokatsamfundets Privatretsudvalg,  

 Den Danske Præsteforening, Danmarks Kordegneforening, Personregisterførerne i  

 Sønderjylland, Kommunernes Landsforening, Københavns Kommune, Frederiksberg  

 Kommune, Domstolsstyrelsen, Rigspolitichefen, Kirkeministeriet,  

 Finansministeriet, Indenrigs- og Sundhedsministeriet.
Samlet vurdering af  

 lovforslagets konsekvenser Positive  

 konsekvenser/mindre udgifter Negative  

 konsekvenser/ Merudgifter Økonomiske  

 konsekvenser for stat, regioner og kommuner Der  

 forventes en indtægt fra gebyr på ca. 15 mio. kr. på helårsbasis.
Ingen Administrative  

 konsekvenser for stat, regioner og kommuner Ingen Ingen  

 af betydning Økonomiske  

 konsekvenser for erhvervslivet Ingen Ingen Administrative  

 konsekvenser for erhvervslivet Ingen Ingen Miljømæssige  

 konsekvenser Ingen Ingen Administrative  

 konsekvenser for borgerne Ingen Indbetaling  

 samtidig med ansøgning om navneændring Forholdet  

 til EU-retten Forslaget  

 indeholder ingen EU-retlige aspekter.
Bemærkninger til  

 lovforslagets enkelte bestemmelser Til § 1 Til nr. 1 Som et led i kommunalreformen er de 14 statsamter og Københavns  

 Overpræsidium fra den 1. januar 2007 nedlagt og deres opgaver på blandt andet  

 navneområdet overtaget af de 5 nye statsforvaltninger.
Det foreslås, at  

 lovens  

 ordlyd ændres i overensstemmelse hermed.
Til nr. 2 Det er fundet hensigtsmæssigt, at betegnelsen  

 ministerialbogsfører fremover ændres til  

 personregisterfører.
Betegnelsen  

 personregisterfører har hidtil været anvendt i de sønderjyske landsdele.
Der  

 sondres fremover mellem personregisterføreren i sognet og  

 personregisterføreren  

 i kommunen (Sønderjylland).
Til nr. 3 Der er alene tale om en konsekvensrettelse på baggrund af lovforslagets  

 § 1, nr. 2.
Til nr. 4 Der er alene tale om en konsekvensrettelse på baggrund af lovforslagets  

 § 1, nr. 2.
Til nr. 5 Det foreslås i  

  

 stk. 1  

  

 ,  

 at der ved ansøgning om navneændringer betales et gebyr på 430 kr.
Gebyret  

 reguleres årligt den 1. januar med pris- og lønudviklingen. Ændringer i  

 gebyret  

 som følge af reguleringen med pris- og lønudviklingen offentliggøres på  

 Ministeriet for Familie- og Forbrugeranliggenders hjemmeside.
Gebyret er  

 fastsat ud fra kalkulation af omkostningerne ved at foretage en navneændring  

 hos personregisterførerne i sognene (tidligere ministerialbogsførerne). Der  

 er  

 forudsat tilsvarende udgift ved navneændringer, der foretages af  

 personregisterførere i kommunerne, de anerkendte trossamfund og  

 statsforvaltningerne.  

 Der er ved vurderingen af udgifterne foretaget skøn over tidsforbrug,  

 udgiften  

 til arbejdsløn og øvrige driftsudgifter, udgiften til systemunderstøttelse  

 samt  

 udgiften til klagesagsbehandling.
Der foretages en gang årligt en vurdering  

 af  

 udgifterne med henblik på en eventuel justering af gebyret, således at  

 gebyret  

 løbende tilpasses udviklingen i omkostningerne.
 Efter  

  

 stk. 2  

  

 foreslås  

 det, at der ikke skal betales gebyr ved ansøgning om navneændring, der sker i  

 forbindelse med en vielse, herunder vielse foretaget i udlandet, hvis  

 ansøgningen er indgivet senest 3 måneder efter vielsen, eller for børn under  

 18  

 år som følge af forældrenes navneændring.
 Alle andre navneændringer er pålagt gebyr.
 Dette gælder for eksempel også navneændringer, hvor en person i  

 forbindelse med samlivsophævelse og skilsmisse ønsker at genantage et  

 tidligere  

 båret navn.
Efter navnelovens § 5, stk. 2, og § 11, stk. 1, nr. 7, kan  

 ugifte samlevende, såfremt nogle nærmere betingelser er opfyldt, tage  

 hinandens  

 mellem- og efternavne.
Ansøges der om navneændring for ugifte samlevende, vil  

 ansøgningen således være pålagt et gebyr.
I forhold til navneændringer i forbindelse med vielse foreslås  

 dette udmøntet ved en tidsmæssig afgrænsning af de navneændringer, der kan  

 foretages  

 gebyrfrit.
Således er det i bestemmelsen foreslået, at alene ansøgninger om  

 navneændring, der indgives samtidig med eller senest 3 måneder efter vielsen,  

 skal være gebyrfrie.
Med hensyn til 3 måneders-fristen bemærkes, at det må antages,  

 at langt de fleste, som ønsker en navneændring i forbindelse med en vielse,  

 ønsker navneændringen gennemført samtidig med vielsen.
Fristen på 3 måneder  

 imødekommer imidlertid det behov for navneændring, som navnlig kan opstå i  

 forbindelse med, at personer med bopæl i Danmark indgår ægteskab i udlandet.
 Personer med bopæl i Danmark, der indgår ægteskab i udlandet,  

 skal således have samme mulighed for at få foretaget en navneændring  

 gebyrfrit  

 som personer, der indgår ægteskab i Danmark.
Som dokumentation for ægteskabets indgåelse og datoen herfor  

 fremlægges vielsesattest.
Såfremt personregisterføreren er i tvivl om  

 dokumentet, herunder dets ægthed, kan der foretages opslag i CPR for at  

 konstatere,  

 om vielsen er registreret der.
Er vielsen registreret, lægges oplysningerne i  

 CPR umiddelbart til grund.
Såfremt vielsen ikke er registreret i CPR, tager  

 personregisterføreren  

 stilling til, om dokumentet kan danne grundlag for den ønskede navneændring.  

 I  

 tvivlstilfælde kan dokumentet forelægges for statsforvaltningen.
Samtlige navneændringer, der ønskes foretaget i forbindelse med  

 en vielse, vil være gebyrfrie.
Således vil det også være muligt at antage  

 eksempelvis sin oldefars efternavn gebyrfrit, så længe det sker i forbindelse  

 med vielsen, og den tidsmæssige afgrænsning er opfyldt.
Det ligger dog  

 implicit  

 i ordningen, at der gennem navneændringen som udgangspunkt skabes en form for  

 navnefællesskab mellem ægtefællerne, for at dette kan ske gebyrfrit.
Disse  

 vil  

 således ikke gebyrfrit kunne beholde hver deres mellem- eller efternavne og  

 alene  

 skifte et fornavn.
Derimod kræves det, at der er samtidighed i forhold til  

 ansøgning om de navneændringer, der ønskes foretaget gebyrfrit i forbindelse  

 med vielsen.
Det vil således ikke være muligt at få gennemført først én  

 navneændring  

 i forbindelse med vielsen, og så efterfølgende, men inden for 3 måneders  

 fristen, at få foretaget endnu en gebyrfri navneændring.
Har Peter Jensen i  

 forbindelse med vielsen til Susanne Borg antaget navnet Borg som efternavn  

 gebyrfrit, vil hans ansøgning til personregisterføreren 2 måneder efter  

 vielsen  

 om genantagelse af navnet Jensen som efternavn være pålagt et gebyr.
 I forhold til navneændringer for børn, der følger forældrenes  

 navneændring, er det foreslået, at navneændringer for børn under 18 år som  

 følge af forældrenes navneændring er gebyrfrie.
Som eksempel kan nævnes en forælder, der ønsker at antage sin  

 nye samlevers navn, og hvor der samtidig søges om, at barnet tillige skal  

 have  

 navnet.
I dette tilfælde er barnets navneændring, såfremt den efter  

 navnelovens  

 regler i øvrigt kan gennemføres, fritaget for gebyr.
Såfremt forælderen på et senere tidspunkt end gennemførelsen af  

 egen navneændring søger om, at barnets navn tillige ændres, eksempelvis hvis  

 navneændringen i første omgang er afslået på grund af den anden af  

 forældrenes  

 protest, vil barnets navneændring, såfremt den kan foretages, fortsat være  

 gebyrfri.
Dette vil dog forudsætte, at barnets navneændring er en følge af  

 forældrenes/forælderens navneændring - at der således er et vist  

 navnefællesskab.  

 Som eksempel kan nævnes en forælder, der først har antaget sin samlevers  

 efternavn  

 som efternavn og efterfølgende søger om, at barnet tillige skal have  

 samleverens (og nu også forælderens) efternavn.
Denne navneændring er  

 gebyrfri.  

 Hvis barnet skal have samleverens (og nu også forælderens) efternavn som  

 mellemnavn, vil denne navneændring også være gebyrfri.
 I forbindelse med ikrafttrædelse af den nye navnelov blev der  

 oprettet en ny brugerportal »www.personregistrering.dk«, hvor borgerne blandt  

 andet kan hente, eller elektronisk udfylde, et ansøgningsskema om  

 navneændring.  

 I modsætning til det ansøgningsskema, der blev anvendt under den tidligere  

 navnelov, skal der nu udfyldes et ansøgningsskema pr. ansøger, uanset om der  

 eksempelvis er tale om to ægtefæller eller en familie, der ønsker at foretage  

 samme navneændring.
Ved modtagelse af ansøgning om navneændring skal det således  

 konstateres, om navneændring søges foretaget for flere personer, og for hver  

 af  

 ansøgerne skal der foreligge et ansøgningsskema.
Såfremt flere personer søger  

 om den samme navneændring, skal der efter  

  

 stk. 3  

  

 betales gebyr for hver af ansøgerne.
Søger to søskende over 18 år  

 således om navneændring til eksempelvis deres mormors efternavn skal hver  

 søskende  

 betale et gebyr.
I praksis må det dog antages, at der i langt de fleste  

 tilfælde, hvor flere personer søger om samme navneændring, er tale om  

 personer,  

 der har en sådan slægtsmæssig eller anden tilknytning til hinanden, at der  

 kun  

 skal betales ét gebyr.
Således skal der efter  

  

 stk. 3  

  

 kun betales ét gebyr for ansøgninger, hvor navneændringen  

 omfatter ægtefæller og ugifte samlevende, to eller flere mindreårige søskende  

 og plejebørn, og hvor navneændringen ikke er gebyrfri efter stk. 2. Begrebet  

 søskende omfatter i denne sammenhæng også halvsøskende.
 Efter forslaget til  

  

 stk.  

 4  

  

 fastsætter ministeren for familie- og forbrugeranliggender nærmere regler  

 om betaling af gebyret.
Som det fremgår af de almindelige bemærkninger, afsnit 3.1.,  

 forventes det, at tidsforbruget til ekspedition af en navneændringssag kan  

 nedsættes i forbindelse med, at der i foråret 2007 ibrugtages en elektronisk  

 selvbetjeningsløsning.
Dette indgår i beregningen af det foreslåede gebyr på  

 430 kr.
Til § 2 Det foreslås, at loven træder i kraft den 1. maj 2007.
Til § 3 Det foreslås, at loven ikke skal gælde for Færøerne og  

 Grønland, men at § 1 ved kongelig anordning kan sættes i kraft for Grønland  

 med  

 de afvigelser, som de særlige grønlandske forhold tilsiger.
