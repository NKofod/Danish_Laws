Klage  

 over langvarig operation samt for sent tilsyn ved mistanke om compartment  

 syndrom Patientklagenævnet fandt ikke grundlag for at kritisere  

 overlæge A for hans behandling af patienten den 11. april 2002 i forbindelse  

 med operationen.
Patientklagenævnet fandt yderligere ikke grundlag for  

 at kritisere den administrerende overlæge for hans udarbejdelse af instruks  

 vedrørende lejring af patienter i benstøtter.
Nævnet fandt dog, at det havde  

 været hensigtsmæssigt, om den administrerende overlæge havde uddybet  

 instruksen  

 således, at der forelå retningslinier, der sikrede, at patientens ben blev  

 løftet  

 med mellemrum under operationen, eventuelt at benene var lejret i fladt leje  

 indtil foretagelse af den anale del af operationen.
Nævnet oplyste, at det er kendt, men sjældent  

 forekommende, at der kan opstå lejringsskader af benene ved anvendelse af  

 benstøtter  

 under en operation.
Risikoen forøges ved følgende omstændigheder: høj lejring  

 af benene, lavt blodtryk under operationen, langvarige operationer og ved  

 såkaldt Trendelenburgs lejring (hovedenden af sengen sænkes og den anden ende  

 løftes). Nævnet oplyste videre, at ved operation for endetarmskræft anvendes  

 lejring i benstøtter, og ofte benyttes tillige Trendelenburgs leje, idet  

 dette  

 letter indgrebet i bækkenet.
 Nævnet oplyste endvidere, at varigheden af en operation  

 for endetarmskræft kan variere betydeligt, specielt hvis der også skal  

 opereres  

 for andre tilstande, som det var tilfældet ved operationen i dette tilfælde.
 Det var nævnets opfattelse, at den anvendte  

 operationstid på ca. 5 timer var indenfor almindelig anerkendt faglig  

 standard.
 Det var endvidere nævnets vurdering, at komplikationen  

 i form af compartmentsyndrom var en hændelig komplikation i dette tilfælde.
 Patientklagenævnet fandt grundlag for at kritisere 1.  

 reservelæge D fra ortopædkirurgisk afdeling for hans behandling af patienten  

 den  

 12. april 2002.
 Patientklagenævnet fandt ikke grundlag for at kritisere  

 de øvrige læger fra henholdsvis ortopædkirurgisk, kirurgisk og intensiv  

 afdeling for deres behandling af patienten den 12. april 2002.
Nævnet oplyste, at compartment syndrom er en yderst  

 alvorlig tilstand, der er førlighedstruende og i værste fald livstruende.  

 Sygdommen skyldes øget tryk opstået inde i muskelmasserne og således under  

 den  

 omskedende muskelhinde.
De klassiske symptomer er omfangsforøgelse, lokal  

 smerte af musklen, som hurtigt bliver hård, samt smerter ved såvel passiv som  

 aktiv bevægelse af de muskler, som ligger imellem muskelhinderne (i logen).  

 Trykket i logen kan således ligeledes trykke på de nærliggende blodkar og  

 nerver.
 Nævnet oplyste videre, at symptomer som pulssvækkelse  

 og pulsfald er sene symptomer på compartment syndrom, ligesom  

 føleforstyrrelser  

 ikke konsekvent ses tidligt i forløbet.
 Det var nævnets opfattelse, at en oplysning fra en  

 speciallæge i anæstesiologi om, at der er puls i foden samt, at denne bevæges  

 godt, alene kan berettige, at et akut tilsyn kortvarigt kan udskydes i ½-1  

 time, hvis der er andet tvingende akut vagtarbejde omkring patienter, hvor  

 udsættelse medfører risiko for førligheden, idet oplysningen om god  

 bevægelighed fagligt set vil sandsynliggøre, at der ikke er et truende  

 forhøjet  

 tryk i muskellogen på dette tidspunkt.
Det var derfor nævnets opfattelse, at 1. reservelæge D  

 umiddelbart efter, at han modtog informationen om mistanke om compartment  

 syndrom på patientens underben den 12. april 2002 omkring kl. 9.00 burde have  

 foretaget tilsynet eller have sikret sig, at tilsynet blev foretaget af en  

 kompetent kollega.
Det var nævnets opfattelse, at det i den sammenhæng var  

 uden  

 betydning, at der nogle timer senere telefonisk blev oplyst til 1.  

 reservelæge  

 D, at der er bedring i patientens tilstand.
