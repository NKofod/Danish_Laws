Opfølgning til 2016-1. Adgang til partsrepræsentation ved anvendelse af digitale selvbetjeningssystemer Efter flere udsættelser orienterede Uddannelses- og Forskningsministeriet ved e-mail af 12. oktober 2017 Folketingets Ombudsmand om, at den nye fuldmagtsløsning var sat i drift.
Ministeriet skrev således:
 Uddannelses- og Forskningsministeriet oplyste i en e-mail af 29. juni 2017 Folketingets Ombudsmand om, at den nye fuldmagtsløsning  der skal give mulighed for, at breve sendes automatisk til fuldmagtshaver, når der er afgivet digital fuldmagt til selvbetjeningsløsningen minSU  forventedes at blive sat i drift i 3. kvartal 2017.
 Ministeriet kan oplyse, at fuldmagtsløsningen er sat i drift medio august 2017.
Vi skal beklage, at Folketingets Ombudsmand først nu modtager underretning herom.  Ved brev af 23. oktober 2017 skrev ombudsmanden til ministeriet, at han gik ud fra, at den nye fuldmagtsløsning samtidig var blevet sat i drift for selvbetjeningssystemet ungdomskort.dk.
 Ombudsmanden meddelte herefter ministeriet, at han på det foreliggende grundlag ikke foretog mere i sagen.
