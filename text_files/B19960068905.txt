 I henhold til § 5, stk. 11, i lov om sygehusvæsenet, jf. lovbekendtgørelse  

 nr. 687 af 16. august 1995, som ændret ved lov nr. 1121 af 20. december 1995,  

 fastsættes:
 § 1.  Med mindre andet er fastsat, betaler  

 amtskommuner for patienters behandling ved en fremmed amtskommunes  

 sygehusvæsen efter bestemmelserne i denne bekendtgørelse.
 Stk. 2.  Bestemmelserne i denne bekendtgørelse gælder  

 for patienter, der med samtykke af sygehusvæsenet i bopælsamtskommunen eller  

 på det midlertidige opholdssted behandles ved en anden amtskommunes  

 sygehusvæsen, og for patienter, der i medfør af § 5 b i lov om sygehusvæsenet  

 selv har valgt, hvilket sygehus den pågældende vil behandles på.
 Stk. 3.  Bestemmelserne i denne bekendtgørelse om  

 amtskommuner gælder tillige for Hovedstadens Sygehusfællesskab.
§ 2.  Når betaling for indlagte patienter beregnes pr.  

 sengedag, medregnes udskrivningsdagen ikke i sengedagstallet.
Dog medregnes  

 mindst 1 dag pr. indlæggelse.
 Stk. 2.  Nyfødte raske børn medregnes ikke som indlagte  

 patienter ved opgørelse af sengedage.
 Stk. 3.  Ledsagere, der alene indlægges af hensyn til  

 ledsageren eller den ledsagede patient, og som ikke modtager behandling,  

 medregnes ikke som indlagte patienter ved opgørelse af sengedage.
Stk. 4.  Hvis der gives en indlagt patient frihed til at  

 forlade sygehusafdelingen i enkelte døgn eller dele deraf, uden at  

 undersøgelses-/behandlingsforløbet afbrydes, anses indlæggelsen ikke for  

 ophørt eller afbrudt.
Hvis det enkelte fravær strækker sig over 3 døgn eller  

 mere, skal patienten registreres som udskrevet og genindlagt, og  

 fraværsdagene medregnes ikke ved opgørelse af sengedage.
I forbindelse med  

 højtidsperioder såsom jul, nytår og påske kan det enkelte fravær dog strække  

 sig over mere end 3 døgn, uden at patienten registreres som udskrevet og  

 genindlagt.
 § 3.  Betaling for deldøgnspatienter beregnes pr.  

 fremmødedag/natophold.
 § 4.  Betaling for proceduretakster/ambulante ydelser  

 beregnes pr. ydelse/henvendelse, hvis intet andet er aftalt.
 § 5.  Der kan opkræves (tillægs)betaling for visse  

 særlige ydelser.
 § 6.  Der kan opkræves forløbstakster for  

 behandlingsforløb.
 § 7.  Ved ydelser for behandling på basisniveau  

 afregnes efter det faktiske forbrug.
 Stk. 2.  Ved behandling på basisniveau udgør  

 sengedagstaksten 2.000 kr. (1992-pris- og lønniveau) og taksten for  

 deldøgn/ambulant behandling 1.000 kr. (1992-pris- og lønniveau). De nævnte  

 beløb reguleres årligt med virkning fra 1. januar.
 Stk. 3.  Der kan opkræves (tillægs)betaling for særligt  

 omkostningskrævende behandlingsydelser, implantater, proteser, medicin m.v.
 § 8.  Ved ydelser for behandling på lands- og  

 landsdelsniveau betaler det enkelte amt til andre amter, hvor det får  

 patienter behandlet, dels et fast abonnement baseret på forbruget i en  

 foregående periode dels efter det faktiske forbrug i det pågældende år.
 Stk. 2.  Den faste abonnementsbetaling skal svare til 25  

 pct. af det pågældende amts forbrug excl. særydelser hos de pågældende andre  

 amter i en foregående periode, jf. § 9, stk. 2.
Stk. 3.  Betaling efter faktisk forbrug sker i form af  

 sengedagstakster, proceduretakster (operation, røntgen) og ambulanttakster  

 eller i form af forløbstakster.
Taksterne reduceres med 25 pct.
Endvidere kan  

 særydelser, f.eks. særlige behandlinger, implantater, proteser og speciel  

 medicin, udskilles til særskilt afregning efter kostprisen.
§ 9.  Beregning af abonnementsbetaling,  

 sengedagstakster, proceduretakster og ambulanttakster samt forløbstakster  

 sker på basis af afdelingsregnskabet for den enkelte afdeling med udskillelse  

 af eventuelle særydelser.
Beregningen af takstgrundlaget sker som anført i  

 bilag 1. Beregningen af forløbstakster kan ske på basis af  

 afdelingsregnskaber for flere afdelinger.
Stk. 2.  Abonnementsbetaling, sengedagstakster,  

 proceduretakster og ambulanttakster samt forløbstakster beregnes ud fra  

 senest kendte regnskab korrigeret for væsentlige, dokumenterede ændringer i  

 den mellemliggende periode.
Ved ibrugtagning af nye behandlingsmetoder og  

 modtagelsen af nye patientkategorier, kan der tages udgangspunkt i budgettal.  

 Der foretages en pris- og lønregulering.
 § 10.  I beregningen af abonnementsbetaling,  

 sengedagstakster, proceduretakster og ambulanttakster samt forløbstakster  

 indgår forrentning og afskrivning af anlægsudgifter afholdt af amtskommunen.  

 Ved leasing af apparatur indgår leasingbetalingen i driftsregnskabet.
Stk. 2.  Statusværdien for bygninger samt apparatur og  

 inventar mv. opgøres som anskaffelsessummen for ibrugtagne anlægsprojekter  

 med tillæg for ibrugtagne forbedringer og fradrag for afhændelser samt  

 afskrivninger.
Et anlægsprojekt indgår med afskrivning i takstberegningen  

 året efter ibrugtagningen.
Stk. 3.  Der beregnes forrentning af bygninger samt  

 apparatur og inventar, herunder edb-udstyr.
Der beregnes ikke forrentning af  

 grundværdier.
Forrentningen beregnes på baggrund af statusværdier primo  

 regnskabsåret.
Der beregnes forrentning af nyinvensteringer for de måneder af  

 året, hvor nybyggeriet har været i brug.
Forrentningsprocenten er den for  

 statsvirksomheder gældende.
Stk. 4.  Bygninger afskrives lineært over 30 år,  

 svarende til en årlig afskrivning på 31/3 pct.
Apparatur og inventar,  

 herunder edb-udstyr, afskrives lineært over 10 år, svarende til en årlig  

 afskrivning på 10 pct.
Stk. 5.  Indebærer bestemmelserne i stk. 1-4 overgang  

 til ny afskrivningsmetode eller ny tidsperiode for afskrivning, beregnes  

 afskrivningen med udgangspunkt i de enkelte aktivers restværdi.
I forbindelse  

 med overgangen beregnes afskrivningsperioden som et gennemsnit af  

 restsafskrivningsperioden efter gammel ordning, og hvad  

 restafskrivningsperioden vil være efter bestemmelserne i stk. 1-4.
 § 11.  I beregningen af abonnementsbetaling,  

 sengedagstakster, proceduretakster og ambulanttakster samt forløbstakster  

 indgår beregnet pensionsbyrde vedrørende pensionsberettiget personale, der  

 ikke er pensionsforsikret, med 15 pct. af de faktiske lønudgifter.
 § 12.  Vedkommende amtskommune betaler månedsvis bagud  

 på grundlag af abonnement og det faktiske forbrug.
 § 13.  Bestemmelserne om beregning og betaling for  

 patienters behandling ved fremmede amtskommuners sygehusvæsen kan fraviges  

 ved aftaler mellem to eller flere amter.
 § 14.  Hovedstadens Sygehusfællesskab beregner for  

 Rigshospitalet for 1997 abonnementsbetaling, sengedagstakster,  

 proceduretakster og ambulanttakster samt forløbstakster, jf. § 8, på basis af  

 det budget, der er lagt til grund for takstfastsættelsen for 1996.  

 Forrentning og afskrivning samt beregnet pensionsbyrde beregnes dog efter  

 bestemmelserne i §§ 10 og 11. Der foretages en pris- og lønregulering til  

 niveau 1997. Der kan endvidere korrigeres for væsentlige, dokumenterede  

 ændringer fra 1996 til 1997.
 § 15.  Bekendtgørelsen træder i kraft den 1. januar  

 1997.
 Stk. 2.  Samtidig ophæves Indenrigsministeriets  

 cirkulære nr. 224 af 22. december 1980 om beregning af betalingen for  

 sygehusbehandling, som ændret ved Indenrigsministeriets cirkulære nr. 185 af  

 5. december 1984.
