Bekendtgørelse  

 om godkendelse af landsdækkende og regionale kliniske kvalitetsdatabaser I medfør af § 2, § 3, stk. 1 og § 5,  

 stk. 1, i bekendtgørelse nr. 900 af 10. november 2003 om indberetning af  

 oplysninger til kliniske kvalitetsdatabaser m.v. fastsættes følgende:
 § 1.  

  

 Denne bekendtgørelse omfatter  

 landsdækkende og regionale kliniske kvalitetsdatabaser, som en offentlig  

 myndighed er dataansvarlig for.
 Stk. 2.  

  

 Den  

 dataansvarlige er den offentlige myndighed, der alene eller sammen med andre  

 afgør,  

 til hvilket formål og med hvilke hjælpemidler der må foretages behandling af  

 de  

 registrerede oplysninger.
 Stk. 3.  

  

 Ved kliniske kvalitetsdatabaser  

 forstås registre, hvor der sker en registrering af data, der med udgangspunkt  

 i  

 det enkelte patientforløb kan belyse og bidrage til forbedring af den samlede  

 kvalitet eller dele af den samlede kvalitet af sundhedsvæsenets indsats og  

 resultater for en afgrænset gruppe af patienter.
 Stk. 4.  

  

 Ved  

 landsdækkende klinisk kvalitetsdatabase forstås en klinisk kvalitetsdatabase,  

 hvor  

 mindst 90 % af den relevante patientpopulation i Danmark registreres eller  

 planlægges at blive registreret senest inden for tre år fra godkendelsen jvf.  

 §6.
 Stk. 5.  

  

 Ved  

 regional klinisk kvalitetsdatabase forstås en klinisk kvalitetsdatabase, hvor  

 mindst 90 % af den relevante patientpopulation i regionen registreres eller  

 planlægges at blive registreret senest inden for tre år fra godkendelsen jvf.  

 §6.
 Stk. 6.  

  

 Regionerne  

 er følgende:
 1)  

 	  

 En region for  

 hovedstaden og Bornholm, der benævnes Region Hovedstaden.
 2)  

 	  

 En region for det  

 øvrige Sjælland, der benævnes Region Sjælland.
 3)  

 	  

 En region for  

 Sydjylland og Fyn, der benævnes Region Syddanmark.
 4)  

 	  

 En region for  

 Midtjylland, der benævnes Region Midtjylland.
 5)  

 	  

 En region for  

 Nordjylland, der benævnes Region Nordjylland.
 Stk. 7.  

  

 Indtil d.  

 1. januar 2007 er kliniske kvalitetsdatabaser i amter og Hovedstadens  

 Sygehusfællesskab  

 at sidestille med en regional klinisk kvalitetsdatabase.
 § 2.  

  

 Oplysninger i kliniske kvalitetsdatabaser må kun anvendes i overensstemmelse  

 med  

 kvalitetsdatabasens formål.
 Stk. 2.  

  

 Anvendelse  

 af oplysninger må kun ske som led i løbende overvågning, evaluering og  

 udvikling  

 af den kliniske kvalitet samt som led i synliggørelsen af den kliniske  

 kvalitet  

 overfor borgerne.
 § 3.  

  

 Ved  

 ansøgning om godkendelse skal der gives oplysning om:
1)  

 	  

 den aktuelle  

 dækningsgrad.
Hvis dækningsgraden er under 90% skal der redegøres for,  

 hvornår  

 dækningsgraden inden for den tre årige godkendelsesperiode forventes at blive  

 90%, 2)  

 	  

 i hvilket omfang det  

 eller de pågældende faglige selskaber har givet tilslutning til oprettelse af  

 databasen, 3)  

 	  

 sammensætningen af  

 den kliniske kvalitetsdatabases styregruppe, herunder om der indgår  

 repræsentanter  

 fra det faglige speciale samt den dataansvarlige myndighed, 4)  

 	  

 den kliniske kvalitetsdatabase  

 afleverer kvartalsvise afrapporteringer om behandlingskvaliteten opgjort på  

 den  

 relevante behandlende organisatoriske enhed, til den enkelte behandlende  

 organisatoriske  

 enhed, og 5)  

 	  

 den kliniske  

 kvalitetsdatabase årligt offentliggør data om behandlingskvaliteten opgjort  

 på  

 den relevante organisatoriske enhed, opgjort efter anerkendte statistiske  

 metoder.
 § 4.  

  

 Det  

 er en betingelse for godkendelse efter §3, at den kliniske kvalitetsdatabase  

 er  

 anmeldt til Datatilsynet, jf. lov om behandling af personoplysninger,  

 § 43, og at der  

 indhentes en  

 udtalelse fra Datatilsynet, forinden der iværksættes behandling af  

 oplysninger,  

 jf. § 45, stk. 1.
 Stk. 2.  

  

 Den  

 dataansvarlige myndighed er ansvarlig for, at kvalitetsdatabasen overholder  

 reglerne for behandlingssikkerhed, jf. lov om behandling af  

 personoplysninger,  

 § 41 og § 42, bekendtgørelse om sikkerhedsforanstaltninger til  

 beskyttelse af personoplysninger, som behandles for den offentlige  

 forvaltning,  

 og den dertil knyttede vejledning.
 § 5.  

  

 Ansøgning om godkendelse sendes elektronisk til Sundhedsstyrelsen.
 § 6.  

  

 Sundhedsstyrelsens godkendelse af en klinisk kvalitetsdatabase har en  

 gyldighed  

 på tre år.
 Stk. 2.  

  

 Såfremt  

 grundlaget for godkendelse ændres i gyldighedsperioden kan godkendelsen  

 trækkes  

 tilbage.
 Stk. 3.  

  

 I særlige  

 tilfælde kan en kortere gyldighedsperiode end tre år fastsættes.
 § 7.  

  

 Regionsråd, kommunalbestyrelser (indtil 1. januar 2007 dog amtsråd,  

 bestyrelsen  

 for Hovedstadens Sygehusfællesskab, Bornholms kommunalbestyrelse,  

 kommunalbestyrelser i øvrigt), private personer og institutioner, der driver  

 sygehuse, samt praktiserende sundhedspersoner har pligt til at sikre  

 indberetning af oplysninger til de landsdækkende og de regionale kliniske  

 kvalitetsdatabaser, som er godkendt af Sundhedsstyrelsen.
 Stk. 2.  

  

 Indberetningspligten indebærer, at oplysninger, som kan henføres til bestemte  

 personer, kan videregives til den kliniske kvalitetsdatabase uden samtykke  

 fra  

 personen.
 § 8.  

  

 Den  

 dataansvarlige myndighed er ansvarlig for, at kvalitetsdatabasen opfylder  

 kravene  

 efter denne bekendtgørelse.
 § 9   

 Sundhedsstyrelsen offentliggør en liste  

 over godkendte kliniske kvalitetsdatabaser.
§ 10.  

  

 Bekendtgørelsen træder i kraft den 15. juni 2006 Sundhedsstyrelsen, den 16. maj 2006 Jens Kristian Gøtrik /Arne Kverneland Bilag 1 Oplysninger som indsendes elektronisk til  

 sundhedsstyrelsen Kategori Oplysning Forklaring Baggrundsoplysninger Databasenavn Angivelse af den kliniske kvalitetsdatabases fulde navn.
Forkortelse Eventuel forkortelse for den kliniske kvalitetsdatabases  

 navn Dataansvarlig myndighed Angivelse af hvilken offentlig myndighed som er  

 dataansvarlig for den kliniske database.
Inklusionskriterier Hvilket sygdoms- eller behandlingsområde dækker den  

 kliniske kvalitetsdatabase.
Inklusions og eksklusionskriterierne skal så vidt  

 muligt beskrives vha. officielle sundhedsfaglige  

 klassifikationer/terminologi.
Prævalens Angivelse af det totale antal patienter, som opfylder den  

 kliniske kvalitetsdatabases inklusionskriterier.
Formål Angivelse af hvilket formål som er fastsat for  

 kvalitetsdatabasen.
Indikatorer Angivelse af de indikatorer,  

1)  

  som anvendes  

 til at vurdere kvaliteten af behandlingen.
Indikatorerne skal så vidt muligt  

 beskrives vha. sundhedsfaglige klassifikationer.
Dataindsamlingskilder: Hvilke organisatoriske parter indsamles  

 oplysninger fra? Angivelse af, hvilke organisatoriske parter i  

 patientforløbet (almen praksis, speciallæger, sygehussektoren, patienten  

 eller andre), som der indsamles eller planlægges indsamlet oplysninger fra.
Er databasen i drift eller under udvikling/etablering? Angivelse af om den kliniske kvalitetsdatabase er i drift  

 eller under udvikling/etablering.  

2) Driftsstart Tidspunkt for driftsstart af den kliniske kvalitetsdatabase.
 For databaser under etablering angives det forventede  

 driftstidspunkt.
Dækningsgrad (%) Procentvis angivelse af antallet af registrerede  

 patienter i databasen ud af det samlede antal patienter, som opfylder  

 inklusionskriterierne.
Krav Landsdækkende/regional Angivelse af om databasen er landsdækkende eller regional  

 og, hvornår databasen dækker 90 % af de patienter, som opfylder  

 inklusionskriterierne.
 For at opfylde dette krav skal databasen være  

 landsdækkende/regional eller kunne sandsynliggøre, at databasen vil være  

 landsdækkende/regional inden for 3 år fra godkendelsestidspunktet.
 En regional database vil normalt opfattes som et led i  

 udviklingen af en landsdækkende database.
Faglig tilslutning Angivelse af, hvilke faglige selskaber under f.eks.
Dansk  

 Medicinsk Selskab, Dansk Sygeplejeselskab etc. som skriftligt giver opbakning  

 til, at den kliniske kvalitetsdatabase bør etableres som en  

 landsdækkende/regional  

 database.
For at opfylde dette krav skal den kliniske  

 kvalitetsdatabase være fagligt forankret i det eller de faglige selskaber,  

 som er relevante i forhold til den patientpopulation, som registreres i  

 databasen.
Den kliniske kvalitetsdatabase anses for at være fagligt forankret  

 i et fagligt selskab, når selskabets bestyrelse skriftligt har tilkendegivet,  

 at databasen skal være landsdækkende/regional.
Styregruppe Angivelse af styregruppens sammensætning.
For at opfylde dette krav skal den kliniske  

 kvalitetsdatabase ledes af en styregruppe.
I styregruppen skal det eller de  

 relevante faglige selskaber samt den dataansvarlige myndighed være  

 repræsenteret.
Afrapportering af information om behandlingskvaliteten Angivelse af, hvornår og hvor databasen har  

 offentliggjort eller planlægger at offentliggøre information om kvaliteten af  

 behandlingen på relevant enhedsniveau.  

 For   sygehuse anses afdelingsniveau for relevant enhedsniveau.
For almen  

 praksis anses   kommunen for relevant enhedsniveau.
For praktiserende  

 speciallæger anses   regionen for relevant enhedsniveau.
 For at opfylde dette krav skal den kliniske   kvalitetsdatabase som minimum  

 hvert kvartal afrapportere om behandlingskvaliteten   til de indberettende  

 enheder.
Offentliggørelse af information om behandlingskvaliteten Angivelse af, hvornår og hvor databasen har  

 offentliggjort eller planlægger at offentliggøre information om kvaliteten af  

 behandlingen på relevant enhedsniveau.
For sygehuse anses afdelingsniveau for  

 relevant enhedsniveau.
For almen praksis anses kommunen for relevant  

 enhedsniveau.  

 For praktiserende speciallæger anses regionen for relevant enhedsniveau.
 For at opfylde dette krav skal den kliniske  

 kvalitetsdatabase som minimum årligt offentliggøre kommenterede oplysninger  

 om behandlingskvaliteten opgjort på relevant enhedsniveau, som har undergået  

 en epidemiologisk og biostatistisk analyse med inddragelse af prognostiske  

 faktorer.
Anmeldelse til Datatilsynet Angiv databasens journalnummer i Datatilsynets  

 fortegnelse.
For at opfylde dette krav skal den kliniske  

 kvalitetsdatabase forinden indsendelse til Sundhedsstyrelsen anmeldes  

 elektronisk til Datatilsynet (www.datatilsynet.dk) Kontaktoplysninger Navn og stilling på databasens kontaktperson Angiv stilling og navn på databasens kontaktperson Adresse Angiv databasens adresse hos den dataansvarlige  

 myndighed.
Telefon Kontaktpersonens  

 telefon E-Mail Kontaktpersonens  

 E-Mail 1)  

 En indikator er en målbar variabel, der alene eller sammen med andre  

 indikatorer anvendes til at belyse behandlingskvaliteten.
 2)  

 En database anses for at være i drift, når mindst to afdelinger regelmæssigt  

 indberetter data til det centrale register, samt når de indberettende  

 afdelinger har fået feedback fra det centrale register mindst en gang.
