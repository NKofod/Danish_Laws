Nr BSF 72 Forslag til folketingsbeslutning om Danmarks godkendelse af Overenskomsten  

 om oprettelse af Det Nordiske Miljøfinansieringsselskab Fremsat af miljøministeren (Lone Dybkjær).
den 25. april 1990 Vedtaget ved anden (sidste) behandling den 17. maj 1990 Folketinget meddeler sit samtykke til, at Danmark godkender Overenskomsten  

 om oprettelse af Det Nordiske Miljøfinansieringsselskab undertegnet på  

 Nordisk Ministerråds (miljøministrenes) møde den 2. marts 1990 Overenskomst om oprettelse af Det Nordiske Miljøfinansieringsselskab Danmarks, Finlands, Islands, Norges og Sveriges regeringer, der som led i  

 det nordiske miljøsamarbejde ønsker at fremme investeringer af nordisk  

 miljøinteressse i Østeuropa er blevet enige om følgende:
Artikel 1 Det Nordiske Miljøfinansieringsselskab i det følgende kaldet Selskabet  

 oprettes med det formål at fremme investeringer af nordisk miljøinteresse i  

 Østeuropa ved at finansiere virksomheder i disse lande.
Artikel 2 Selskabet skal have status som juridisk person.
Artikel 3 Selskabets virksomhed skal drives i overensstemmelse med de vedtægter, som  

 er bilagt denne overenskomst.
Disse vedtægter kan ændres efter beslutning i  

 Nordisk Ministerråd.
Artikel 4 Selskabets kapital indskydes af aftaleparterne.
Grundkapitalens størrelse,  

 fordeling, indbetaling samt forhøjelse af grundkapitalen fastlægges i  

 vedtægternes paragraf 2.
Artikel 5 Selskabet har hjemsted i Nordisk Investeringsbanks hovedsæde.
Artikel 6 Selskabet skal være undtaget fra betalings- og valutarestriktioner og  

 kreditpolitiske foranstaltninger, som hindrer eller vanskeliggør dets  

 virksomhed.
 Selskabets aktiver og indtægter skal være fritaget for beskatning.
 Selskabet skal i sin finansieringsvirksomhed være fritaget for  

 stempelafgifter og andre gebyrer til det offentlige.
Artikel 7 Nordisk Ministerråd skal senest den 1. januar 1996 tage stilling til  

 Selskabets fortsatte virksomhed.
 Såfremt Nordisk Ministerråd beslutter at Selskabet skal afvikles, skal  

 dette ske i overensstemmelse med den fremgangsmåde som er fastsat i  

 vedtægternes paragraf 10.
Artikel 8 Overenskomsten og de i artikel 3 omtalte vedtægter træder i kraft tredive  

 dage efter den dag, da samtlige aftaleparter har meddelt det finske  

 udenrigsministerium, at overenskomsten er blevet godkendt.
 Det finske udenrigsministerium underretter de øvrige aftaleparter om  

 modtagelsen af ovennævnte meddelelser og om tidspunktet for overenskomstens  

 ikrafttrædelse.
Artikel 9 Hver aftalepart kan opsige overenskomsten efter den 1. januar 1996 ved  

 skriftlig meddelelse herom til det finske udenrigsministerium, som  

 underretter de øvrige aftaleparter og Selskabets bestyrelse om modtagelsen af  

 meddelelsen og om dens indhold.
 En opsigelse gælder kun den aftalepart, som har afgivet opsigelsen, og den  

 træder i kraft ved udgangen af det regnskabsår under hvilket opsigelsen blev  

 meddelt, under forudsætning af at den meddeles inden udgangen af juni måned,  

 i modsat fald træder opsigelsen først i kraft ved udgangen af det følgende  

 regnskabsår.
Medmindre Nordisk Ministerråd - efter modtagelsen af opsigelsen -  

 beslutter at afvikle Selskabet, skal det senest inden opsigelsens  

 ikrafttræden fastsætte, hvorledes forholdet mellem Selskabet og den  

 udtrædende aftalepart skal afvikles.
Det skal sikres, at den udtrædende  

 aftalepart fortsat hæfter på lige fod med de øvrige aftaleparter for de af  

 Selskabets forpligtelser, som eksisterede ved vedkommende aftaleparts  

 udtræden.
Artikel 10 Originaleksemplaret til denne overenskomst deponeres i det finske  

 udenrigsministerium, som tilstiller de øvrige aftaleparter bekræftede  

 genparter heraf.
 Til bekræftelse heraf har undertegnede befuldmægtigede undertegnet denne  

 overenskomst.
 Udfærdiget i Reykjavik, den 2. marts 1990 i et eksemplar på dansk, finsk,  

 islandsk, norsk og svensk, hvilke tekster alle har samme gyldighed.
 Vedtægter for Det Nordiske Miljøfinansieringsselskab.
 Danmarks, Finlands, Islands, Norges og Sveriges regeringer har ved  

 overenskomst af den 2. marts 1990 besluttet at oprette et nordisk  

 miljøfinansieringsselskab.
 For selskabet gælder følgende vedtægter:
Formål § 1. Nordisk Miljøfinansieringsselskab, i det følgende kaldet Selskabet,  

 har til formål at fremme investeringer af nordisk miljøinteresse i Østeuropa  

 ved at bidrage til finansiering af erhvervsvirksomheder i disse lande.
 Selskabets engelske navn er Nordic Environment Finance Corporation  

 (NEFCO).
Grundkapital § 2. Selskabets grundkapital beløber sig til 36 mio.
SDR, som fordeles som  

 følger: den danske stat tegner sig for 7,8 mio.
SDR, den finske stat for 7,4  

 mio.
SDR, den islandske stat for 0,4 mio.
SDR, den norske stat for 7,0 mio.  

 SDR og den svenske stat for 13,4 mio.
SDR.
 SDR defineres i overensstemmelse med de vurderingsregler, som Den  

 internationale Valutafond har fastsat med gyldighed fra den 1. januar 1981.  

 Hvis disse vurderingsregler ændres, følger Selskabet den beslutning, som  

 Nordisk Investeringsbanks bestyrelse træffer om bankens anvendelse af de nye  

 regler.
 Grundkapitalen stilles til Selskabets rådighed rentefrit.
Grundkapitalen indbetales til Selskabet i rater på anmodning fra  

 Selskabets bestyrelse.
Den første rate skal indbetales senest den 1. oktober  

 1990.
 Indbetalingen finder sted i de respektive landes nationale valuta eller  

 anden konvertibel valuta efter indbetalingsdagens SDR-kurs.
Forhøjelse af grundkapitalen sker ved beslutning i Nordisk Ministerråd  

 efter forslag fra Selskabets bestyrelse.
Forhøjelsen fordeles mellem landene  

 i overensstemmelse med den til en hver tid gældende fordelingsnøgle for  

 fælles nordisk finansiering.
Virksomhed § 3. Selskabet finansierer virksomheder i Østeuropa, som gennem sameje,  

 teknologioverførsel eller andet samarbejde med nordiske virksomheder  

 gennemfører projekter, som indebærer fremstilling af miljøudstyr eller anden  

 industriel udnyttelse af miljøteknologi eller udbud af tjenesteydelser på  

 miljøområdet.
Selskabet kan til dette formål tegne aktier eller andele i en sådan  

 virksomhed samt yde denne lån og udstede garantier på forretningsmæssige  

 vilkår.
Lån kan bevilges som betingede lån, det vil sige lån som betales  

 tilbage og forrentes i den udstrækning projektets indtægter giver mulighed  

 herfor.
Projekterne forudsættes at være teknisk gennemførlige og økonomisk  

 lønsomme.
Projekter med stor nordisk miljøeffekt skal prioriteres.
 Selskabet kan desuden vedtage andre foranstaltninger som har tilknytning  

 til dets virksomhed.
 § 4. Selskabets likvide midler bør forvaltes på betryggende måde, og  

 afkastet heraf, ligesom driftsoverskud, anvendes til Selskabets virksomhed.
 Selskabet kan efter beslutning i bestyrelsen udlodde overskud til  

 medlemsstaterne.
§ 5. Selskabets regnskaber føres i SDR.
Regnskabsåret følger kalenderåret.
 Selskabets årsrapport og årsopgørelse skal oversendes til Nordisk  

 Ministerråd.
Administration § 6. Selskabet har en bestyrelse bestående af fem medlemmer, hvoraf hver  

 stat udpeger eet medlem for en periode på op til seks år ad gangen.
For hvert  

 medlem udpeges en suppleant efter samme principper.
Bestyrelsen vælger af sin midte en formand og en næstformand for en  

 periode af et år.
Formands- og næstformandsposten går på skift mellem  

 staternes repræsentanter.
Bestyrelsen er beslutningsdygtig, når formanden eller næstformanden samt  

 mindst tre medlemmer eller stemmeberettigede suppleanter er til stede.
Hvert  

 medlem har en stemme, suppleanter er kun stemmeberettigede i medlemmets  

 fravær.
Til at træffe beslutninger kræves et flertal af de tilstedeværendes  

 stemmer.
Ved stemmelighed er formandens stemme udslaggivende.
 Bestyrelsen mødes, når formanden bestemmer det, eller når mindst to  

 bestyrelsesmedlemmer eller Nordisk Investeringsbank ønsker det.
 Bestyrelsen fastsætter sin forretningsorden.
 Nordisk Investeringsbank og Nordisk Ministerråds sekretariat deltager i  

 bestyrelsens møder uden stemmeret.
 § 7. Bestyrelsen har beslutningsmyndighed i samtlige spørgsmål, som  

 vedrører Selskabet, men kan i den udstrækning, det anses formålstjenligt  

 overlade denne bemyndigelse til Nordisk Investeringsbank, som varetager den  

 løbende virksomhed på Selskabets vegne i overensstemmelse med de  

 retningslinier, som aftales mellem Selskabet og banken.
 § 8. Selskabet tegnes af to af følgende i fællesskab:  

 bestyrelsesmedlemmer, suppleanter, eller de som bestyrelsen bemyndiger  

 hertil.
Øvrige bestemmelser § 9. En kontrolkomite skal påse, at Selskabets virksomhed drives i  

 overensstemmelse med vedtægterne.
Komiteen er ansvarlig for revisionen og  

 afgiver årligt en revisionsberetning til Nordisk Ministerråd.
 Som kontrolkomite fungerer den af Nordisk Ministerråd respektive Nordisk  

 Råd udpegede kontrolkomite, som er ansvarlig for revision af Nordisk  

 Investeringsbank.
§ 10. Nordisk Ministerråd træffer beslutning om ændringer af eller tillæg  

 til Selskabets vedtægter.
Ministerrådet skal senest d. 1. januar 1996 tage  

 stilling til Selskabets fortsatte virksomhed.
 Dersom Ministerrådet beslutter, at Selskabet skal afvikles, udpeger  

 Ministerrådet de personer, som skal forestå afviklingen.
 Afvikling af Selskabet ved tilbagebetaling eller anden anvendelse af  

 Selskabets aktiver kan ikke finde sted, før Selskabets forpligtelser er  

 afviklet.
 For Danmarks regering:
Lone Dybkjær Suomen hallituksen puolesta:
Kaj Bærlund Fyrir rikisstjorn Islands:
Julius Solnes For Norges regjering:
Kristin Hille Valla Før Sveriges regering:
Kjell Jansson Bemærkninger til foranstående forslag til Folketingsbeslutning 1. Overenskomsten om oprettelse af Det Nordiske Miljøfinansieringsselskab.  

 Forhistorie I maj 1989 fremlagde en arbejdsgruppe, som var blevet nedsat af de  

 nordiske samarbejdsministre og miljøministre i samråd, en udredning om et  

 nordisk miljøfinansieringsprogram for Østeuropa.
På baggrund af denne  

 udredning og to supplerende udredninger af 1. august og 20. september 1989,  

 besluttede Nordisk Ministerråd (miljøministrene) at oprette et Nordisk  

 Miljøinvesteringsselskab for miljøinvesteringer i Østeuropa i henhold til en  

 særlig overenskomst mellem landene og med vedtægter for selskabets drift.
 Oprettelsen af selskabet fik tilslutning fra Nordisk Råd på den 38.  

 session i Reykjavik 26. februar - 2. marts 1990, og Nordisk Ministerråd  

 (miljøministrene) undertegnede derefter overenskomsten den 2. marts 1990.
2. Danmarks godkendelse Folketingets samtykke til den indgåede overenskomst er nødvendig i henhold  

 til Grundlovens § 19, fordi Danmark over en 6-årig periode forpligter sig til  

 løbende at foretage indbetalinger til Selskabet.
Godkendelsen af  

 Overenskomsten bør finde sted nu, fordi den 1. indbetaling til Selskabet  

 ifølge vedtægterne skal finde sted den 1. oktober 1990. Folketingets  

 Finansudvalg har den 18. april 1990 godkendt dette finansårs indbetaling.
De  

 samlede udgifter for Danmark beløber sig til 7,8 mio.
SDR (Special Drawing  

 Rights) eller ca. 66 mill. kr. i 1990-95.
 Selskabet træder formelt i kraft 30 dage efter samtlige lande har meddelt  

 endelig godkendelse af Overenskomsten til depositarlandet Finland.
3. Formålet med Selskabet Selskabets formål er at fremme investeringer i Østeuropa, som kan føre til  

 positive miljøeffekter i Norden gennem aktietegning, lån eller garantier  

 eller ved at yde konsulent- eller andre tjenester på miljøområdet.
Selskabet  

 skal drives forretningsmæssigt.
 Der er en fælles nordisk interesse i at forbedre nordisk industris  

 muligheder for at skabe forretningsmæssige kontakter med Østeuropa og opnå  

 leverancer af miljøteknologi til et nærmarked med en betydelig forventet  

 efterspørgsel i løbet af 1990'erne.
Behovet for investeringer i miljøsektoren i Østeuropa er meget stort.
De  

 miljøinvesteringer, der på nuværende tidspunkt kan forventes genemført med  

 import af udstyr og teknologi fra de nordiske eller andre vestlige lande, er  

 på grund af mangel på valuta ikke tilstrækkelige.
Nordisk  

 Miljøfinansieringsselskabs aktiviteter skal derfor tilrettelægges således, at  

 de begrænsede muligheder for valutafinansiering udnyttes maksimalt.
Dette kan  

 ske ved, at Selskabets aktiviteter retter sig mod at forbedre de  

 østeuropæiske landes muligheder for at opbygge en egenproduktion af  

 miljøudstyr og -tjenester.
Det primære marked for sådanne produktioner er  

 hjemmemarkederne i de østeuropæiske lande -markeder, hvor muligheder for  

 eksport og valutaindtægter for øjeblikket er stærkt begrænsede.
Der er en  

 betydelig langsigtet risiko forbundet med finansieringen af disse  

 miljøinvesteringer, og derfor er tilgangen af risikokapital, der kan supplere  

 traditionel lånefinansiering, afgørende for, at de nødvendige investeringer  

 gennemføres.
 Selskabet skal medvirke i projekter, som baseres på samarbejde mellem  

 østeuropæiske og nordiske virksomheder, f.eks. i form af joint ventures,  

 licensaftaler eller leasingarrangementer.
 I første omgang skal selskabet fremme investeringer i DDR, Polen,  

 Sovjetunionen, Tjekkoslovakiet og Ungarn.
Selskabet er undtaget fra betalings- og valutarestriktioner og  

 kreditpolitiske foranstaltninger.
Midler og indtægter er skattefri og  

 finansieringsvirksomheden er fri for stempelafgifter og andre afgifter til  

 det offentlige.
4. Selskabets finansiering og administration Selskabets kapital udgør 36 mio.
SDR - pr. januar 1990 svarende til 305,1  

 mio. kr. - som stilles til rådighed af de nordiske lande efter den for 1990  

 gældende fordelingsnøgle for nordisk finansiering.
Danmarks andel for 1990  

 bliver 1,30 mio.
SDR, eller ca. 11 mio. kr.
De resterende beløb indbetales i  

 rater på anmodning fra Selskabets bestyrelse.
Indbetalingerne planlægges at  

 være årlige.
Selskabets bestyrelse sammensættes af et medlem samt en suppleant fra  

 hvert land.
Bestyrelsesmedlemmerne udpeges af de respektive landes  

 regeringer.
Nordisk Investeringsbank og Nordisk Ministerråds sekretariat  

 deltager som observatører i bestyrelsen.
Investerings- og kreditbeslutninger  

 træffes af bestyrelsen, mens den løbende virksomhed varetages af Nordisk  

 Investeringsbank.
Banken stiller de nødvendige ressourcer til rådighed efter  

 nærmere aftale mellem bestyrelsen og Banken.
Selskabet oprettes for en prøveperiode for 6 år.
Nordisk Ministerråd tager  

 senest 1995 stilling til Selskabets fortsatte virksomhed.
Nordisk Ministerråd kan træffe beslutninger om særlige direktiver for  

 selskabets virksomhed.
Der er i overenskomsten og vedtægterne nærmere  

 redegjort for forretningsgang og administration, herunder revision af  

 Selskabet.
Folketingsbeslutning Folketinget meddeler sit samtykke til, at Danmark godkender overenskomsten om oprettelse af Det Nordiske Miljøfinansieringsselskab undertegnet på Nordisk Ministerråds (miljøministrenes) møde den 2. marts 1990.
