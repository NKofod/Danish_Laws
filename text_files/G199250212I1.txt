Formålet med registeret er at skabe baggrund for en samlet oversigt over den cytogenetiske service (diagnosticering af kromosomafvigelser samt arvemæssig rådgivning), at gøre det muligt at følge børn i tilfælde, hvor der er foretaget prænatale undersøgelser (forebyggende undersøgelser af fostervand), at undgå gentagne kromosomundersøgelser på samme person, at danne grundlag for en bedre genetisk rådgivning samt at danne grundlag for videnskabelig forskning.
Personkreds: Registeret må kun indeholde oplysninger om personer, der siden 1960 har fået foretaget kromosomundersøgelse eller prænatal undersøgelse.
 Ikrafttrædelsesdato: 21/07/1992. Erstatter tidligere forskrifter.
