Bekendtgørelse om hvileperiode og  

 fridøgn m.v.1) I medfør af § 4, §§ 50-56 og § 84 i lov om arbejdsmiljø, jf.  

 lovbekendtgørelse nr. 784 af 11. oktober 1999, som ændret ved  

 lov nr. 331 af 16. maj 2001, fastsættes:
Kapitel 1 Område § 1. Bekendtgørelsen omfatter  

 beskæftigelse af personer, som er fyldt 18 år, ved arbejde for en  

 arbejdsgiver.
§ 2. Bekendtgørelsen gælder ikke for  

 arbejde, der er omfattet af Europæisk overenskomst om arbejde for  

 besætninger på køretøjer i international  

 vejtransport og rådsforordning nr. 3820/85 (EØF) af 20. december  

 1985 om harmonisering af visse bestemmelser på det sociale område  

 inden for vejtransport, med senere ændringer, jf.
Arbejdsministeriets  

 bekendtgørelse nr. 1018 af 15. december 1993 om arbejderbeskyttelse i  

 vejtransport.
Kapitel 2 Hvileperiode og fridøgn § 3. Arbejdstiden skal tilrettelægges  

 således, at de ansatte får en hvileperiode på mindst 11  

 sammenhængende timer inden for hver periode på 24 timer.
§ 4. Inden for hver periode på 7 døgn  

 skal de ansatte have et ugentligt fridøgn, der skal ligge i umiddelbar  

 tilslutning til en daglig hvileperiode.
Det ugentlige fridøgn skal  

 så vidt muligt falde på søndage og så vidt muligt  

 samtidig for alle, der er ansat i virksomheden.
 Stk. 2. Reglen i stk. 1, 2. pkt., gælder ikke for  

 landbrug og gartneri.
§ 5. § 3 og § 4 kan fraviges i  

 nødvendigt omfang, når naturomstændigheder, ulykker,  

 maskinsammenbrud eller lignende uforudsete begivenheder forstyrrer eller har  

 forstyrret den regelmæssige drift af virksomheden.
Fravigelsen skal  

 noteres i tilsynsbogen eller anden tilsvarende dokumentation.
§ 6. Personer i overordnede stillinger omfattes af  

 bestemmelserne i § 3 og § 4, medmindre de 1)	udelukkende eller hovedsagelig udfører arbejde af ledende art  

 og ikke er forpligtet til arbejdstidsmæssigt at følge dem, de  

 skal lede, eller følge en forud fastlagt arbejdsturnus, eller 2)	på grund af specialviden eller lignende forhold har en  

 særlig selvstændig stilling inden for former for arbejde, som er  

 omfattet af bilaget til bekendtgørelsen.
§ 7. Inden for former for arbejde, som er omfattet  

 af bilaget til bekendtgørelsen, kan § 3 og § 4 fraviges for  

 en enkelt hvileperiode eller et enkelt fridøgn, når dispensation  

 efter § 33 ikke kan indhentes i rette tid, og 1)	arbejdets udførelse efter dets art ikke kan opsættes,  

 eller 2)	særlige arbejdsformer gør en fravigelse  

 nødvendig.
 Stk. 2. Fravigelsen skal snarest muligt meddeles skriftligt  

 til den stedlige arbejdstilsynskreds.
§ 8. Den daglige hvileperiode kan nedsættes  

 til 8 timer ved 1)	holdskifte i virksomheder, der arbejder i holddrift, når det  

 ikke er muligt at holde den daglige hvileperiode mellem afslutningen af det  

 ene holds arbejde og begyndelsen af det andet holds arbejde, 2)	landbrugsarbejde indtil 30 dage i et kalenderår, 3)	virksomheders årlige regnskabs- og statusopgørelse  

 eller udsalg, men højst 14 gange i et kalenderår, og 4)	arbejde i lagre og butikker de sidste 14 dage før  

 juleaften.
Stk. 2. Inden for former for arbejde, som er omfattet af  

 bilaget til bekendtgørelsen, kan den daglige hvileperiode  

 nedsættes til 8 timer, når der gennemføres  

 mødevirksomhed, kulturelle arrangementer og lignende i forbindelse med  

 arbejde, som normalt udføres i dagtimerne, men hvor navnlig kontakten  

 til andre persongrupper gør det hensigtsmæssigt, at dette  

 arbejde lægges i aftentimerne.
Nedsættelsen af hvileperioden kan  

 i sådanne tilfælde højst ske 20 gange i et  

 kalenderår.
 § 9. Lastning og losning, der fortrinsvis  

 udføres af løsarbejdere, og nødvendige arbejder i  

 tilslutning hertil, såsom lager- og pakhusarbejde, omfattes ikke af  

 § 3 og § 8, stk. 1, nr. 1 og 2. Såfremt der ved  

 sådant arbejde udføres overarbejde, bortset fra arbejde, der  

 udføres med skiftende hold, samt arbejde ved de indenrigske  

 rutebåde og landbrugseksportbådene, skal der fra overarbejdets  

 ophør være mindst 9 timers samlet hvil, forinden de  

 pågældende arbejdere atter beskæftiges.
 § 10. Ved arbejde med pasning af mennesker, dyr og  

 planter samt ved arbejde, der er nødvendigt for at bevare  

 værdier, kan det ugentlige fridøgn udskydes og erstattes af  

 tilsvarende frihed senere, når arbejdet er omfattet af bilaget til  

 bekendtgørelsen.
Stk. 2. Ved landbrugsarbejde kan det ugentlige fridøgn  

 omlægges.
Der må dog ikke være mere end 12 døgn  

 mellem 2 fridøgn.
Fridøgnene bør endvidere så vidt  

 muligt lægges i sammenhæng og således, at mindst det ene  

 døgn ligger i umiddelbar tilslutning til en daglig hvileperiode.
 § 11. Arbejdsgiveren skal drøfte  

 tilrettelæggelsen af arbejdet og omfanget af nedsættelsen af  

 hvileperioden og omlæggelsen af fridøgnet med  

 tillidsrepræsentanten eller, hvis en sådan ikke findes, med de  

 ansatte, før han træffer beslutning efter reglerne i § 8,  

 stk. 1, nr. 3 og 4, § 8, stk. 2, § 10, stk. 2,  

 § 16 og § 17.
§ 12. I tilfælde af fravigelse efter  

 § 5 og §§ 7-10 skal der ydes tilsvarende kompenserende  

 hvileperioder eller fridøgn.
Hvor forholdene undtagelsesvist er af en  

 sådan art, at det ikke er muligt at yde kompenserende hvileperioder  

 eller fridøgn, skal der ydes passende beskyttelse.
Kapitel 3 Rejsetid m.v.
 § 13. Rejsetid til og fra et andet arbejdssted end  

 det faste betragtes ikke som hvileperiode eller fridøgn i det omfang,  

 den overstiger de ansattes normale rejsetid til arbejdsstedet.
 § 14. Ved hjemkomsten fra en tjenesterejse til  

 udlandet eller Færøerne og Grønland skal der ydes de  

 ansatte 11 timers sammenhængende hvil regnet fra hjemkomsten, medmindre  

 de ansatte har haft en tilsvarende hvileperiode i det sidste døgn  

 forud for genoptagelsen af sit sædvanlige arbejde.
 Stk. 2. Efter en tjenesterejse som nævnt i stk. 1  

 skal der endvidere ydes de ansatte et erstatningsfridøgn, medmindre de  

 ansatte før eller under rejsen har haft et fridøgn inden for en  

 periode af 7 døgn forud for det første fridøgn efter  

 hjemkomsten.
Kapitel 4 Rådighedstjeneste og anden særlig  

 tjeneste § 15. Rådighedstjeneste på  

 arbejdsstedet betragtes ikke som hvileperiode eller fridøgn.
 § 16. Rådighedstjeneste uden for  

 arbejdsstedet betragtes som hvileperiode.
 Stk. 2. Hvis de ansatte under rådighedstjenesten kaldes  

 til arbejde, anses hvileperioden for afbrudt, når udkaldet foretages  

 eller de ansatte pålægges anden arbejdsforpligtelse, og den  

 indtræder først påny ved hjemkomsten henholdsvis arbejdets  

 ophør.
Stk. 3. Når de ansatte kaldes til arbejde som  

 nævnt i stk. 2, kan hvileperioden, inden for former for arbejde  

 som er omfattet af bilaget til bekendtgørelsen, nedsættes til 8  

 timer eller udskydes, således at den gives efter afslutningen af det  

 sidste arbejde.
Nedsættelse eller udskydelse af hvileperioden kan  

 højst ske i 10 døgn i hver kalendermåned og højst  

 i 45 døgn i et kalenderår.
Nedsættes de ansattes  

 hvileperiode efter reglerne i § 8, stk. 1, nr. 3 og 4 samt  

 § 8, stk. 2, begrænses muligheden for ændring af  

 hvileperiodens længde eller beliggenhed yderligere med et tilsvarende  

 antal døgn.
§ 17. Inden for former for arbejde, som er  

 omfattet af bilaget til bekendtgørelsen, kan det ugentlige  

 fridøgn omlægges i forbindelse med rådighedstjeneste i  

 hjemmet, på arbejdsstedet eller andet sted.
Der må dog ikke  

 være mere end 12 døgn mellem 2 fridøgn.
 Stk. 2. Ved omlægning af fridøgnet bør  

 dette så vidt muligt lægges i sammenhæng med et andet  

 fridøgn og således, at mindst det ene fridøgn ligger i  

 umiddelbar tilslutning til en daglig hvileperiode.
§ 18. I tilfælde af fravigelse efter §16,  

 stk. 3 og §17 skal der ydes tilsvarende kompenserende hvileperioder  

 eller fridøgn.
Hvor forholdene undtagelsesvist er af en sådan  

 art, at det ikke er muligt at yde kompenserende hvileperioder eller  

 fridøgn, skal der ydes passende beskyttelse.
Kapitel 5 Aftaler § 19. Vedkommende arbejdsgiverpart og  

 lønmodtagerorganisation kan aftale, at den daglige hvileperiode i et  

 begrænset omfang kan udskydes eller nedsættes til 8 timer.
 Stk. 2. De i stk. 1 nævnte parter kan endvidere  

 aftale, at den daglige hvileperiode ved rådighedstjeneste kan udskydes  

 eller nedsættes til 8 timer, og at hvileperioden kan ligge i  

 rådighedstjenestetiden.
§ 20. Vedkommende arbejdsgiverpart og  

 lønmodtagerorganisation kan aftale, at det ugentlige fridøgn  

 kan omlægges.
Der må dog ikke være mere end 12 døgn  

 mellem 2 fridøgn.
Fridøgnene bør endvidere så vidt  

 muligt lægges i sammenhæng og således, at mindst det ene  

 døgn ligger i umiddelbar tilslutning til en daglig hvileperiode.
 § 21. Vedkommende arbejdsgiverpart og  

 lønmodtagerorganisation kan aftale, at reglerne om hvileperiode og  

 fridøgn fraviges i videre omfang end nævnt i §§ 19 og 20.  

 Sådanne aftaler er kun gyldige, hvis de godkendes af direktøren  

 for Arbejdstilsynet.
 § 22. Hvis rammerne for de fravigelser af reglerne  

 om hvileperiode og fridøgn, der kan aftales efter reglerne i  

 §§ 19-21, er fastlagt i en aftale mellem vedkommende arbejdsgiverpart og  

 lønmodtagerorganisation, kan aftale om fravigelse for enkelte  

 arbejdsopgaver eller ved udarbejdelse af en arbejdstidsplan ske lokalt.
§ 23. Arbejdsgiveren og de ansatte kan uanset  

 reglerne i § 20 aftale en omlægning af det ugentlige  

 fridøgn ved fastlæggelse af en arbejdstidsplan eller  

 tilrettelæggelse af en konkret arbejdsopgave.
Der må dog ikke  

 være mere end 7 døgn mellem 2 fridøgn.
 § 24. Aftaler i henhold til bestemmelserne i dette  

 kapitel er kun gyldige, hvis de er indgået skriftligt.
 Stk. 2. Aftaler, der indgås lokalt efter bestemmelserne  

 i §§ 22 og 23, skal tillige noteres i virksomhedens tilsynsbog.
 § 25. Aftaler efter bestemmelserne i §§ 19-23  

 kan opsiges til samme tidspunkt og efter samme regler, som gælder for  

 den kollektive overenskomst eller aftale for det pågældende  

 område, medmindre andet aftales.
 § 26. Hvis en aftale efter §§ 19-21, en  

 rammeaftale eller en lokalaftale efter § 22 giver anledning til  

 arbejdsmiljømæssige uacceptable forhold, kan direktøren  

 for Arbejdstilsynet påbyde, at forholdene bringes i overensstemmelse  

 med bekendtgørelsens bestemmelser om hvileperiode og  

 fridøgn.
§ 27. I tilfælde af fravigelse efter  

 §§ 19-23 skal der ydes tilsvarende kompenserende hvileperioder eller  

 fridøgn.
Hvor forholdene undtagelsesvist er af en sådan art, at  

 det ikke er muligt at yde kompenserende hvileperioder eller fridøgn,  

 skal der ydes passende beskyttelse.
Kapitel 6 Særlige undtagelsesbestemmelser ved arbejde i den  

 ansattes hjem § 28. Den daglige hvileperiode kan under  

 hensyntagen til arbejdsmiljølovens §38 fraviges ved arbejde i den  

 ansattes hjem, når 1)	den ansatte selv tilrettelægger arbejdstiden og dermed den  

 daglige hvileperiode eller de daglige hvileperioder, eller 2)	arbejdstiden som følge af særlige træk ved det  

 udførte arbejde hverken kan måles eller fastsættes  

 på forhånd Stk. 2. Ved rådighedstjeneste gælder reglerne om  

 hvileperiode i kapitel 4.
 Stk. 3. Stk. 1 finder ikke anvendelse, når den  

 ansatte arbejder hjemme i hele arbejdstiden.
§ 29. Det ugentlige fridøgn kan under  

 hensyntagen til arbejdsmiljølovens §38 udskydes eller omlægges  

 ved arbejde i den ansattes hjem, når 1)	den ansatte selv tilrettelægger arbejdstiden, eller 2)	arbejdstiden som følge af særlige træk ved det  

 udførte arbejde hverken kan måles eller fastsættes  

 på forhånd Stk. 2. Ved rådighedstjeneste gælder reglerne om  

 fridøgn i kapitel 4.
 Stk. 3. Stk. 1 finder ikke anvendelse, når den  

 ansatte arbejder hjemme i hele arbejdstiden.
 § 30. Vedkommende arbejdsgiverpart og  

 lønmodtagerorganisation kan aftale, at den daglige hvileperiode kan  

 fraviges ved arbejde i den ansattes hjem.
 Stk. 2. Reglen i stk. 1 finder ikke anvendelse, når  

 den ansatte arbejder hjemme i hele arbejdstiden.
 Stk. 3. § 22, § 24 stk. 1, § 25 og § 26 gælder  

 også for aftaler efter stk. 1.
 § 31. Vedkommende arbejdsgiverpart og  

 lønmodtagerorganisation kan aftale, at det ugentlige fridøgn  

 kan udskydes eller omlægges ved arbejde i den ansattes hjem.
 Stk. 2. Reglen i stk. 1 finder ikke anvendelse, når  

 den ansatte arbejder hjemme i hele arbejdstiden.
 Stk. 3. § 22, §24 stk. 1, § 25 og § 26 gælder  

 også for aftaler efter stk. 1.
§ 32. I tilfælde af fravigelse efter §§  

 28-31 skal der ydes tilsvarende kompenserende hvileperioder eller  

 fridøgn.
Hvor forholdene undtagelsesvist er af en sådan art, at  

 det ikke er muligt at yde kompenserende hvileperioder eller fridøgn,  

 skal der ydes passende beskyttelse.
 Stk. 2. Hvis summen af de daglige hvileperioder minimum er 11  

 timer inden for en 24 timers periode ved fravigelse efter § 28, stk. 1, nr.  

 1, skal der ikke ydes tilsvarende kompenserende hvileperioder eller  

 tilsvarende beskyttelse efter stk. 1.
Kapitel 7 Administrative bestemmelser  

 Bemyndigelser og dispensationer § 33. Direktøren for Arbejdstilsynet kan  

 inden for former for arbejde, som er omfattet af bilaget til  

 bekendtgørelsen, tillade fravigelse fra § 3 og § 4,  

 når det er foreneligt med Rådets direktiv 93/104/EF om visse  

 aspekter i forbindelse med tilrettelæggelse af arbejdstiden,  

 og 1)	arbejdets udførelse efter dets art ikke kan opsættes,  

 eller 2)	særlige arbejdsformer gør en fravigelse  

 nødvendig.
Klageadgang § 34. Afgørelser efter denne  

 bekendtgørelse kan påklages efter § 81 i lov om  

 arbejdsmiljø.
Straf § 35. Medmindre højere straf er forskyldt  

 efter lov om arbejdsmiljø eller anden lovgivning, straffes med  

 bøde eller hæfte den, der 1)	lader arbejde udføre i strid med §§ 3-5, §§ 7-10,  

 §§ 12-17, eller leder, fører tilsyn med eller udfører  

 sådant arbejde, 2)	undlader at efterkomme påbud, der er meddelt for  

 overtrædelse af bekendtgørelsens bestemmelser.
Stk. 2. For overtrædelse af §§ 3-5, §§ 7-10  

 eller §§ 12-17 kan der pålægges en arbejdsgiver  

 bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen  

 forvandlingsstraf.
Stk. 3. Er en overtrædelse begået af et  

 aktieselskab, anpartsselskab, andelsselskab eller lignende, kan der  

 pålægges selskabet som sådant bødeansvar.
Er  

 overtrædelsen begået af staten, en kommune eller et kommunalt  

 fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale  

 fællesskab bødeansvar.
 Ikrafttrædelse m.v.
 § 36. Bekendtgørelsen træder i kraft  

 den 31. maj 2002.
 Stk. 2. Bekendtgørelse nr. 1282 af 20. december 1996 om  

 hvileperiode og fridøgn m.v. ophæves.
Beskæftigelsesministeriet, den 23. maj  

 2002 Claus Hjort Frederiksen /Morten Bergulf Bilag 1 Former for arbejde, hvor der i medfør af § 6,  

 nr. 2, § 7, § 8, stk. 2, § 10, § 16, stk. 3,  

 § 17 og § 33 kan ske fravigelser fra § 3 eller § 4, jf.  

 de pågældende bestemmelser:
 1.	Aktiviteter, der er kendetegnet ved afstand mellem arbejdstagerens  

 arbejdssted og bopæl eller ved afstand mellem arbejdstagerens  

 forskellige arbejdssteder.
 2.	Vagt-, overvågnings- og døgnaktiviteter, der er  

 kendetegnet ved nødvendigheden af at beskytte goder og personer, fx  

 når der er tale om vagter, portnere eller vagtselskaber.
3.	Aktiviteter, der er kendetegnet ved nødvendigheden af at  

 sikre kontinuerlige ydelser eller vedvarende produktion, fx når der er  

 tale om a)	modtagelse, behandling og/eller pleje på hospitaler eller  

 lignende institutioner, døgninstitutioner og plejehjem samt  

 fængsler, b)	personale beskæftiget i havne eller lufthavne, c)	presse, radio, fjernsyn, filmproduktion, postvæsen og  

 telekommunikation, ambulancetjeneste, brandvæsen og  

 civilbeskyttelse, d)	gas-, vand- og elektricitetsforsyning, renovationsvæsen og  

 forbrændingsanlæg, e)	industrier, hvis arbejdsproces af tekniske grunde ikke kan  

 afbrydes, f)	forsknings- og udviklingsaktiviteter, g)	landbrug, skovbrug og gartneri.
4.	Aktiviteter, hvor der opstår forudsigeligt ekstraarbejde, fx  

 inden for a)	landbrug, skovbrug og gartneri, b)	turisterhverv, c)	postvæsen.
 5.	Aktiviteter, der er kendetegnet ved flere kortere arbejdsperioder i  

 løbet af dagen, fx rengøringsarbejde.
 1)   Bekendtgørelsen indeholder  

 bestemmelser, der gennemfører visse bestemmelser i Rådets  

 direktiv nr. 93/104/EF af 23. november 1993 om visse aspekter i forbindelse  

 med tilrettelæggelse af arbejdstiden, EFT 1993 L 307 s. 18.
