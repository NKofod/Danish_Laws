I et ansættelsesbevis var det angivet, at klager ansattes som  

 chauffør i henhold til overenskomst mellem SID og Rutebilejernes  

 Arbejdsgiverforening.
Der stod intet om rettigheder med hensyn til ferie og  

 opsigelsesvarsler i ansættelsesbeviset, og vedrørende løn  

 var kun udbetalingsterminer oplyst.
Ankenævnet fandt, at den generelle oplysning om, at  

 ansættelsesforholdet var dækket af overenskomst, var  

 tilstrækkelig til, at der var henvist til overenskomst.
Nævnet  

 fandt det ikke nødvendigt, at det af ansættelsesbeviset  

 specifikt fremgik, at de manglende oplysninger kunne findes i overenskomsten,  

 og ansættelsesbeviset levede således indholdsmæssigt op til  

 lovens krav, så sagen blev afgjort til fordel for arbejdsgiver.
 Selvom ansættelsen var dækket af overenskomst, indeholdt denne  

 ikke regler, der som minimum svarede til bestemmelserne i direktiv nr.  

 91/533, og Ankenævnet var derfor kompetent til at træffe  

 afgørelse i sagen.
Ansættelsesbevis med generel henvisning  

 til overenskomst lovmæssigt Ankenævnet har behandlet Deres klage på møde den 13.  

 februar 2002.
Nævnet traf denne A F G Ø R E L S E XXXhar overholdt sin forpligtelse til at underrette XXX om vilkårene  

 for ansættelsen.
 Udfra det oplyste lægger Ankenævnet til grund, at  

 ansættelsesforholdet var omfattet af overenskomst mellem XXX og XXX.  

 Denne overenskomst foreskriver imidlertid ikke en pligt for arbejdsgiver til  

 at underrette lønmodtageren om vilkårene for ansættelsen.  

 Ankenævnet er følgelig kompetent til at træffe  

 afgørelse efter loven.
 Ankenævnet finder på baggrund af, at ansættelsen efter  

 det oplyste fortsatte på uændrede vilkår, ikke, at  

 arbejdsgiver har været forpligtiget til at udstede et nyt  

 ansættelsesbevis ved overgangen fra tidsbegrænset til fast  

 ansættelse.
 Ankenævnet finder endvidere, at ansættelsesbeviset gennem den  

 generelle henvisning til, at ansættelsen som chauffør sker i  

 henhold til overenskomsten mellem XXX og XXX, indeholder  

 fyldestgørende oplysning om løn, rettigheder omkring ferie,  

 opsigelsesvarsler samt arbejdstid.
 Ankenævnet konstaterer, at ansættelsesbeviset herudover  

 indeholder alle de oplysninger, der i henhold til lovgivningen skulle  

 fremgå af et ansættelsesbevis.
 Ankenævnet henviser til lov om arbejdsgiverens pligt til at  

 underrette lønmodtageren om vilkårene for  

 ansættelsesforholdet §§ 1 og 2.
På ankenævnets vegne XXX XX De kan læse om afgørelsens faktiske og retlige grundlag  

 på de følgende sider.
 Kopi til:
- XXX - XXX - XXX 1. Sagsforløb Ved brev af 3. oktober 2001 klagede De på vegne af Deres klient,  

 XXX, over, at Deres klients tidligere arbejdsgiver, XXX, ikke havde overholdt  

 bestemmelserne i § 2 i lov om arbejdsgiverens pligt til at underrette  

 lønmodtageren om vilkårene for ansættelsesforholdet.
De oplyste, at Deres klient blev ansat i juli 1997 i XXX som  

 chauffør på fuld tid.
Ansættelsen var tidsbegrænset  

 til udgangen af september 1997, men Deres klient fortsatte med at arbejde for  

 XXX indtil Deres klient ved brev af 15. februar 2001 blev afskediget.
 Deres klage til Ankenævnet var blandt andet vedlagt et  

 ansættelsesbevis, underskrevet af såvel XXXsom Deres klient den  

 29. juli 1997.
Ansættelsesbeviset angiver lønmodtagers og arbejdsgivers  

 navne og adresser, ansættelsesdag og at ansættelsen sker i  

 henhold til overenskomst mellem XXX og XX.
Endvidere er det anført, at  

 ansættelsen som chauffør er på fuld tid og  

 tidsbegrænset til udgangen af september 1997. Om  

 ansættelsesstedet er alene angivet "XXX afd.", men en adresse i XXX  

 fremgår af arbejdsgivers stempel og med små bogstaver nederst  

 på ansættelsesbeviset.
Det er angivet, hvornår  

 lønnen udbetales, men herudover er der intet anført om  

 løn.
Opsigelsesvarsler er heller ikke nævnt, og  

 vedrørende ferie er det kun status for indeværende år, der  

 fremgår.
Om ansættelsesbeviset anførte De i klagen, at arbejdsstedet  

 ikke er klart angivet, at oplysningen om tidsbegrænset ansættelse  

 til udgangen af september 1997 er forkert, at der intet er anført om  

 rettigheder vedrørende ferie og at den generelle henvisning til  

 overenskomsten mellem XX og XX ikke er tilstrækkelig for så vidt  

 angår nr. 6-10 i § 2, stk. 2 i lov om arbejdsgiverens pligt til at  

 underrette lønmodtageren om vilkårene for  

 ansættelsesforholdet.
Endvidere bemærkede De, at  

 ansættelsesbeviset ikke indeholder nogen bestemmelse om medarbejderes  

 eventuelle pligt til at være medlem af XX.
 I klagen gjorde De desuden gældende, at der ved Deres klients  

 overgang til fast ansættelse skulle have været afgivet nye,  

 eventuelt supplerende oplysninger i henhold til loven.
For XXX Arbejdsgiverforening (XX) har XXX på vegne af XXX gjort  

 gældende, at ansættelsesbeviset af 29. juli 1997 er  

 lovmæssigt, idet der er henvist til overenskomsten mellem XX og XX,  

 hvor de forhold, som efter ansættelsesbevislovens § 2, stk. 2, nr. 6-9  

 skal fremgå af et ansættelsesbevis, er beskrevet.
Det  

 anføres tillige, at der ved overgangen fra tidsbegrænset til  

 fast ansættelse ikke fandt nogen ændring i  

 ansættelsesvilkårene sted, hvorfor et nyt ansættelsesbevis  

 ville være uden betydning for klager.
2. Regler Lov om arbejdsgiverens pligt til at underrette lønmodtageren om  

 vilkårene for ansættelsesforholdet, jf. lovbekendtgørelse  

 Nr. 385 af 11. maj 1994.
§1. Denne lov gælder for alle lønmodtagere, hvis  

 ansættelsesforhold har en varighed på mere end 1 måned, og  

 hvis gennemsnitlige ugentlige arbejdstid overstiger 8 timer.
Loven  

 gælder ikke for personer, som er omfattet af sømandsloven.
 Stk. 2. Som lønmodtagere anses personer, der modtager  

 vederlag for personligt arbejde i tjenesteforhold.
 Stk. 3. Loven finder ikke anvendelse, i det omfang en pligt for  

 arbejdsgiveren til at give lønmodtageren oplysninger om  

 ansættelsesforholdet følger af kollektiv overenskomst og denne  

 indeholder regler, der som minimum svarer til bestemmelserne i direktiv nr.  

 91/533 om arbejdsgivernes pligt til at underrette arbejdstageren om  

 vilkårene for arbejdskontrakten eller ansættelsesforholdet.
 Stk. 4. Loven kan ikke ved aftale fravige til ugunst for  

 lønmodtageren, jf. dog stk. 3.
 Stk. 5. Arbejdsministeriet kan bestemme, at lønmodtagere,  

 som har lejlighedsvist arbejde eller arbejde af særlig karakter, ikke  

 skal være omfattet af denne lov.
§ 2. Arbejdsgiveren skal give lønmodtageren oplysninger om  

 de forhold, der er opregnet i stk. 2 nr. 1-10, senest en måned efter,  

 at ansættelsesforholdet er påbegyndt.
Hvis lønmodtageren  

 ikke fra ansættelsesforholdets begyndelse har en gennemsnitlig ugentlig  

 arbejdstid, der overstiger 8 timer, indtræder arbejdsgiverens  

 oplysningspligt, når lønmodtageren inden for de seneste 4 uger  

 har haft en gennemsnitlig ugentlig arbejdstid, der overstiger 8 timer.
 Stk. 2. Arbejdsgiverens oplysningspligt omfatter følgende  

 oplysninger:
 1) 	Arbejdsgivernes og lønmodtagerens navn og adresse.
 2) 	Arbejdsstedets beliggenhed eller i mangel af et fast arbejdssted  

 eller et sted, hvor arbejdet hovedsagelig udføres, oplysning om, at  

 lønmodtageren er beskæftiget på forskellige steder, og om  

 hovedsæde eller arbejdsgiverens adresse.
 3) 	Beskrivelse af arbejdet eller angivelse af lønmodtagerens  

 titel, rang, stilling eller jobkategori.
 4) 	Ansættelsesforholdets begyndelsestidspunkt.
 5) 	Ansættelsesforholdets forventede varighed, hvor der ikke er  

 tale om tidsubestemt ansættelse.
 6) 	Lønmodtagerens rettigheder med hensyn til betalt ferie,  

 herunder om der udbetales løn under ferie.
 7) 	Varigheden af lønmodtagerens og arbejdsgiverens  

 opsigelsesvarsler eller regler herom.
8) 	Den gældende eller aftalte løn, som  

 lønmodtageren har ret til ved ansættelsesforholdets  

 påbegyndelse, og tillæg og andre løndele, der ikke er  

 indeholdt heri, f.eks. pensionsbidrag og eventuel kost og logi.
Endvidere  

 skal der oplyses om lønnes udbetalingsterminer.
 9) 	Den normale daglige eller ugentlige arbejdstid.
10) Angivelse af, hvilken kollektiv overenskomst eller aftaler der  

 regulerer arbejdsforholdet.
Hvis der er tale om overenskomst eller aftaler  

 indgået af parter uden for virksomheden, skal det endvidere oplyses,  

 hvem disse parter er.
 Stk. 3. Oplysningerne kan gives i følgende  

 dokumenter:
1) 	en skriftlig erklæring, som indeholder alle de i stk. 2, nr.  

 1-10, anførte oplysninger bortset fra de oplysninger, der eventuelt er  

 givet i et af de nedenfor i nr. 2-4 nævnte dokumenter, 2) 	en skriftlig arbejdskontrakt 3) 	et ansættelsesbrev eller 4) 	et eller flere andre dokumenter, forudsat at mindst et af disse  

 indeholder samtlige oplysninger nævnt i stk. 2, nr. 1-4, 8 og  

 9.
 Stk. 4. For så vidt angår oplysningerne i stk. 2, nr.  

 6-9, anses oplysningspligten for at være opfyldt, hvis der i de  

 dokumenter, som er omtalt i stk. 3, henvises til love, administrative  

 bestemmelser, vedtægtsmæssige bestemmelser eller kollektiv  

 overenskomst, der gælder for de pågældende forhold.
 .......
§ 4. Arbejdsgiveren skal ved enhver ændring af de i § 2, stk.  

 2 og § 3, stk. 1, omhandlede forhold hurtigst muligt og senest 1 måned  

 efter den dato, hvor ændringen træder i kraft, give  

 lønmodtageren skriftlig besked herom.
Det gælder dog ikke hvis  

 ændringen skyldes ændringer i de love, administrative  

 bestemmelser, vedtægtsmæssige bestemmelser eller kollektive  

 overenskomster, som arbejdsgiveren efter § 2, stk. 1, eller § 3, stk. 2, kan  

 henvise til.
 § 5. Spørgsmål om, hvorvidt arbejdsgiveren har  

 overholdt sin oplysningspligt efter loven, afgøres af Arbejdsmarkedets  

 Ankenævn.
 Stk. 2. Arbejdsministeren fastsætter efter forhandling med  

 arbejdsmarkedets parter nærmere regler om Arbejdsmarkedets  

 Ankenævns sammensætning og kompetence i forbindelse med  

 nævnets behandling af sager efter loven.
 § 6. Hvis arbejdsgiveren ikke har overholdt sin oplysningspligt,  

 kan lønmodtageren tilkendes en godtgørelse ved domstolene.  

 Arbejdsministeren fastsætter efter forhandling med arbejdsmarkedets  

 parter regler om godtgørelsens størrelse.
