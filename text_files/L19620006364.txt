Ved kgl. resolution af 17. januar 1962 og efter at folketinget den 29.  

 november 1961 dertil har meddelt sit samtykke, har Danmark ratificeret den af  

 den internationale arbejdskonference den 19. juni 1959 vedtagne konvention om  

 ovennævnte emne.
Konventionens tekst lyder som følger:
KONVENTION om lavalder for adgang til beskæftigelse om bord på  

 fiskerfartøjer Den internationale Arbejdsorganisations generalkonference, der er blevet sammenkaldt i Geneve af Det internationale Arbejdsbureaus  

 styrelsesråd, og som er trådt sammen til sit 43. møde den 3. juni 1959, og som er blevet enig om vedtagelsen af visse forslag med hensyn til  

 lavalderen for adgang til beskæftigelse om bord på fiskerfartøjer, der er  

 optaget som 5. punkt på mødets dagsorden, og som har besluttet, at disse forslag skal tage form af en international  

 konvention, vedtager i dag den 19. juni 1959 følgende konvention:
Artikel 1 1. I nærværende konvention omfatter udtrykket  

 »fiskerfartøj« alle skibe og både af en hvilkensomhelst art, hvad  

 enten de er i offentlig eller privat eje, som anvendes til saltvandsfiskeri.
 2. Nærværende konvention finder ikke anvendelse på  

 fiskeri i havne eller flodmundinger og omfatter ikke lystfiskere.
Artikel 2 1. Børn under 15 år må ikke beskæftiges eller arbejde  

 på fiskerfartøjer.
2. De i nærværende artikels stk. 1 omhandlede personer  

 må dog lejlighedsvis tage del i arbejde om bord på fiskerfartøjer i  

 skoleferier under forudsætning af, at det arbejde, hvorved de er beskæftiget, 3. Endvidere kan det ved nationale love eller  

 administrative forskrifter bestemmes, at børn, der er fyldt 14 år, kan få  

 tilladelse til sådan beskæftigelse, såfremt en i henhold til disse love eller  

 administrative forskrifter udpeget skolemyndighed eller anden myndighed  

 finder det godtgjort, at denne beskæftigelse under behørig hensyntagen til  

 barnets sundhed og fysiske tilstand samt til de fremtidige og øjeblikkelige  

 fordele, som den pågældende beskæftigelse indebærer for barnet, vil være i  

 barnets interesse.
Artikel 3 Unge mennesker under 18 år må ikke beskæftiges eller arbejde som  

 kullempere eller fyrbødere om bord på fiskerfartøjer, der drives ved kulfyr.
Artikel 4 Bestemmelserne i artiklerne 2 og 3 finder ikke anvendelse på arbejde, der  

 udføres af børn om bord på skoleskibe, forudsat at dette arbejde er godkendt  

 og underkastet tilsyn af en offentlig myndighed.
Artikel 5 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
Artikel 6 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet indregistreret hos generaldirektøren.
 2. Den træder i kraft 1 år efter det tidspunkt, da 2  

 medlemsstaters ratifikation er blevet indregistreret hos generaldirektøren.
3. Derefter træder nærværende konvention i kraft for  

 enhver medlemsstat 1 år efter, at dens ratifikation er blevet indregistreret.  

 Artikel 7 1. En medlemsstat, som har ratificeret nærværende  

 konvention, kan opsige den efter 10 års forløb fra tidspunktet for  

 konventionens første ikrafttræden ved afgivelse af en erklæring, der  

 fremsendes til Det internationale Arbejdsbureaus generaldirektør til  

 indregistrering.
En sådan opsigelse træder først i kraft 1 år efter datoen  

 for dens indregistrering.
 2. Enhver medlemsstat, som har ratificeret nærværende  

 konvention, og som ikke inden for 1 år efter udløbet af den i foregående  

 stykke omhandlede 10 årsperiode benytter sig af den i nærværende artikel  

 hjemlede opsigelsesret, er forpligtet i yderligere 10 år og kan derefter  

 opsige konventionen ved udløbet af hver 10 års-periode på de i nærværende  

 artikel anførte betingelser.
Artikel 8 1. Det internationale Arbejdsbureaus generaldirektør  

 skal underrette alle Den internationale Arbejdsorganisations medlemmer om  

 indregistreringen af de ratifikationer og opsigelser, han modtager fra  

 organisationens medlemmer.
 2. Samtidig med, at generaldirektøren underretter  

 organisationens medlemmer om indregistreringen af ratifikation nr. 2, skal  

 han gøre dem opmærksom på konventionens ikrafttrædelsesdato.
Artikel 9 Det internationale Arbejdsbureaus generaldirektør skal i medfør af artikel  

 102 i De forenede Nationers pagt fremsende udførlige oplysninger om de  

 ratifikationer og opsigelser, han har indregistreret i henhold til  

 bestemmelserne i de foregående artikler, til De forenede Nationers  

 generalsekretær til indregistrering.
Artikel 10 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en redegørelse for  

 gennemførelsen af nærværende konvention og overveje ønskeligheden af at sætte  

 spørgsmålet om en hel eller delvis revision af den på konferencens dagsorden.
Artikel 11 1. Såfremt konferencen vedtager en ny konvention, der  

 helt eller delvis ændrer nærværende konvention, skal, medmindre andet måtte  

 være bestemt i den nye konvention, 2. Nærværende konvention skal under alle  

 omstændigheder forblive i kraft i sin foreliggende form og indhold for de  

 medlemsstater, som har ratificeret den, men som ikke har ratificeret den  

 ændrede konvention.
 Artikel 12.
 De engelske og franske gengivelser af nærværende konventions tekst er lige  

 autentiske.
 Ved ratifikationen har Danmark tilkendegivet, at de af konventionen  

 omfattede forhold efter gældende lovgivning udgør et færøsk særanliggende, og  

 at konventionen ikke for tiden vil kunne få virkning for Færøerne.
 Danmarks ratifikationsinstrument deponeredes den 27. februar 1962,  

 hvorefter konventionen i medfør af artikel 6, stk. 3, for Danmarks  

 vedkommende træder i kraft den 27. februar 1963.
 Udenrigsministeriet, den 23. november  

 1962.
J.O.
Krag.
