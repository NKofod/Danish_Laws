Bestemmelser om radioudstyr i dansk registrerede luftfartøjer (BL 1-17, udgave 2) I medfør af § 22, stk. 2, jf. § 153, stk. 1, og § 149, stk. 10, i lov om luftfart, jf. lovbekendtgørelse nr. 731 af 21. juni 2007, fastsætter Statens Luftfartsvæsen herved efter bemyndigelse fra Transportministeriet, jf. bekendtgørelse nr. 110 af 3. februar 2009 om Statens Luftfartsvæsens opgaver og beføjelser og om kundgørelse af de af luftfartsvæsenet udfærdigede forskrifter og klageadgang, følgende:
1. Referencedokumenter 1.1 Europa-Parlamentets og Rådets forordning (EF) nr. 216/2008 af 20. februar 2008 om fælles regler for civil luftfart og om oprettelse af et europæisk luftfartssikkerhedsagentur og om ophævelse af Rådets direktiv nr. 91/670/EØF, forordning (EF) nr. 1592/2002 og direktiv nr. 2004/36/EF.
2. Definitioner ETSO (European Tecnical Standard Order):
3. Generelt 3.1 Denne BL gælder for luftfartøjer, der er optaget i det danske nationalitetsregister, og som ikke er omfattet af forordning (EF) nr. 216/2008, jf.
Bilag II til forordningen (Bilag II luftfartøjer).
4. Godkendelse af radioudstyr 4.1 Radioudstyr, som er krævet i henhold til BL 1-12, skal ved import af luftfartøjer eller nyinstallation i luftfartøjer godkendes af Statens Luftfartsvæsen.
5. Installation af radioudstyr Installation af radioudstyr, der ikke er fabriksmonteret, skal godkendes af Statens Luftfartsvæsen i henhold til BL 1-1.
6. Flyvehåndbog Flyvehåndbogen skal i det omfang, en sådan kræves, indeholde følgende myndighedsgodkendte oplysninger for det installerede udstyr:
7. Vedligeholdelse Vedligeholdelse af radioudstyr skal ske i overensstemmelse med BL 1-1.
8. Dispensation 8.1 Statens Luftfartsvæsen kan i særlige tilfælde dispensere fra bestemmelserne i denne BL, når det skønnes foreneligt med de hensyn, der ligger til grund for de pågældende bestemmelser.
9. Straf 9.1 Overtrædelse af bestemmelserne i afsnit 4 - 6 straffes med bøde.
10. Ikrafttræden 10.1 Denne BL træder i kraft den 1. juli 2009.
