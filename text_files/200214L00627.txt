Betænkning afgivet af Erhvervsudvalget den 22. maj 2003 Betænkning over Forslag til lov om  

 ændring af lov om visse betalingsmidler (Mulighed for at opkræve gebyr i den fysiske handel, når  

 der betales med betalingskort) [af  

 økonomi‑ og erhvervsministeren (Bendt Bendtsen)] 1. Ændringsforslag Der er stillet 8 ændringsforslag til lovforslaget. Økonomi- og  

 erhvervsministeren har stillet ændringsforslag nr. 1-7, og Socialdemokratiets  

 medlemmer af udvalget har stillet ændringsforslag nr. 8.
2. Udvalgsarbejdet Lovforslaget blev fremsat den 30. april 2003 og var til 1.  

 behandling den 20. maj 2003. Lovforslaget blev efter 1. behandling henvist  

 til  

 behandling i Erhvervsudvalget.
Møder Udvalget har behandlet lovforslaget i 2 møder.
Høring Lovforslaget har samtidig med fremsættelsen været sendt i  

 høring.
Den 8. maj 2003 sendte økonomi- og erhvervsministeren de indkomne  

 høringssvar og den 12. maj 2003 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 3  

 skriftlige henvendelser fra Dansk Handel & Service.
 Økonomi- og erhvervsministeren har skriftligt kommenteret 2 af  

 henvendelserne over for udvalget.
Deputationer Endvidere har Dansk Handel & Service mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 21 spørgsmål til økonomi- og  

 erhvervsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 med de af økonomi- og erhvervsministeren under nr. 1-7  

 stillede ændringsforslag.
Flertallet vil stemme imod det af et mindretal  

 under  

 nr. 8 stillede ændringsforslag.
 Et  

  

 mindretal  

  

 i  

 udvalget (S og KRF) indstiller lovforslaget til  

  

 vedtagelse  

  

 med de stillede ændringsforslag.
 Socialdemokratiets medlemmer af udvalget har stillet  

 ændringsforslag til § 15, idet Socialdemokratiet ønsker, at forholdene også  

 er  

 overskuelige efter 2010. Socialdemokratiet ønsker at sikre, at den halvdel af  

 omkostningerne vedrørende betalingskortmarkedet, som efter den 1. januar 2010  

 kan pålægges forretningerne som gebyrer, skal være et fast beløb, ikke en  

 procent af regningsbeløbet.
 Indførelse af chipbaserede dankortløsninger vil, som det også  

 fremgår af lovforslagets bemærkninger, kunne benyttes til udvikling af  

 digital  

 signatur, loyalitetsprogrammer, adgangskort og eventuelt møntkort.
 Det er Socialdemokratiets opfattelse, at det gebyr, som kan  

 opkræves, maksimalt skal kunne være op til halvdelen af de omkostninger, som  

 relaterer sig til indløsningen.
Det er også Socialdemokratiets opfattelse, at der skal ske en  

 lige behandling af dankort og såkaldte egne debetkort.
Denne ligestilling er  

 vigtig for at kunne opfylde målsætningen om fremover at bevare dankortet som  

 danskernes foretrukne betalingsmiddel frem for egne debetkort.
Det er derfor  

 Socialdemokratiets opfattelse, at såfremt man har aftalt f.eks.  

 maksimumbeløbet  

 på 50 øre for hver dankorttransaktion, skal man også tage minimum 50 øre for  

 transaktioner med egne debetkort.
 Et  

  

 andet mindretal  

  

 i  

 udvalget (SF) vil redegøre for sin stilling ved lovforslagets 2. behandling.  

 Mindretallet vil stemme for de under nr. 1, 3, 4 og 8 stillede  

 ændringsforslag,  

 stemme hverken for eller imod de under nr. 2 og 6 stillede ændringsforslag og  

 stemme imod de under nr. 5 og 7 stillede ændringsforslag.
Et  

  

 tredje mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de under nr. 1, 3, 4 og 8  

 stillede ændringsforslag, stemme hverken for eller imod de under nr. 2 og 6  

 stillede ændringsforslag og stemme imod de under nr. 5 og 7 stillede  

 ændringsforslag.
Enhedslisten finder, at lovforslaget er til skade for alle de  

 mennesker, som bruger dankortet, særligt for dem, som er nødt til at  

 gennemføre  

 mange små transaktioner.
Desuden er det til skade for de små  

 erhvervsdrivende,  

 som jo langt fra er friholdt med det bundfradrag, der er foreslået.  

 Lovforslaget er entydigt til fordel for bankerne, som nu får mulighed for at  

 opkræve endnu flere gebyrer.
Men det giver også de store varehuse og  

 supermarkeder en konkurrencefordel i forhold til de mindre butikker, idet de  

 store varehuse får mulighed for at indgå nogle mere fordelagtige aftaler end  

 de  

 mindre butikker.
Lovforslaget er også udformet på en måde, så det er vanskeligt  

 for den enkelte kunde at gennemskue, hvor meget banken i realiteten kræver  

 for  

 at benytte dankortet.
Det sker i en situation, hvor bankerne i forvejen har  

 etableret et netværk af gebyrer, som gør det komplet umuligt for den enkelte  

 forbruger at overskue de økonomiske konsekvenser af at vælge den ene bank  

 frem  

 for den anden.
Hertil kommer selvfølgelig, at lovforslaget vil ramme de  

 butikker og kunder, som bruger mange små transaktioner.
Det vil som påpeget  

 af  

 Håndværksrådet ramme en række mindre virksomheder og vil også ramme økonomisk  

 dårligt stillede hårdere end folk, der har penge nok til, at de kan nøjes med  

 få store transaktioner.
Gebyret er godt nok i første omgang forholdsvis  

 beskedent, men der er ikke nogen som helst sikkerhed for, hvordan udviklingen  

 vil gå efter 2010.
Enhedslisten har foreslået at gå en helt anden vej, nemlig at  

 Nationalbanken udbyder et betalingskort som dankortet, så brugere, butikker  

 og  

 små pengeinstitutter kan sikres en billig og effektiv betalingsformidling  

 uden  

 gebyrer m.v.
Ved at Nationalbanken overtager dankortet eller opretter et  

 dankort, kan dette betalingsmiddel også sikres i fremtiden, og det mener  

 Enhedslisten er af afgørende betydning for kunderne, idet det kan være med  

 til  

 at sikre en bredspektret og nuanceret butiksstruktur, som sikrer små   

 både  

 lokale og landsdækkende   

 pengeinstitutters overlevelse.
Der er tale om et område af vital samfundsinteresse, som i dag  

 styres af private virksomheder og trues med misbrug fra disse virksomheders  

 side, og som bør sikres gennem en demokratisk regulering.
Det står i  

 grundloven, at kongen slår mønt.
Den opgave har Nationalbanken stået for at  

 føre ud i livet, og Enhedslistens beslutningsforslag nr.
B 29   

 forslag til folketingsbeslutning om, at  

 Nationalbanken udbyder et betalingskort i lighed med dankortet  går  

 såmænd  

 bare ud på, at Nationalbanken også her i det nye årtusinde, hvor mønten er  

 afløst af plastikkortet, skal stå for at sikre danskerne et gratis  

 betalingssystem.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

  

 økonomi- og erhvervsministeren,  

  

 tiltrådt af  

  

 udvalget:
 1)  

  

 I den under  

  

 nr. 3  

  

 foreslåede affattelse af  

  

 §  

 14, stk. 1  

  

 og  

  

 2,  

  

 ændres  

 »Udsteder og indløser«  

 til:  

 »Indløser«.
[Kun indløser, der kan opkræve gebyr] Af  

 	  

  

 økonomi- og erhvervsministeren,  

  

 tiltrådt af et  

  

 flertal  

  

 (udvalget med undtagelse af SF og EL):
 2)  

  

 I den under  

  

 nr. 3  

  

 foreslåede affattelse af  

  

 §  

 14, stk. 3,  

  

 indsættes efter  

 »forsynet  

 med chip«  

 :  

 », og som er omfattet af § 1, stk. 2, nr. 1, samtidig med at  

 brugeren anvender underskrift eller personlig, hemmelig kode eller  

 tilsvarende  

 sikker identifikation«.
[Præcisering af anvendelsesområdet for fysisk handel] Af  

 	  

  

 økonomi- og erhvervsministeren,  

  

 tiltrådt af  

  

 udvalget:
 3)  

  

 I den under  

  

 nr. 3  

  

 foreslåede affattelse af  

  

 §  

 14, stk. 4, 2. pkt.,  

  

 ændres  

 »Udsteder  

 og indløser«  

 til:  

 »Indløser«.
[Kun indløser, der kan  

 opkræve gebyr] 4)  

  

 I den under  

  

 nr. 3  

  

 foreslåede affattelse af  

  

 §  

 14, stk. 6, 2. pkt.,  

  

 udgår  

 »udsteder  

 og«.
[Kun indløser, der kan opkræve gebyr] Af  

 	  

  

 økonomi- og erhvervsministeren,  

  

 tiltrådt af et  

  

 flertal  

  

 (udvalget med undtagelse af SF og EL):
 5)  

  

 I den under  

  

 nr. 3  

  

 foreslåede affattelse af  

  

 §  

 14, stk. 7,  

  

 indsættes som  

  

 2. pkt.:
»Økonomi- og  

 erhvervsministeren kan fastsætte nærmere regler om, at bestemmelsen i 1. pkt.  

 kun skal gælde nærmere bestemte betalingskort.« [Fastsættelse af nærmere regler for bestemmelsens  

 anvendelsesområde] Til § 2 6)  

  

 I den under  

  

 nr. 2  

  

 foreslåede affattelse af  

  

 §  

 14, stk. 1,  

  

 indsættes efter  

 »forsynet  

 med chip«  

 :  

 », og som er omfattet af § 1, stk. 2, nr. 1, samtidig med at  

 brugeren anvender underskrift eller personlig, hemmelig kode eller  

 tilsvarende  

 sikker identifikation.« [Præcisering af anvendelsesområdet for fysisk handel] 7)  

  

 I den under  

  

 nr. 2  

  

 foreslåede affattelse af  

  

 §  

 14, stk. 5,  

  

 indsættes som  

  

 2. pkt.:
»Økonomi- og  

 erhvervsministeren kan fastsætte nærmere regler om, at bestemmelsen i 1. pkt.  

 kun skal gælde nærmere bestemte betalingskort.« [Fastsættelse af nærmere regler for bestemmelsens  

 anvendelsesområde] Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (SF, EL og KRF):
 8)  

  

 Efter nr. 2 indsættes om nyt nummer:
 »01.  

  

 I  

  

 § 15, stk. 1,  

  

 indsættes  

 som  

  

 3. pkt.:
»Gebyrer på  

 betalingsmodtagerne kan samlet dække op til halvdelen af omkostningerne til  

 et  

 betalingssystem, som relaterer sig til indløsningen«.« [Maksimum på, hvilke gebyrer der kan lægges på  

 betalingsmodtagerne] Bemærkninger Til nr. 1, 3 og 4 I de indkomne høringssvar til forslag til lov om ændring af lov  

 om visse betalingsmidler (L 221) blev det påpeget, at det kun er indløser,  

 der  

 har en indløsningsaftale med betalingsmodtager, og at det derfor kun er  

 indløser, der kan pålægge betalingsmodtager gebyr.
Derfor foreslås det, at  

 »udsteder«  

 slettes i den foreslåede § 14, stk. 1, 2, 4 og 6, således at bestemmelsen  

 præciseres.
Til nr. 2 Den valgte formulering bør præciseres, således at det er  

 fuldstændig klart, at området for fysisk handel ikke bliver udvidet i forhold  

 til gældende lovgivning.
Som den foreslåede § 14, stk. 3, er formuleret i  

 lovforslaget, kan det medføre fortolkningstvivl om, hvorvidt  

 betalingstransaktioner, der hidtil er faldet uden for begrebet fysisk handel,  

 fremover bliver omfattet heraf og dermed bliver omfattet af gebyrforbuddet i  

 den foreslåede § 14, stk. 3.
 Derfor foreslås det, at den foreslåede § 14, stk. 3, ændres,  

 således at henvisningen i den gældende lovs § 14, stk. 1, nr. 2,  

 bliver skrevet ind i den foreslåede § 14,  

 stk. 3. Dette vil præcisere, at området for fysisk handel vil være det samme  

 som  

 i den gældende lov.
Til nr. 5 Forbuddet mod forskelsbehandling af betalingskort i den  

 foreslåede § 14, stk. 7, har vist sig at være komplekst og har blandt andet  

 givet anledning til tvivl om, hvilke betalingskort der ikke må  

 forskelsbehandles.
Intentionen med bestemmelsen har været at undgå  

 forskelsbehandling  

 og skabe lige konkurrence mellem forskellige debetkort.
For at gøre reglen  

 mere  

 fleksibel og praktisk anvendelig foreslås det, at der gives økonomi- og  

 erhvervsministeren bemyndigelse til at fastsætte nærmere regler, der  

 præciserer  

 bestemmelsens anvendelsesområde.
 Som det er sædvanlig praksis, vil de berørte parter blive  

 inddraget i udarbejdelsen af bekendtgørelsen.
Til nr. 6 og 7 Der henvises til bemærkningerne til nr. 2 og 5.
Til nr. 8 Bestemmelsen sikrer, at gebyrer, der lægges på betalingsmodtagerne  

 efter den 1. januar 2010, ikke kan overstige halvdelen af omkostningerne til  

 et  

 betalingssystem, som relaterer sig til indløsningen.
Else Winther Andersen (V)  

 Kim Andersen (V)  

 Rikke Hvilshøj (V)  

  

  fmd.  

  

 Christian Lund Jepsen (V)  

 Colette L.
Brix (DF)  

  

  nfmd.  

  

 Poul Fischer (DF)  

 Carina Christensen (KF)  

 Lars Barfoed (KF)  

 Mogens Nørgård Pedersen (KRF)  

 Frode Sørensen (S)  

 Jan Trøjborg (S)  

 Jens Peter Vernersen (S)  

 Ole Vagn Christensen (S)  

 Peder Sass (S)  

 Anne Grete Holmsgaard (SF)  

 Kim Sejr (RV)  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 221 Bilagsnr.
