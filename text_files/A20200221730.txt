Lov om ændring af lov om forsøg med et socialt frikort (Forlængelse af forsøg med et socialt frikort) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om forsøg med et socialt frikort, jf. lovbekendtgørelse nr. 1160 af 15. november 2019, foretages følgende ændringer:
 1. I § 1 ændres »2019 og 2020« til: »årene 2019-2022«.
 2. I § 2, stk. 3, indsættes som 3. og 4. pkt.:
»En borger, der har fået udstedt et socialt frikort i 2019, 2020 eller 2021, kan tjene op til 20.000 kr. skattefrit i hvert af årene 2021 og 2022. En borger, der har fået udstedt et socialt frikort i 2022, kan tjene op til 20.000 kr. skattefrit i året 2022.« 3. I § 6, stk. 2, ændres »2021« til: »2023«.
§ 2 Loven træder i kraft den 31. december 2020.
Givet på Marselisborg Slot, den 29. december 2020 Under Vor Kongelige Hånd og Segl MARGRETHE R.
