TEKNISK FORSKRIFT  

 Bestemmelser for certificerings- og inspektionsorganer  

 TF14 I medfør af § 10, stk. 2 og 3, og § 16, stk. 4, i  

 lov om erhvervsfremme, jf. lovbekendtgørelse nr. 1088 af 29. november  

 2000, samt i tilslutning til Erhvervsfremme Styrelsens bekendtgørelser  

 om akkreditering af virksomheder til certificering af personer, produkter og  

 systemer, samt til inspektion, og om akkreditering til certificering af  

 miljøstyringssystemer og til miljøverifikation  

 fastsættes:
Kapitel 1 Afgrænsning og generelt om akkreditering Afgrænsning § 1. Forskriften finder anvendelse på  

 virksomheder, dvs. certificerings- og inspektionsorganer, der ansøger  

 om akkreditering, eller som er akkrediteret af DANAK til at foretage:
 herefter benævnt certificeringsorgan(er),  

 inspektionsorgan(er) eller akkrediteret(de) organ(er).
Generelle krav for akkreditering § 2. For at blive akkrediteret og opretholde  

 akkrediteringen skal a) Certificering af produkter: Standarden DS/EN 45011  

 "Generelle krav til organer, der udfører produktcertificering",  

 fortolket i European co-operation for Accreditation s (EA s) retningslinie  

 EA-6/011) .
 b) Certificering af kvalitetsstyringssystemer:  

 Standarden DS/EN 45012 "Generelle krav til organer, der foretager  

 bedømmelse og certificering af kvalitetsstyringssystemer", fortolket i  

 EA s retningslinie EA-7/012) .
 c) Certificering af personer: Standarden DS/EN 45013  

 "Generelle kriterier for certificeringsorganer, der udfører  

 certificering af personale", fortolket i DANAK s retningslinie RL 3, oversat  

 fra EA s retningslinie EA-8/01 (tidligere EAC/G4).
 d) Certificering af miljøstyringssystemer:  

 DS/ISO/IEC Guide 663) "Generelle krav til organer, der  

 foretager bedømmelse og certificering af miljøledelsessystemer  

 (EMS)", fortolket i EA s retningslinie EA-7/02 suppleret med DANAK s  

 retningslinie RL 13.
 e) Certificering af energiledelsessystemer: DS/ISO/IEC  

 Guide 663) "Generelle krav til organer, der foretager  

 bedømmelse og certificering af miljøledelsessystemer  

 (EMS)" som fortolket i DANAK s retningslinie RL 15 og RL 16.
 f) Certificering af arbejdsmiljøledelsessystemer:  

 DS/ISO/IEC Guide 663) "Generelle krav til organer, der  

 foretager bedømmelse og certificering af miljøledelsessystemer  

 (EMS)" som fortolket i DANAK s retningslinie RL 17 og RL 18.
 § 3. Et akkrediteret organ må kun  

 erklære, at det er akkrediteret med hensyn til de aktiviteter, der er  

 dækket af akkrediteringsområdet.
 Stk. 2. Et akkrediteringsområde  

 fastlægges individuelt og afgrænses entydigt.
 Stk. 3. Ved fastlæggelsen af et  

 akkrediteringsområde angives:
 1) for certificering af produkter, processer, service- og  

 tjenesteydelser:
a) de produkter, service- og tjenesteydelser, der  

 certificeres; b) de standarder og/eller eventuelt andre normative  

 dokumenter, efter hvilke produkterne, service- og tjenesteydelserne  

 certificeres; c) hvilke funktioner certificeringen omfatter med hensyn  

 til typeprøvning, inspektion, vurdering og overvågning af  

 fabrikation og kvalitetsstyring samt overvågning og prøvning af  

 producerede produkter.
 2)for certificering af virksomheders ledelsessystemer:
 a) de standarder og/eller eventuelt andre normative  

 dokumenter, der fastlægger kravene til ledelsessystemet;  

 b) de erhvervssektorer m.v. inden for hvilke de enkelte ledelsessystemer  

 certificeres.
a) de aktiviteter personernes kvalifikationer skal  

 dække; b) de standarder og/eller eventuelt andre normative  

 dokumenter, hvor kravene til personernes kvalifikationer er  

 anført.
a) de inspektionsområder udtrykt ved produkter,  

 udstyr, materialer, installationer, anlæg, processer, service m.v., der  

 inspiceres; b) arten og rækkevidden af inspektionen, f.eks.  

 inspektion af nye produkter, inspektion under brug eller i drift; c) de standarder, regulativer, metoder, procedurer m.v.,  

 efter hvilke inspektionen udføres; d) type inspektionsorgan i henhold til betingelser for  

 uafhængighed.
 § 4. Alle ydelser, der falder ind under  

 akkrediteringsområdets afgrænsning, skal udføres med et  

 kvalitetsniveau, der svarer til kravene for udførelse af akkrediterede  

 ydelser.
 § 5. Et akkrediteret organ må ikke bruge  

 akkrediteringen på en sådan måde, at det bringer DANAK i  

 miskredit eller udtale sig misvisende og ukorrekt om akkrediteringen.
 Stk. 2. Akkrediteringen må ikke anvendes  

 på en sådan måde, at det kan opfattes, som om DANAK har  

 anerkendt eller godkendt produkt m.v., system eller person, som der er  

 udstedt certifikat for eller foretaget inspektion af.
 Stk. 3. Det akkrediterede organ skal sikre, at  

 akkrediteringsdokumentet, DANAK-logo og DANAK- rapporter m.v. eller dele  

 deraf ikke anvendes på en misvisende måde.
 § 6. Det akkrediterede organ er forpligtet til  

 efter meddelelse fra DANAK og inden for en af DANAK fastsat frist at foretage  

 ændringer i grundlaget for akkrediteringen som følge af  

 ændringer af akkrediteringskriterierne.
 § 7. Det akkrediterede organ skal informere DANAK  

 om alle ændringer i de forhold, der ligger til grund for  

 akkrediteringen, og som kan have betydning for opretholdelse af  

 akkrediteringen.
 Stk. 2. Det akkrediterede organ skal løbende  

 fremsende materiale til ajourføring af den kvalitetshåndbog,  

 DANAK er i besiddelse af.
 Stk. 3. Ved ændringer som anført i  

 stk. 1, der er foretaget i kvalitetshåndbogen eller anden  

 dokumentation, DANAK har modtaget, skal det akkrediterede organ henlede  

 DANAK's opmærksomhed herpå ved fremsendelse af  

 ajourføringsmaterialet.
 § 8. Det akkrediterede organ må ikke  

 aflønne personale eller eksperter, der deltager i de akkrediterede  

 aktiviteter, på en sådan måde, at aflønningen er  

 afhængig af antallet eller resultatet af certificeringer henholdsvis  

 inspektioner.
 § 9. Et akkrediteret organ er forpligtet til efter  

 anmodning at give DANAK alle nødvendige oplysninger til brug for  

 tilsynet med akkrediteringen, herunder oplysninger om de af det akkrediterede  

 organ anvendte takster og timepriser for certificering henholdsvis  

 inspektion, samt oplysning om kalkulationsgrundlaget herfor.
Stk. 2. Akkrediterede organer er forpligtet til at  

 modtage tilsynsbesøg af DANAK og udpegede sagkyndige.
Det  

 akkrediterede organ er tillige forpligtet til at sørge for, at et  

 tilsynsbesøg kan omfatte det akkrediterede organs akkrediterede  

 aktiviteter hos virksomheder m.v.
Kapitel 2 Bestemmelser for akkreditering til certificering § 10. Certificeringsorganet skal kræve, at  

 ansøgere om certificering oplyser om eventuelle nuværende eller  

 tidligere certifikater for samme område og om eventuelle tidligere  

 ansøgninger om certificering.
Certifikater for produkter, ledelsessystemer og  

 personer, generelt § 11. Certifikatet udformes, når der er  

 bestemmelser herfor i det pågældende certificeringssystem, i  

 henhold til disse bestemmelser.
 Stk. 2. Certifikatet skal udformes således,  

 at det automatisk er udløbet, dersom det ikke er forsynet med det  

 akkrediterede certificeringsorgans attestering af, at betingelserne for at  

 have certifikatet fortsat er opfyldt ved seneste overvågning eller  

 recertificering.
 Stk. 3. For certifikater, hvor der er anført  

 gyldighed på 3 år eller mindre, er det ikke påkrævet  

 at opfylde stk. 2.
Dokumenteret sporbar kalibrering § 12. Hvor opfyldelse af specifikationer verificeres  

 ved måling, skal måleudstyret hertil være kalibreret.
Der  

 skal foreligge dokumentation for sporbarhed af måleudstyrets  

 kalibrering til akkrediteret kalibreringslaboratorium,  

 primærlaboratorium eller nationalt referencelaboratorium, for så  

 vidt dette findes inden for området.  Der skal desuden foretages  

 bestemmelse af måleusikkerhed (se eventuelt DANAK´s Tekniske Forskrift  

 TF 8).
 Stk. 2. Virksomhedens dokumentation for sporbar  

 kalibrering må ikke være baseret på certifikater m.v. fra  

 andre virksomheder/laboratorier, der ikke er akkrediteret til kalibrering af  

 pågældende måleudstyr, men f.eks. kun har certifikat for  

 kvalitetsstyringssystem.
 Stk. 3. Certificeringsorganet skal kontrollere, at  

 den certificerede virksomheds videreførelse af den sporbare  

 kalibrering internt er dokumenteret korrekt gennem kalibreringsprocedurer og  

 interne registreringer (f.eks. i henhold til ISO 10012-1 og ISO 10012-2).
Kapitel 3 Bestemmelser for akkreditering til systemcertificering § 13. Akkreditering til certificering af  

 kvalitetsstyringssystemer og opfyldelse af krav vedrørende  

 fødevaresikkerhed efter HACCP i henhold til DS 3027 kræver  

 dokumentation for sammensætning af auditteam til certificering og  

 overvågning med dækning af faglig kompetence omfattende:
 Stk. 2. Certificeringsorganets procedurer skal  

 omfatte gennemgang af ansøgers risikovurdering.
 § 14. Certificeringsorganer skal sikre, at  

 virksomheder - forud for auditering af deres ledelsessystemer - har indhentet  

 information fra relevante myndigheder vedr. aftaler og udestående  

 forhold, der kan være relevante for certificeringen.
Bestemmelser for systemcertifikater § 15. Et certifikat for en virksomheds ledelsessystem  

 skal indeholde:
-	virksomhedens navn og adresse.
Alle adresser,  

 certifikatet omfatter, skal være angivet, evt. med henvisning til bilag  

 til certifikatet; -	angivelse af de produkter, serviceydelser og andre  

 aktiviteter, kunderne kan erhverve hos virksomheden, og som ledelsessystemet  

 dækker; -	systemstandarden og evt. andre normative dokumenter  

 med supplerende krav; -	certificeringsorganets navn og evt. logo, jf.
Teknisk  

 Forskrift TF 1; -	DANAK´s logo og akkrediteringens registreringsnummer,  

 jf.
Teknisk Forskrift TF 1; -	dato for certificeringens ikrafttrædelse og  

 gyldighedsperiode.
 Stk. 2. Hvor det er hensigtsmæssigt og ikke  

 leder til misforståelse af, at certifikatet alene dækker et  

 ledelsessystem, kan der i særlige tilfælde tillige angives legale  

 krav, produktstandarder eller andre normative dokumenter, som produkterne  

 skal opfylde.
Kapitel 4 Bestemmelser for akkreditering til produktcertificering § 16. De prøvninger, som  

 certificeringsorganet udfører selv eller foranlediger udført,  

 skal foretages som akkrediteret prøvning eller med dokumentation for  

 overensstemmelse med relevante  krav i DS/EN ISO/IEC 17025.
 § 17. Ved kontrol af kvalitetsstyring i forbindelse  

 med produktcertificering skal bedømmelsen foretages som ved  

 akkrediteret systemcertificering i overensstemmelse med relevante krav i  

 DS/EN 45012.
 § 18. De inspektioner, som certificeringsorganet  

 udfører selv eller foranlediger udført, skal foretages som  

 akkrediteret inspektion eller med dokumentation for overensstemmelse med  

 relevante krav i DS/EN 45004.
 § 19. Indgår der initialprøvning af  

 produktet som betingelse for certificering, og kan prøvningen kun  

 foretages på en prototype eller lignende, skal der umiddelbart efter  

 produktionsstart foretages undersøgelse af produkter fra produktionen  

 for bekræftelse af resultatet fra initialprøvningen på  

 prototypen.
Kapitel 5 Bestemmelser for akkreditering til personcertificering § 20. Certificeringsarbejdet skal organiseres  

 således, at beslutning om tildeling af certifikat og fortsat  

 opretholdelse eller tilbagekaldelse træffes af fagligt kompetent,  

 fastansat personale, der ikke selv har udført de aktiviteter, som  

 certificeringen og den løbende overvågning af certificeringen  

 omfatter.
 § 21. Certificeringsorganet skal forsyne  

 såvel den ansøgende person som den certificerede person med en  

 rapport over henholdsvis vurderingen i forbindelse med ansøgningen og  

 de foretagne overvågninger.
 Stk. 2. Certificeringsorganet må ikke betinge  

 sig, at rapporter m.v. er et fortroligt anliggende mellem  

 certificeringsorganet og den certificerede person.
Kapitel 6 Bestemmelser for akkreditering til inspektion § 22. Inspektionsorganer skal kende de målte  

 inspektionsresultaters nøjagtighed eller reference til  

 målingernes nøjagtighed og på foranledning oplyse deres  

 kunder herom.
 Stk. 2. Hvor inspektionsorganet som led i  

 inspektionsopgaven foretager aflæsning af andres måleudstyr, skal  

 dette klart fremgå af rapporten, og udstyret skal så vidt muligt  

 identificeres entydigt.
 Stk. 3. Eksakt bestemmelse af egenskaber skal foretages  

 som akkrediteret prøvning eller med dokumentation for overensstemmelse  

 med relevante krav i DS/EN ISO/IEC 17025.
Kapitel 7 Overgangsbestemmelser, ikrafttræden § 23. Forskriften træder i kraft den 1. april  

 2002.
 Stk.2. Ved ikrafttrædelsen ophæves  

 Teknisk Forskrift TF 14 af 16. februar 2000: "Bestemmelser for  

 certificerings- og inspektionsorganer".
