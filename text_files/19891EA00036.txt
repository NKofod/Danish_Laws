Nr BRB 36 Beretning over Forslag til folketingsbeslutning om en uddannelsesindsats i  

 forhold til Østlandene   

 Nr B 36 1989-90, 1. samling Afgivet af Uddannelsesudvalget Afgivet: 19900525 Udvalget har behandlet beslutningsforslaget i nogle møder og har herunder stillet spørgsmål til undervisnings- og forskningsministeren, som denne har besvaret skriftligt.
 Et flertal (udvalget med undtagelse af Fremskridtspartiets og  

 Centrum-Demokraternes medlemmer) opfordrer undervisnings- og  

 forskningsministeren til på nordisk plan at tage initiativer til et øget  

 uddannelsessamarbejde med de østeuropæiske lande på linje med EF's  

 aktiviteter.
 Flertallet opfordrer undervisnings- og forskningsministeren til senest den  

 30. september 1990 at fremlægge en redegørelse, der indeholder:
- forslag til konkrete uddannelsesforløb, som Danmark fremover kan tilbyde  

 østeuropæiske studerende, - forslag til institutioner, der kan deltage i sådanne programmer, - forslag til fremskaffelse af midler til disse aktiviteter, - oplysninger om, hvordan de danske folkehøjskoler kan inddrages i et  

 uddannelsesprogram, - oplysninger om, i hvilket omfang frivillige organisationer kan inddrages  

 i programmet, - oplysninger om, hvordan udsendelse af danske undervisere kan  

 tilrettelægges.
 Et mindretal (Centrum-Demokraternes medlem af udvalget) mener, at  

 initiativerne som hovedregel bør tages i samarbejde med EF.
 Mindretallet opfordrer derfor undervisnings- og forskningsministeren til  

 at fremlægge en redegørelse for Danmarks engagement i uddannelsessamarbejdet  

 med de enkelte Østlande, som det eksisterer i dag via vort medlemskab af EF,  

 samt hvilke tiltag Danmark ligeledes i tæt samarbejde med EF agter at tage  

 fremover.
 Mindretallet kan ikke forlods give tilsagn om at støtte udgifterne til de  

 af flertallet nævnte initiativer, men vil vurdere de enkelte forslag.
 P. u. v.
