Bekendtgørelse om ændring af bekendtgørelse om identifikation og indberetning af finansielle konti med tilknytning til udlandet § 1 I bekendtgørelse nr. 1316 af 20. november 2015 om identifikation og indberetning af finansielle konti med tilknytning til udlandet foretages følgende ændringer:
 1. § 14 affattes således:
»§ 14. Udtrykket »Centralbank« betyder en institution, der ved lov eller offentlig godkendelse er den øverste myndighed ud over jurisdiktionens regering selv, og som udsteder instrumenter, der skal sættes i omløb som valuta.
Denne bank kan omfatte en institution, der er adskilt fra jurisdiktionens regering, uanset om den ejes helt eller delvist af jurisdiktionen.« 2. § 19, stk. 2, ophæves.
 3. § 39, stk. 2, ophæves.
 Stk. 3 bliver herefter stk. 2.
 4. § 43, nr. 1, affattes således:
»1) En anden EU-medlemsstat.« 5. I § 43, nr. 2, litra b, ændres »bilaget« til: »liste B og C i bilag 1«.
 6. I § 43 indsættes som stk. 2:
»Stk. 2. Jurisdiktionerne omfattet af stk. 1, nr. 1 og 3 er angivet i liste A i bilag 1.« 7. I § 54, stk. 1, indsættes efter »SKAT«: », medmindre det Indberettende finansielle institut alene fører Konti, der er undtaget, er et helejet datterselskab af et sådant Indberettende finansielt institut og ikke fører andre Finansielle konti end ejerandelene ejet heraf, eller er en Investeringsenhed, hvor samtlige andel i egenkapital eller gæld i Enheden er omfattet af § 21, stk. 1, nr. 3, 2. pkt«.
 8. I § 102, stk. 2, indsættes efter »Indberettende finansielt institut«: », som skal registreres efter § 54,«.
 9. I § 105, nr. 1, ændres », eller er blevet« til: », eller har været«.
 10. § 106, stk. 1-3, affattes således:
 »Personer, hvorom der skal indberettes, og Enheder med Kontrollerende personer, der er Personer, hvorom der skal indberettes, skal til brug for indberetningen oplyse den indberetningspligtige om dansk cpr-, cvr- eller SE-nummer.
Stk. 2. For så vidt angår dansk cpr-, cvr- eller SE-nummer oplyses i første række cpr-nummeret.
Har den pågældende ikke cpr-nummer, men cvr-nummer, oplyses cvr-nummer.
Har den pågældende hverken cpr- eller cvr-nummer, men et SE-nummer, oplyses SE-nummer.
Stk. 3. For selskaber, fonde, foreninger, dødsboer og lignende, der hverken har cpr-, cvr- eller SE-nummer, afgives identifikationsoplysningerne om formanden eller en anden person, der er berettiget til at handle på vegne af Enheden eller den Person, hvorom der skal indberettes.« 11. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 1. januar 2017.
Skatteministeriet, den 30. november 2016 Karsten Lauritzen / Per Hvas Bilag 1 »Bilag 1 Liste A.
Jurisdiktioner, som er Deltagende jurisdiktioner, jf. § 43, stk. 1, nr. 1 eller 3, og som der skal indberettes om efter kapitel 9 vedrørende kalenderåret 2016 og senere kalenderår:
1) Andorra 2) Belgien 3) Bulgarien 4) Cypern 5) Estland 6) Finland 7) Frankrig 8) Gibraltar 9) Grækenland 10) Irland 11) Italien 12) Kroatien 13) Letland 14) Liechtenstein 15) Litauen 16) Luxembourg 17) Malta 18) Monaco 19) Nederlandene 20) Polen 21) Portugal 22) Rumænien 23) Saint-Barthélemy 24) San Marino 25) Schweiz 26) Slovakiet 27) Slovenien 28) Spanien 29) Storbritannien 30) Sverige 31) Tjekkiet 32) Tyskland 33) Ungarn 34) Østrig Liste B.
Jurisdiktioner, som er Deltagende jurisdiktioner, jf. § 43, stk. 1, nr. 2, og som der skal indberettes om efter kapitel 9 vedrørende kalenderåret 2016 og senere kalenderår:
1) Anguilla 2) Argentina 3) Barbados 4) Bermuda 5) Cayman-øerne 6) Colombia 7) Curaçao 8) De Britiske Jomfruøer 9) Færøerne 10) Grønland 11) Guernsey 12) Indien 13) Island 14) Isle of Man 15) Jersey 16) Korea 17) Mexico 18) Montserrat 19) Nederlandene, for så vidt angår Bonaire, Sint Eustatius og Saba 20) Niue 21) Norge 22) Seychellerne 23) Sydafrika 24) Turks- og Caicosøerne Liste C.
Jurisdiktioner, som er Deltagende jurisdiktioner, jf. § 43, stk. 1, nr. 2, og som der skal indberettes om efter kapitel 9 vedrørende kalenderåret 2017 og senere kalenderår:
