Nr BTL 37 Betænkning over Forslag til lov om ændring af aktieafgiftsloven   

 Nr L 37 1990-91, 2. samling Afgivet af Skatteudvalget Afgivet: 19910417 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Nogle af udvalgets spørgsmål og ministerens besvarelse heraf er optrykt  

 som bilag til betænkningen.
 Endvidere har udvalget modtaget en skriftlig henvendelse fra Foreningen af  

 Danske Børsmæglerselskaber.
 Herefter indstiller et flertal (Det Konservative Folkepartis,  

 Venstres, Fremskridtspartiets, Centrum-Demokraternes, Det Radikale Venstres  

 og Kristeligt Folkepartis medlemmer af udvalget) lovforslaget til  

vedtagelse uændret.
 Et mindretal (Socialdemokratiets medlemmer af udvalget) vil  

 redegøre for sin stilling til lovforslaget ved 2. behandling.
 Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Hans Erenbjerg (S) Stavad (S) Ove Fich (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Nogle af udvalgets stillede spørgsmål til skatteministeren og dennes svar  

 herpå Spørgsmål 2:
»Hvor stor en del af det samlede antal aktietransaktioner foregår  

 mellem en dansk og en udenlandsk part? Forventer Skatteministeriet, at denne  

 del vil stige de kommende år?» Svar:
 Som udtryk for de samlede overdragelser af aktier til og fra udlandet er  

 vist de hermed forbundne registrerede kapitalbevægelser til og fra udlandet.
Registrerede kapitalbevægelser fra og til udlandet ved overdragelse af  

 aktier Kilde: Danmarks Nationalbanks kvartalsoversigt - febr. 1991 I tabellen er vist aktieoverdragelser til og fra udlandet.
Der foreligger  

 derimod ikke oplysninger, der gør det muligt at beregne forholdet mellem  

 disse overdragelser og det samlede antal aktieoverdragelser, da der ikke er  

 oplysninger om den afgiftsfrie del af de indenlandske overdragelser.
Det danske aktiemarked er af forholdsvis beskeden størrelse, og mange  

 danske aktier omsættes ikke.
Det må i de nærmeste år forventes, at den øgede  

 internationalisering og udsigten til yderligere vækst i pensionsformuerne  

 samt ønsker om risikospredning vil føre til, at danske investorer i højere  

 grad placerer i udenlandske aktier.
 Spørgsmål 3:
»Kan skatteministeren ikke give en vurdering af provenutabet, såvel  

 nu som på længere sigt?» Svar:
Efter gældende regler er overdragelse af børsnoterede aktier fra en  

 udenlandsk fondshandler til et dansk børsmæglerselskab fritaget for  

 aktieafgift, mens øvrig aktieoverdragelse fra en udenlandsk part til en dansk  

 part er afgiftsbelagt.
Med lovforslaget bliver al aktieoverdragelse fra en  

 udenlandsk part til en dansk part fritaget for afgift.
 I 1990 udgjorde afgiften fra handler, hvor overdrageren var hjemmehørende  

 i udlandet, ca. 17 mill. kr., jf. svaret på spørgsmål 8, hvilket er mere end  

 en halvering i forhold til 1989. Ved uændret adfærd vil det umiddelbare  

 provenutab som følge af lovforslaget derfor være i denne størrelsesorden.
 Det er vanskeligt at skønne over lovforslagets provenutab på længere sigt,  

 hvor sammenligningsgrundlaget er overdragelser med uændret  

 aktieafgiftslovgivning.
 På den ene side kan det i de nærmeste år forventes, at danske investorer i  

 højere grad placerer i udenlandske aktier, jf. svaret på spørgsmål 2, og hvis  

 disse handler foretages direkte med en udenlandsk part uden om et dansk  

 børsmæglerselskab, ville dette med uændret lovgivning udløse aktieafgift.  

 Herved forøges provenutabet.
 Ændringer i handelsmønstret vil på den anden side kunne reducere  

 provenutabet, såfremt danske investorer i stedet for at handle direkte med en  

 udenlandsk part køber børsnoterede aktier fra en udenlandsk fondshandler via  

 et dansk børsmæglerselskab og dermed sparer aktieafgift.
 Det bemærkes, at den samlede aktieafgift efter gældende regler forventes  

 at indbringe ca. 900 mio. kr. i 1991.
 Spørgsmål 7:
»Der udbedes en fyldestgørende liste over, hvem der skal betale  

 aktieafgift, såvel efter de nugældende regler som efter lovforslagets  

 regler.« Svar:
 Der henvises til vedlagte bilag.
Skatteministeriet, Skattepolitisk Sekretariat, den 28. februar 1991.
Aktieafgiftspligt efter lov nr. 228 af 22. april 1987 De med * markerede handler fritages for afgift efter L 37 Dk BMS: Dansk Børsmæglerselskab.
 a) Afgiftsfri for børsnoterede aktier.
 Spørgsmål 8:
»I hvor mange tilfælde er der i 1988 og 1989 indbetalt afgift efter  

 reglerne i § 5, stk. 1, sidste punktum, der nu foreslås ophævet? Hvad  

 udgjorde afgiften i alt i disse tilfælde? (Omtrentlige tal er selvfølgelig tilstrækkelige.)» Svar:
Told- og Skattestyrelsen har i sit aktiehandelsregister optalt de af den  

 gældende aktiehandelslovs § 5, stk. 1, sidste punktum, omfattede,  

 afgiftsberigtigede aktiehandler for årene 1988, 1989 og 1990 med følgende  

 resultat: Antal Afgiftssum 1988 1.358 23.856 mio. kr.
1989 2.673 38.785 - - 1990 2.939 17.095 - - Tallene for 1990 er medtaget for at illustrere den kraftige reduktion i  

 afgiftsprovenuet fra 1989 til 1990.
 Spørgsmål 9:
»Hvorledes har det hidtil været kontrolleret, at der i de  

 afgiftstilfælde, der nu foreslås ophævet, er blevet indbetalt afgift?» Svar:
Det er efter aktieafgiftslovens § 8, stk. 1, Statsskattedirektoratet, nu  

 Told- og Skattestyrelsen, der kontrollerer afgiftsberigtigelsen.
Kontrollen  

 udøves dels på styrelsens eget initiativ, dels på grundlag af indberetninger  

 fra de lokale skattemyndigheder og de regionale told- og skatteregioner.
 Spørgsmål 12:
»Hvor stort provenu har aktieafgiften indbragt siden dens indførelse  

 1. juni 1987?» Svar:
Provenu af aktieafgift 1987-1990 1) Foreløbige regnskabstal.
 2) Seneste skøn.
