 Da det var almindeligt kendt, at forskellige antibiotika udviser  

 vækstfremmende virkning, kunne der ikke udstedes patent på en vækstfremmende  

 komposition, som indeholdt et antibiotikum.
 Henvisningen til ældre patenter på foderstoffer med et indhold af et  

 antibiotikum som vækstfremmende bestanddel kunne ikke fremdrages som  

 præcedens.
År 1984, den 17. januar afsagde patentankenævnet (Beyer, Grønning-Nielsen,  

 P.F.
Jensen, A.
Sørensen, Vørts) følgende k e n d e l s e i sagen j.nr.
P. 25/79:
Klage fra F.
Hoffmann-La Roche & Co.
Aktiengesellschaft, Schweiz, v/patentbureau Plougmann & Vingtoft over patentdirektoratets afgørelse af 23. april 1979 af patentansøgning nr.  

 4772/68.
Den 3. oktober 1968 indgav klageren en ansøgning om patent på en  

 vækstfremmende komposition.
Ansøgningen indeholdt 8 krav, hvoraf krav 1 lød  

 således:
»Vækstfremmende komposition, k e n d e t e g n e t ved, at den  

 indeholder forbindelsen X-537 A eller et fysiologisk acceptabelt salt  

 deraf.« Patentdirektoratet udtalte i skrivelse af 10. februar 1978 bl.a.:
 »Det er almindelig kendt, at forskellige antibiotika udviser  

 vækstfremmende virkning, når de tilsættes et dyrefoder, hvilket da heller  

 ikke bestrides af Dem.
 De fordele der knytter sig til at antibiotikum X-537A har en struktur, der  

 adskiller sig væsentligt fra andre kendte antibiotika, og næsten ikke udviser  

 antibiotisk virkning »in vivo«, kan ikke tages i betragtning ved  

 bedømmelsen af den foreliggende opfindelses patenterbarhed, da det er kendt,  

 at udvælgelsen af antibiotika til dyrefoder med fordel må ske blandt  

 antibiotika - hvis strukturer iøvrigt varierer væsentligt fra antibiotikum  

 til antibiotikum - som i det væsentlige kun virker in vitro, jfr. f.eks.  

 beskrivelsen til dansk patentansøgning nr. 1849/65, der svarer til dansk  

 fremlæggelsesskrift nr. 135.973.
Det må derfor fastholdes, at det må anses for nærliggende for en fagmand  

 at undersøge, om antibiotikum X-537A har en vækstfremmende virkning, og det  

 skønnes derfor vedblivende, at ansøgningen ikke indeholder noget  

 patenterbart.' Hertil anførte klageren i skrivelse af 12. februar 1979 bl.a. følgende:
»Det kan på ingen måde tiltrædes, at det skulle have været  

 nærliggende at forsøge at anvende antibiotikum X-537A (i det følgende benævnt  

 »Lasalocid«) som vækstfremmende middel, og dette så meget mindre,  

 når man tager direktoratets kriterium i betragtning, i henhold til hvilket en  

 antibiotisk virkning skulle gøre en vækstfremmende effekt nærliggende.  

 Lasalocid er nemlig ikke noget ægte antibiotikum, da det om Lasalocid kun var  

 kendt (J.
Am.
Chem.Soc. 73 (1951), side 5259 - 5298, kopi vedlagt), at det  

 kun har en betydningsløs antibiotisk virkning.
Selv hvis man antog en  

 antibiotisk virkning hos Lasalocid, gør dette det på ingen måde nærliggende,  

 at stoffet også udviser en vækstfremmende virkning, thi mange antibiotika  

 påvirker overhovedet ikke væksten eller skader den endog - jfr. vedlagte  

 forsøgsrapport, der angår en sammenligning mellem Lasalocid og det i  

 fjerkræopdrætningen ofte anvendte antibiotikum Monensin.' Den 23. april 1979 afslog patentdirektoratet ansøgningen med følgende  

 begrundelse:
 »Som tidligere herfra anført og som også af Dem tiltrådt, er det  

 almindelig kendt, at en række antibiotika har en vækstfremmende virkning, når  

 de sættes til dyrefoder.
 Det er også kendt, at man - ved eftersøgning blandt antibiotika af  

 yderligere vækstfremmende additiver til brug i foderstoffer - i de senere år  

 navnlig har interesseret sig for sådanne, som udviser en ringe virkning  

 »in vivo«, jfr. i øvrigt det i skrivelse herfra af 10. februar 1978  

 anførte.
På denne baggrund må det være klart, at også et antibiotikum som X-537 A -  

 lasalocid vil være et af dem, fagmanden vil interessere sig for, da det vides  

 at være aktivt »in vitro« mod visse bakterier og ikke væsentligt  

 aktivt »in vivo« (jfr.
J.
Am.
Chem.
Soc. 73, (1951), side  

 5295-5296). Det er derfor nærliggende for fagmanden at undersøge virkningen  

 af dette antibiotikum og herved konstatere, at det virker vækstfremmende.
 I denne forbindelse skal bemærkes, at Deres gengivelse af direktoratets  

 kriterier for den tilskyndelse, der foreligger med hensyn til undersøgelse af  

 hvilke stoffer, der virker vækstfremmende - nemlig at en antibiotisk virkning  

 gør en vækstfremmende virkning nærliggende - således er et ufuldstændigt  

 billede af den holdning, som er kommet til udtryk i direktoratets skrivelser  

 om dette spørgsmål.
 Ud over påstanden om, at det er overraskende, at lasalocid virker  

 vækstfremmende, er det endvidere angivet som patentbegrundende, at virkningen  

 er uventet stor i sammenligning med visse andre antibiotika, i hvilken  

 sammenhæng der er fremsendt en forsøgsrapport, som til dels er ufuldstændig,  

 idet test I alene angiver slutværdierne for gennemsnitsvægten af  

 forsøgsdyrene med bemærkning om, at forskellene er signifikante, og idet test  

 II ikke indeholder kontrolforsøg.
Til sidstnævnte påstand er at bemærke, at når først man har konstateret en  

 vækstfremmende virkning ved lasalocidet, så vil det også være klart, at det  

 sandsynligvis vil have en virkning, der afviger fra den, andre antibiotika  

 har.
Da påvisningen heraf alene kræver simple forsøg, kan en konstatering af  

 en større vækstfremmende virkning end den visse andre antibiotika har, ikke  

 anses for patentbegrundende.' Denne afgørelse har klageren ved skrivelse af 22. juni 1979 indbragt for  

 patentankenævnet med påstand om, at afgørelsen omstødes.
 Som begrundelse for denne påstand har klageren bl.a. fremført:
 »Patentdirektoratets afslag af 23. april 1979 er affattet på en  

 tendentiøs måde og anvender bl.a. en patentretligt ikke tilladelig,  

 tilbageskuende betragtning.
Patentdirektoratet påstår nemlig uden videre, at det skulle være  

 nærliggende at undersøge »virkningen« af antibiotikum X-537 A og  

 herved konstatere, at det virker vækstfremmende.
Hvilken  

 »virkning«? Det kan ikke have været nærliggende blandt de overordentlig mange mulige  

 »virkninger« specifikt at undersøge antibiotikum X-537 A for den  

 virkning, der er den patentbegrundende i det foreliggende tilfælde, nemlig  

 den vækstfremmende virkning.
 Omvendt kan det ikke have været nærliggende under en søgning efter et  

 vækstfremmende middel blandt den overvældende mængde kendte forbindelser  

 netop at udvælge antibiotikum X-537 A.
 For det første må det nemlig fastholdes, at der ikke alment kan drages  

 slutninger fra en antibiotisk virkning af et produkt til en vækstfremmende  

 virkning: antibiotikas vækstfremmende virkning er af rent empirisk art .....
 For det andet gælder, at selv hvis der havde bestået en relation mellem  

 antibiotika og vækstfremmende virkning, så var det foreliggende antibiotikum  

 X-537 A på prioritetsdagen relateret til en så svag antibiotisk virkning  

 ....., at det næppe kunne henregnes til antibiotika eller i hvert fald højst  

 kunne regnes til »akademiske antibiotika« uden praktisk værdi: i  

 alle tilfælde ville man ikke som et første valg klassificere det som et  

 »antibiotikum«.
 På prioritetsdagen for den foreliggende ansøgning kunne det således  

 umuligt være nærliggende netop at udvælge det »akademiske«  

 antibiotikum X-537 A og teste det som vækstfremmende middel.
Under ansøgningens behandling er det ved forsøgsrapport blevet påvist, at  

 antibiotikum X-537 A har en betydelig vækstfremmende virkning hos kyllinger,  

 og at denne vækstfremmende virkning er overlegen i forhold til den  

 vækstfremmende virkning af de to til sammenligning anvendte antibiotika.
Det  

 er under sagens behandling blevet fremhævet, at det ene af disse antibiotika,  

 det kendte antibiotikum Monensin, ligesom antibiotikum X-537 A er er  

 polyetherantibiotikum, så at sammenligningen også i strukturel henseende er  

 en relevant sammenligning.
Patentdirektoratet har nu i afslagsbegrundelsen påstået, at  

 forsøgsrapporten skulle være »til dels ufuldstændig«, idet - test I i stedet for talmæssige grænseværdier angiver de kvalitative  

 udsagn »definitely significant« (mere end 10 forskel) og  

 »highly significant« (mere end 20 forskel), og fordi - test II ikke indeholder kontrolforsøg. ....
Ved test II er kontrolforsøg ikke tilvejebragt (da der jo med det  

 pågældende forsøg er tale om en sammenligning). Data fra test I stammer fra  

 en fremmed prøvningsinstitution, er altså ikke fra ansøgerne selv, og de  

 manglende 10- og 20-værdier kan derfor ikke uden videre tilvejebringes.
De  

 anførte data fra test I og test II er imidlertid også uden de pågældende  

 supplementer tilstrækkeligt tydelige.
Med udsagnene »definitely  

 significant« og »highly significant« i test I bevidnes det jo,  

 at forskellene ikke ligger inden for fejlgrænsen, dvs. at forskellene rent  

 faktisk er til stede; dette faktum ville ikke ændres ved tilføjelse af de  

 nævnte fejlgrænser for enkeltværdierne.
Med hensyn til manglende  

 kontrolforsøg i test II må det fremhæves, at allerede test I har bevist en  

 faktisk vækstforøgelse forårsaget af antibiotikum X-537 A på kyllinger  

 sammenlignet med de ubehandlede kontroller.
Test II viser nu, at dette  

 antibiotikums vækstfremmende virkning er overlegen i forhold til Tiamutilin;  

 et yderligere kontrolforsøg som bevis for, at der rent faktisk foreligger  

 vækstfremmende virkning, er derfor ikke ubetinget nødvendigt.' Sagen har været behandlet på nævnets møde den 7. november 1983.
For klageren mødte civilingeniør O.
Plougmann, der forelagde sagen og  

 oplyste, at tilsvarende ansøgninger har ført til patent i Norge, Sverige og  

 Schweiz.
Han anmodede om, at ansøgningen måte blive behandlet på grundlag af  

 følgende 3 krav, der betegner en begrænsning i forhold til de tidligere  

 fremsendte krav og i alt væsentligt svarer til de krav, der er blevet  

 godkendt i de førnævnte 3 lande.
 »1. Dyrefoder indeholdende et fodertilsætningsmiddel til forbedring  

 af fodereffektiviteten hos dyr, især fjerkræ, k e n d e t e g n e t ved, at  

 foderet pr. 100 vægtdele indeholder fra ca. 0,001 til ca. 0,0125 vægtdel af  

 forbindelsen X-537 A eller et fysiologisk acceptabelt salt deraf som  

 fodertilsætnigsmiddel.
 2. Dyrefoder ifølge krav 1, k e n d e t e g n e t ved, at mængden af  

 fodertilsætningsmidlet er ca. 0,00323 del til ca. 0,00625 del.
3. Dyrefoder ifølge krav 1, k e n d e t e g n e t ved, at mængden af  

 fodertilsætningsmidlet er ca. 0,005 del.« På forespørgsel fra civilingeniør Plougmann oplyste nævnet, at man ikke  

 fandt anledning til at betvivle, at den omhandlede forbindelse har en  

 vækstfremmende virkning.
 Nævnet skal udtale:
Klageren fremfører, at der ikke kan drages slutning fra en antibiotisk  

 virkning af et produkt til en vækstfremmende virkning.
Nævnet er enig i, at  

 en antibiotisk virkning ikke nødvendigvis er sammenknyttet med en  

 vækstfremmende virkning, men da det er almindeligt kendt, at forskellige  

 antibiotika udviser vækstfremmende virkning, frembyder det ikke noget særlig  

 ejendommeligt i sig selv at undersøge, om et givet antibiotikum måtte have en  

 sådan virkning.
Foranlediget af klagerens argumentation imod denne betragtning bemærkes,  

 at der ikke herved er institueret en ny praksis.
Der kan således henvises  

 til, at patentkommissionen under den tidligere patentlov i 1967 efter  

 indsigelse afslog den den 16. april 1962 fremlagte ansøgning nr. 1296/60 om  

 patent på et foderstof, kendetegnet ved et indhold af et spiramycin, bl.a.  

 under henvisning til, at det på ansøgningens prioritetsdag var almindeligt  

 kendt at anvende antibiotika i foder med vækstfremmende virkning.
Denne  

 afgørelse blev prøvet ved en særlig kommission, der stadfæstede afgørelsen  

 den 14. marts 1968, idet man var »enig med patentkommissionen i, at det  

 må være nærliggende for en fagmand at undersøge nye antibiotikas  

 vækstfremmende virkning, hvorfor det ikke har krævet nogen opfinderisk  

 indsats, men simple forsøge at påvise spiramycinets virkning i den her  

 omhandlede forbindelse«.
Nævnet kan ikke tiltræde klagerens anbringende om, at X-537 A næppe kan  

 henregnes til antibiotika.
Det fremgår klart af J.
Am.
Chem.73 (1951), side  

 5395-5296, at X-537 A er et antibiotikum, der er aktivt in vitro mod visse  

 bakterier, men ikke væsentligt aktivt in vivo.
Nævnet er enig med  

 patentdirektoratet i, at den vækstfremmende virkning af antibiotika, der især  

 udviser aktivitet in vitro, har særlig interesse som potentielle  

 vækstfremmende bestanddele af foder, idet antibiotika, der især udviser  

 aktivitet in vivo, har særlig betydning i den veterinære medicin.
Spørgsmålet synes herefter at være, om X-537 A udviser en særlig teknisk  

 virkning sammenlignet med andre vækstfremmende stoffer.
Den af klageren  

 fremsendte forsøgsrapport dateret 20. november 1978 omtaler sammenlignende  

 forsøg mellem X-537 A (lasalocid) og henholdsvis monensin og tiamutilin.
Det  

 fremgår af rapporten, at monensin har en negativ virkning på væksten, og  

 dette antibiotikum kan derfor ikke være et rimeligt sammenligningsgrundlag.  

 Det fremgår endvidere, at et forsøg med 48 kyllinger har vist, at 500 ppm  

 tiamutilin i drikkevandet giver en gennemsnitlig tilvækst på 175 g på 4 dage,  

 medens 125 ppm X-537 A i foderet giver en gennemsnitlig tilvækst på 189 g på  

 4 dage.
Som udtalt ved den mundtlige forhandling finder nævnet ikke anledning  

 til at betvivle de foreliggende forsøgsresultater, men man finder ikke, at  

 der derved er konstateret en særlig teknisk virkning, der kan anses for  

 patentbegrundende.
 Under sagens behandling har klageren fremført, at der tidligere er meddelt  

 dansk patent på foderstof med et indhold af et antibiotikum som  

 vækstfremmende bestanddel, og har i denne forbindelse henvist til de danske  

 patenter nr. 92.774, 94.027, 96.588, 99.187, 99.540 og 103.159. Disse  

 patenter er udstedt i tiden fra 1962 til 1965, dvs. før den særlige  

 patentkommissions foran omtalte afgørelse af 14. marts 1968.
Allerede af denne grund findes disse patenter ikke med rette at kunne  

 fremdrages som præcedens.
Dertil kommer, at det ikke ud fra det foreliggende  

 kan afvises, at der i disse sager har været tale om særlige forhold ud over  

 konstatering af en vækstfremmende virkning, men det er i øvrigt ikke nævnets  

 opgave at tage stilling hertil.
Af de anførte grunde finder nævnet ikke, at ansøgningen angår en  

 patenterbar opfindelse.
Idet de for nævnet fremlagte ændrede krav ikke kan  

 føre til andet resultat, tiltrædes det, at ansøgningen er afslået.
Herefter bestemmes:
 Den påklagede afgørelse stadfæstes.
J.
Beyer.
Grønning-Nielsen.
P.F.
Jensen.
Ansgar Sørensen.
S.A.
Vørts.
