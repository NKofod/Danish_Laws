Erstatningsansvarsloven § 26  godtgørelse for tort, nævnets j.nr. 19-520-05120 Den 14-årige ansøger kom gående ad en sti og lagde mærke til skadevolder, som kom slentrende imod hende.
Det var hendes opfattelse, at han var meget fuld.
Da hun gik forbi ham, tog han fat i hendes arm og skubbede hende ned på jorden.
Han satte sig, og holdt hende fast, da hun forsøgte at rejse sig.
Han råbte til hende, at hun skulle blive liggende, mens han prøvede at få hendes bukser af.
Han slog hende på låret med knyttet hånd, og det lykkedes ham til sidst at få bukserne trukket ned om hendes ankler.
Han lagde sig herefter oven på hende, og forsøgte at få hendes shorts af, men hun gjorde så meget modstand, at dette ikke lykkedes ham.
Skadevolder forsøgte i stedet at tage sine egne bukser af, men hun gjorde fortsat meget modstand ved at slå, sparke og skubbe til ham.
Herefter ankom en ukendt person til stedet, og dette fik skadevolder til at flygte fra stedet.
Nævnet lagde til grund, at ansøgeren havde været udsat for forsøg på voldtægt og besluttede at tilkende ansøger en godtgørelse for tort på 40.000 kr. i medfør af erstatningsansvarslovens § 26, stk. 2. Nævnet lagde vægt på, at ansøger var blevet udsat for forsøg på voldtægt.
Da hændelsen fandt sted efter den 01-04-2018, fastsatte nævnet størrelsen på godtgørelse i overensstemmelse med lovændringen af erstatningsansvarslovens § 26, stk. 2, hvor det generelle niveau for tortgodtgørelse efter erstatningsansvarslovens § 26, stk. 2 blev forhøjet.
