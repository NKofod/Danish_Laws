 Ved noteveksling af 9. juni 1966 og 14. februar 1967 mellem den israelske  

 ambassade og udenrigsministeriet er der afsluttet følgende overenskomst om  

 oversættelse til engelsk af dokumenter vedrørende bistand i retssager:
Oversættelse ISRAELS AMBASSADE Verbalnote.
 Israels ambassade bevidner det kgl. danske udenrigsministerium sin  

 højagtelse og har efter samtaler angående det sprog, der skal anvendes i  

 dokumenter vedrørende gensidig bistand i retssager, ydet af danske  

 myndigheder til israelske myndigheder og vice versa den ære at foreslå  

 følgende:
 1. Israelske judicielle og ekstrajudicielle  

 dokumenter, der skal forkyndes i Kongeriget Danmark, og retsanmodninger med  

 bilag, vedrørende vidneafhøring, fremlæggelse af dokumenter eller foretagelse  

 af andre retshandlinger, skal ledsages af en bekræftet oversættelse til  

 engelsk.
 2. Danske judicielle og ekstrajudicielle dokumenter,  

 der skal forkyndes i Israel, og retsanmodninger med bilag, vedrørende  

 vidneafhøring, fremlæggelse af dokumenter eller foretagelse af andre  

 retshandlinger, skal ledsages af en bekræftet oversættelse til engelsk.
 Såfremt disse forslag kan tiltrædes af den danske regering, henstilles  

 det, at denne note og det kgl. danske udenrigsministeriums svar skal  

 betragtes som udgørende en overenskomst mellem de to regeringer vedrørende  

 denne sag, der træder i kraft på datoen for ministeriets svar.
 Israels ambassade benytter denne lejlighed til over for det kgl. danske  

 udenrigsministerium at forny forsikringerne om sin mest udmærkede højagtelse.
 København, den 9. juni 1966.
Det kgl. danske udenrigsministerium, København.
Oversættelse UDENRIGSMINISTERIET Verbalnote.
 Udenrigsministeriet har den ære at anerkende modtagelsen af en sålydende  

 note af 9. juni 1966 fra Israels ambassade:
(Her følger ordlyden af den israelske note.) I besvarelse heraf har udenrigsministeriet den ære at meddele ambassaden,  

 at de i nævnte note stillede forslag kan tiltrædes af den danske regering, og  

 at denne er indforstået med, at ambassadens note og nærværende note udgør en  

 overenskomst mellem Danmarks regering og Isreaels regering med gyldighed fra  

 samme dato.
 København, den 14. februar 1967.
Israels ambassade, København.
 Udenrigsministeriet, den 28. november  

 1967.
H.
Tabor.
