Resumé En patient på sikringsafdelingen klagede over at afdelingens  

 ledelse og Vestsjællands Amt havde afslået hans anmodning om at måtte lade  

 sig tatovere  

 på armene.
Afslaget var givet på baggrund af et generelt forbud mod  

 tatovering  

 under indlæggelse.
Ombudsmanden havde ikke grundlag for at kritisere at  

 sikringsafdelingens ledelse generelt havde forbudt tatovering under  

 indlæggelse  

 på afdelingen.
Ombudsmanden henviste til det sikringsafdelingens ledelse  

 havde  

 oplyst om afdelingens patientgruppe og om at patienterne, når sygdommen kan  

 kontrolleres under mindre frihedsberøvende former, har et retskrav på  

 udskrivning fra sikringsafdelingen.
 Ombudsmanden kritiserede derimod Vestsjællands Amt for manglende  

 underretning til klageren om sagens behandling og for manglende partshøring.  

 (J.nr. 1997-1930-424).
 Forbud mod tatovering under indlæggelse på sikringsafdelingen  

 på Amtshospitalet i Nykøbing Sj.
Det fremgik af sagens akter  

 at Sundhedsvæsenets Patientklagenævn den 12. august 1996 videresendte en  

 klage  

 fra A, der var patient på sikringsafdelingen på Amtshospitalet i Nykøbing  

 Sjælland, til behandling i Vestsjællands Amt.
Klagen vedrørte et afslag fra  

 amtshospitalet på at A kunne lade sig tatovere.
 Den 12. november 1996 bad  

 Vestsjællands Amt amtshospitalet om en udtalelse i sagen, og i udtalelse af  

 4.  

 december 1996 oplyste hospitalet bl.a. følgende:
"Domfældte har igennem  

 ½-1 år lejlighedsvis fremsat ønske om at blive tatoveret, idet han efter  

 rygeophør har fået et vist overskud af lommepengebeløbet.
Hans ønske er at  

 blive tatoveret med sorte streger på begge arme.
Hans ønske om en sådan  

 tatovering har været fremsat med vekslende energi, ligesom han, formentlig  

 som  

 følge af sin sygdom har fremtrådt meget ambivalent i sit ønske.
Ovennævntes korte  

 sygehistorie skrives alene til Sundhedsforvaltningens orientering, men det er  

  

 ikke  

  

 individuelle overvejelser om denne  

 patient der begrunder afvisningen af hans ønske om tatovering.
Der er derimod  

 tale om et generelt forbud der gælder alle patienter.
Sikringsafdelingen er en  

 særlig institution indenfor det psykiatriske behandlingssystem målrettet til  

 psykiatrisk behandling af særlig farlige sindssyge personer under en  

 frihedsberøvelse mere restriktiv end under almindelig fængselsmæssige  

 forhold.  

 Det er den lægelige målsætning, at indlæggelse i Sikringsafdelingen er af  

 kortest mulig varighed til at sikre, at patienten kan behandles under mindre  

 frihedsberøvende rammer.
For enkelte patienter vil indlæggelsen blive meget  

 langvarig som det er tilfældet med (A), en afgørelse der kan indbringes for  

 retten, hvis den domfældte ønsker det.
Patientgruppen er præget af  

 svær sindssygdom, og de har alle begået kriminalitet eller voldshandlinger.  

 Dette betyder, at der udover en intensiv psykiatrisk behandling er en  

 intensiv  

 observation og kontrol af mere sikkerhedsmæssig art i afdelingen.
Af denne  

 grund er patienternes mulighed for aktivering meget begrænsede, idet såvel  

 personalemæssige og bygningsmæssige forhold sætter snævre rammer for hvilke  

 aktiviteter der kan etableres.
Der er mulighed for gymnastikterapi,  

 værkstedsterapi, skolegang og i perioder madlavning, men patienten vil i  

 store  

 dele af hverdagen være henvist til egen sysselsætning og egne aktiviteter.
De  

 begrænsede muligheder, i kombination med patientens ofte forstyrrede  

 selvopfattelse og realitetstilpasning bevirker for nogen patienter en total  

 ligegyldighed med egen person, herunder hygiejne, påklædning, frisurer m.v.  

 hos andre patienter kan det give en sygelig optagethed af egen krop, dennes  

 udseende og funktioner bl.a. med ønske om ændring af frisurer, skæg og kost-  

 og  

 rygevaner.
 Det er vanskeligt, for ikke  

 at sige umuligt at afgøre, hvorvidt disse forskellige former for adfærd og  

 optagethed eller neglegt af egen person og krop kan ses som følge af den  

 psykiatriske frihedsberøvelse og i hvilket omfang der er tale om et mere  

 grundlæggende og vedvarende personlighedstræk.
Hvis man tillod patienterne  

 at lade sig tatovere i den tidsperiode hvor de er indlagt i  

 Sikringsafdelingen  

 ville der være en vis, måske endog betydelig risiko for, at de resten af  

 deres  

 liv ville fortryde en sådan handling og udsmykning hvor ønsket herom var  

 opstået under meget kunstige og helt unormale livsomstændigheder." Det fremgik videre af sagen  

 at Vestsjællands Amt den 11. februar 1997 telefonisk kontaktede  

 amtshospitalet.
Af telefonnotatet vedrørende samtalen fremgik følgende:
"Der er ifølge overlæge  

 (...) ikke nogen retlig regulering m h t spørgsmålet, man har tidligere haft  

 vejledende møder med Justitsministeriet ved lignende spørgsmål der er  

 simpelthen tale om en anstaltsordning hvor man blot ser på de overordnede  

 forhold mht sikringsanstalten.
Det betyder man skal se på den psykiske syges  

 tilstand.
..." Vestsjællands Amt traf  

 herefter den 18. februar 1997 denne afgørelse i sagen:
 "...
 Vestsjællands amt har  

 forelagt Deres henvendelse for Amtshospitalet i Nykøbing Sjælland, som har  

 udtalt følgende:
 Der er tale om et generelt  

 forbud imod tatovering, og en fast praksis som omfatter patienter på  

 afdelingen.
Amtet har derfor ikke  

 mulighed for at tilgodese Deres ønske, idet der er tale om en generel  

 ordensforskrift, som skal sørge for at patienter i indlæggelsesperioden  

 sikres  

 bedst mulig under hensyn til deres sygdom." A henvendte sig herefter til  

 Justitsministeriet om sagen.
Ministeriet meddelte den 12. juni 1997 at  

 ministeriet ikke havde kompetence til at tage stilling til klagen og  

 fortsatte:
 "...
 Det kan imidlertid oplyses,  

 at der ikke i lov om frihedsberøvelse og anden tvang i psykiatrien  

 (psykiatriloven) er fastsat regler, der regulerer, om der kan foretages  

 restriktioner af denne karakter.
 Det kan endvidere oplyses, at  

 Justitsministeriet i anden sammenhæng har tilkendegivet, at det er  

 ministeriets  

 opfattelse, at der ved siden af psykiatrilovens forskellige former for tvang  

 efter omstændighederne på andet retligt grundlag kan anvendes andre former  

 for  

 mindre vidtgående indgreb og restriktioner over for personer, der er indlagt  

 eller anbragt i henhold til psykiatriloven.
Sådanne indgreb vil kunne  

 foretages med hjemmel i anstaltsmæssige ordenshensyn og ud fra nødværge- og  

 nødretslignende synspunkter, såfremt de er sagligt begrundede og ikke rækker  

 videre, end formålet nødvendiggør." I brev af 14. juli 1997  

 klagede A til mig.
Han anførte at han betragtede forbuddet mod tatovering som  

 en umyndiggørelse af hans person.
 I anledning af klagen  

 indhentede jeg udtalelser fra Amtshospitalet i Nykøbing Sjælland og  

 Vestsjællands Amt.
 Amtshospitalet udtalte den  

 15. august 1997 følgende om sagen:
 "...
I brev af 4.12.1996 har jeg  

 som baggrund for, at afslå domfældtes ønske om tatovering under indlæggelse i  

 Sikringsafdelingen, afgivet en udtalelse der begrunder dette afslag. (A) har  

 fortsat periodisk, men ikke vedvarende, et ønske om at lade sig tatovere med  

 sorte streger på begge arme.
Den svingende sygdomsintensitet og den deraf  

 følgende ambivalens ville konkret for netop denne patient medføre at man  

 ville  

 give afslag med henvisning hertil.
Begrundelsen er dog ikke individuel, men  

 er  

 begrundet i et generelt forbud for alle patienter indlagt i  

 Sikringsafdelingen.  

 Begrundelsen herfor er, at alle patienter er tvangsmæssigt indlagt under  

 svært  

 frihedsberøvende rammer og at hovedårsagen til deres indlæggelse er  

 sindssygdom  

 i dennes mest intense fase.
Når sygdommen kan kontrolleres under mindre  

 frihedsberøvende former har de et retskrav på udskrivning og en deraf  

 følgende  

 mere selvstændig adfærd, herunder mulighed for at lade sig tatovere, hvis  

 dette  

 ønske opretholdes.
..." I sin udtalelse af 15.  

 december 1997 redegjorde Vestsjællands Amt indledningsvis for sagens forløb  

 og  

 meddelte herefter følgende:
 "...
 I denne anledning skal amtet  

 udtale, at det retlige grundlag for hospitalsledelsens beslutning om ikke at  

 tillade tatovering på sikringsafdelingen skal findes i 'hospitalsledelsens  

 almindelige, ulovbestemte beføjelser til at fastsætte forskrifter for de  

 sikkerhedsforvaredes  

 opholdsvilkår og til at regulere det ansatte personales tjenstlige opgaver'.  

 Der synes ikke overfor (A) at være foretaget så vidtgående indgreb, at  

 opholdsvilkårene i denne henseende må anses for særligt skærpede i forhold  

 til  

 vilkår, der gælder for personer, der er indsat i almindelige lukkede  

 fængsler.
 Der henvises til  

 Justitsministeriets tilkendegivelse i brevet af 12. juni 1997 om hjemmel i  

 såkaldte 'anstaltsmæssige ordenshensyn' og til overlæge på Amtshospitalet,  

 (...)'s udtalelser af 4/12 1996 og 15/8 1997 med bilag om et generelt forbud,  

 der gælder alle patienter.
..." Ombudsmandens udtalelse "  

  

 1. Myndighedernes afgørelser Det fremgår af sagen at myndighedernes afgørelser om ikke at tillade Dem at  

 blive tatoveret under Deres ophold på sikringsafdelingen ikke er begrundet i  

 en vurdering af Deres individuelle forhold (selvom disse efter det oplyste  

 konkret ville føre til samme resultat), men derimod følger af et generelt  

 forbud for alle patienter der er indlagt på afdelingen.
Det er således  

 spørgsmålet om hjemmelen for denne generelle adfærdsregulering i forhold til  

 sikringsafdelingens patienter der har været genstand for min undersøgelse.
 Spørgsmålet om lovligheden af denne form for indgreb i den personlige frihed  

 er ikke reguleret i lov om frihedsberøvelse og anden tvang i psykiatrien  

 (psykiatriloven).
Justitsministeriet (som psykiatriloven hører under) kom den 8. september 1997  

 i sin besvarelse af spørgsmål nr. 26 fra Folketingets Retsudvalg vedrørende  

 forslag til lov om ændring af lov om frihedsberøvelse og anden tvang i  

 psykiatrien (L 133) ind på spørgsmålet om andre tvangsindgreb end de i loven  

 omtalte.
Justitsministeriet anførte bl.a.:
 '...
 De tvangsindgreb, der i dag er reguleret i psykiatriloven, omfatter  

 frihedsberøvelse i form af tvangsindlæggelse, tvangstilbageholdelse og  

 farlighedsdekret, tvangsbehandling, tvangsfiksering, fysisk magtanvendelse og  

 beskyttelsesfiksering.
Psykiatrilovens udtrykkelige opregning af hovedformerne for tvangsindgreb  

 antages imidlertid ikke at udelukke, at der efter omstændighederne kan  

 anvendes andre former for indgreb og restriktioner, der er mindre vidtgående  

 end de indgreb, der udtrykkeligt er nævnt i loven.
Som eksempler på sådanne  

 indgreb kan nævnes inddragelse af narkotika, alkohol, knive, lightere m.v. og  

 restriktioner med hensyn til besøg, brug af telefon og lignende.
Det fremgår  

 i den forbindelse af forarbejderne til psykiatriloven, at straffelovens §§ 13  

 og 14 om nødværge og nødret gælder ved siden af lovens regler, jf.  

 Folketingstidende 1988-89, Tillæg A, sp. 2076.
 ...
 Om lovligheden af visse  

 mindre vidtgående indgreb, der ikke er hjemlet umiddelbart i psykiatriloven,  

 har Justitsministeriet endvidere i en skrivelse af 10. november 1989 til  

 Ringkøbing Amtskommune bl.a. udtalt, at:
 'de retlige grænser for  

 foretagelse af sådanne foranstaltninger uden for strafferetsplejen som hidtil  

 må fastlægges ud fra anstaltsmæssige synspunkter om, hvad hensynet til  

 opretholdelse af ro, orden og sikkerhed tilsiger.
Det er vanskeligt præcist at  

 angive den nærmere rækkevidde af sådanne anstaltssynspunkter, og hvilke  

 forhold  

 der kan reguleres i medfør heraf.
Som centrale krav kan generelt opstilles,  

 at  

 indgrebene skal være sagligt begrundede, ligesom det må kræves, at de  

 foretages  

 under iagttagelse af proportionalitetsprincippet.
Overholdes disse krav, vil  

 det efter omstændighederne, kunne være berettiget at foretage indgreb af den  

 nævnte karakter.
I særlige tilfælde, f.eks. hvor der foreligger fare for  

 medpatienter, må personalet endog være forpligtet til at tage f.eks. en kniv  

 fra en voldsom patient.
...' Jeg kan tilslutte mig det af  

 Justitsministeriet anførte.
Jeg bemærker at sådanne sagligt begrundede  

 restriktioner - stadig under iagttagelse af kravet om proportionalitet - må  

 kunne bringes i anvendelse ikke blot til beskyttelse af medpatienter og  

 personale  

 på afdelingen, men også for at beskytte de(n) pågældende patient(er) selv.
 Patienterne på  

 sikringsafdelingen på Amtshospitalet i Nykøbing Sjælland lider efter det  

 oplyste alle af svære sindssygdomme i den mest intense fase og af en karakter  

 der kræver særlig intensiv psykiatrisk behandling, og amtshospitalet har  

 begrundet forbuddet med at det derfor kan være vanskeligt at afgøre om f.eks.  

 et ønske om tatovering er en følge af den psykiske sygdom og frihedsberøvelse  

 som den pågældende senere eventuelt vil fortryde.
 Under henvisning hertil og  

 idet jeg henviser til det som amtshospitalet har anført i udtalelsen af 15.  

 august 1997 om at patienterne når sygdommen kan kontrolleres under mindre  

 frihedsberøvende former har et retskrav på udskrivning fra  

 sikringsafdelingen,  

 har jeg ikke grundlag for at kritisere at sikringsafdelingens ledelse har  

 fastsat et forbud mod tatovering under indlæggelse på afdelingen.
2. Vestsjællands Amts sagsbehandling A.  

  

 Sundhedsvæsenets Patientklagenævn sendte den 12. august 1996  

 Deres klage videre til Vestsjællands Amt.
Som sagen foreligger oplyst må jeg  

 gå  

 ud fra at sagen henlå uekspederet i amtet i tre måneder indtil amtet den 8.  

 november 1996 skriftligt bad amtshospitalet om en opringning og efterfølgende  

 den  

 12. november 1996 om en udtalelse i  

 sagen.
De modtog ikke nogen kvittering fra amtet for modtagelsen af Deres  

 klage, ligesom De heller ikke i forbindelse med amtets høring af  

 amtshospitalet  

 blev underrettet om hvad der skete i sagen.
Det mener jeg var en fejl.
 Jeg henviser til  

 Justitsministeriets vejledning om forvaltningsloven (1986) hvoraf følgende  

 fremgår om svarfrister mv. (punkt 206):
'Hvis en  

 forvaltningsmyndighed som følge af sagens karakter eller den almindelige  

 sagsbehandlingstid for den pågældende myndighed ikke kan træffe afgørelse  

 inden  

 kortere tid efter sagens modtagelse, bør myndigheden give den, der er part i  

 sagen,  

 underretning om, hvorpå sagen beror og så vidt muligt oplysning om, hvornår  

 myndigheden regner med, at afgørelsen kan foreligge.' Jeg har gjort Vestsjællands  

 Amt bekendt med min opfattelse.
 B.  

  

 Forvaltningslovens § 19, stk. 1, om partshøring har dette  

 indhold:
'Kan en part i en sag ikke  

 antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse.' Amtshospitalet i Nykøbing  

 Sjælland fremkom den 4. december 1996 med en udtalelse til sagen.
I  

 udtalelsen  

 beskrev hospitalet sikringsafdelingens særlige karakter og patientgruppe og  

 begrundede sit oprindelige (mundtlige) afslag på Deres anmodning om  

 tilladelse  

 til tatovering.
Der ligger i sagen desuden et telefonnotat vedrørende  

 Vestsjællands  

 Amts henvendelse til amtshospitalet den 11. februar 1997 om hjemmelen for  

 afgørelsen.
I brev af 18. februar 1997  

 tiltrådte Vestsjællands Amt amtshospitalets afgørelse.
Efter min opfattelse  

 burde amtet inden sagen blev afgjort have givet Dem lejlighed til at  

 kommentere  

 de indhentede oplysninger, jf. forvaltningslovens § 19, stk. 1.
