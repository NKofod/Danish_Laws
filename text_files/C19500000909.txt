 Efter at det er fastsat, at det for skoler nye indførte  

 retskrivningssystem skal anvendes i statstjenesten, skal man meddele følgende  

 forskrifter, som for fremtiden vil være at følge med hensyn til skrivemåden  

 af personnavne i personregistrene og i udskrifter og attester efter disse.
Ved anmeldelsen af et barns fødsel eller navngivelse bør det i tilfælde,  

 hvor bogstavet aa eller å forekommer i barnets familienavn eller i det  

 fornavn, som ønskes tillagt det, søges oplyst, om navnet ønskes skrevet med  

 aa eller å.
Den skrivemåde af familienavnet, som vælges, vil være at anvende  

 også ved navngivelse af yngre søskende.
Attester og udskrifter må herefter  

 alene udfærdiges med den i personregistret anvendte skrivemåde.
 Hvor navngivelse har fundet sted inden nærværende cirkulæres fremkomst med  

 et navn - fornavn eller familienavn - hvori bogstavet aa eller å forekommer,  

 bør der ikke ske rettelse i personregistret fra aa til å eller omvendt.  

 Attester og udskrifter bør også i disse tilfælde udfærdiges med den i  

 personregistret benyttede skrivemåde, dog at de på begæring kan udfærdiges  

 med anvendelse af aa i navnene (derunder også forældrenes navne), selvom  

 personregistret har skrivemåden å, og omvendt.
 Et antal eksemplarer af nærværende cirkulære vedlægges til fordeling  

 blandt personregisterførerne i amtet.
 Justitsministeriet, den 9. februar 1950.
 P.M.V.
