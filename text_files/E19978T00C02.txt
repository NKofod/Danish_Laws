C.2 Oprindelse C.2.1 Præferenceoprindelse C.2.2 Ikke - præferenceoprindelse Formål I forbindelse med udførsel og indførsel af varer har  

 eksportører/importører ofte brug for at kunne dokumentere en varers  

 oprindelse.
Behovet for udstedelse af oprindelsesdokumentation kan være begrundet i - EF's præferenceaftaler med en række lande/landegrupper, hvor  

 dokumentationen er en forudsætning for at varerne kan opnå toldpræference i  

 bestemmelseslandet, se A.8 , eller - i samhandelen med et 3.land, som EF ikke har indgået præferenceaftale  

 med, men hvor det af andre grunde kan være nødvendigt at kunne dokumentere  

 varernes oprindelse.
 Gennemgangen af oprindelsesreglerne er opdelt i to afsnit:
- et vedrørende præferenceoprindelse og - et vedrørende ikke-præferenceoprindelse.
 Der er stor forskel på de to typer oprindelsesregler.
Det legale grundlag Det legale grundlag for udstedelse af dokumentation for  

 præferenceoprindelse fremgår af A.8.
Grundlaget for udstedelse af anden oprindelsesdokumentation, dvs. for  

 ikke-præference oprindelse, fremgår af toldkodeksens artikel 22 - 26 samt  

 gennemførelsesbestemmelserne til toldkodeksens afsnit IV, artikel 35 - 65,  

 hvor kodeksen indeholder de generelle regler for oprindelse, mens der i  

 gennemførelsesbestemmelserne er optaget oprindelsesregler for en række  

 bestemte varer, fx tekstilvarer.
Derudover findes de nærmere regler for  

 udstedelsen af disse certifikater i toldbehandlingsbekendtgørelsens §§  

 111-114.
C.2.1 Præferenceoprindelse C.2.1.1 EØS Den 1. januar 1994 trådte aftalen om Det Europæiske økonomiske -  

 Samarbejdsområde, kaldet EØS, i kraft.
På toldpræferenceområdet kan aftalen i  

 praksis betragtes som en slags overbygning på EFTA-aftalerne fra 1972.
Schweiz har dog valgt at stå uden for EØS-aftalen og omtales derfor  

 særskilt i næste afsnit.
Når der i det efterfølgende er anført EØS, menes  

 derfor EU og følgende EFTA-lande Norge, Island og Liechtenstein.
 Liechtenstein tiltrådte først EØS-aftalen med virkning fra 1. maj 1995.
EF har via en række brevvekslinger med Island og Norge indgået aftaler om  

 toldnedsættelser mv. på blandt andet landbrugsområdet.
Dette område er ikke  

 omfattet af EØS-aftalen.
C.2.1.1.1 Vareområdet Det vareområde, der er omfattet af aftalen, og som dermed kan opnå  

 toldpræference ved indførsel i EØS-landene, fremgår af Toldtariffens bilag 4,  

 underbilag 4.1.
Betingelser For at en vare, ved indførsel i et EØS-land, kan opnå toldpræference, skal  

 følgende betingelser være opfyldt:
1. varen skal være omfattet af vareområdet i aftalen 2. varen skal have opnået oprindelse inden for EØS-området i henhold til  

 oprindelsesreglerne anført i aftalen 3. varen må alene være transporteret inden for EØS-området 4. varens oprindelse skal dokumenteres ved fremlæggelse af et  

 EUR.1-certifikat eller en erklæring fra eksportøren i dennes faktura  

 (fakturaerklæring) 5. der må i almindelighed ikke være udbetalt toldgodtgørelse for varerne.
C.2.1.1.2 Oprindelsesregler En af betingelserne for udstedelse af oprindelsesdokumentation ved  

 udførsel af varer til EØS-landene Norge, Island og Liechtenstein, er bl.a, at  

 varerne er fremstillet i og har opnået oprindelse i EØS efter reglerne i  

 aftalens oprindelsesprotokol.
Dette kan ske ved, at varerne enten er 1. fuldt ud fremstillet i EØS eller ved 2. at eventuelle indførte materialer, der ikke har oprindelse i EØS, er  

 undergået en tilstrækkelig bearbejdning/forarbejdning indenfor EØS-området.
Fuldt ud fremstillet Begrebet "fuldt ud fremstillet" er beskrevet i C.2.1.10.2.1 .
Tilstrækkelig bearbejdet/ forarbejdet Begrebet tilstrækkelig bearbejdning/forarbejdning dækker over en  

 hovedregel og nogle undtagelser.
Positionsskift Som hovedregel anses de indførte materialer for tilstrækkeligt  

 bearbejdet/forarbejdet, hvis de ved fremstillingen af færdigvaren skifter  

 toldtarifposition.
En nærmere beskrivelse af begrebet positionsskifte fremgår  

 af C.2.1.10.2.3.
 Fra hovedreglen er der dog tre undtagelser.
Proceslisten 1. For det første er der for visse varer opstillet særlige regler for  

 fremstillingen.
Disse regler fremgår af den såkaldte procesliste, der er  

 optrykt som bilag til aftalen.
Af proceslisten fremgår hvilke betingelser,  

 der skal være opfyldt ved fremstillingen af den enkelte vare, for at den kan  

 opnå oprindelse.
Som noget specielt i EØS-aftalen er alle varer, der er omfattet af  

 aftalen, medtaget i proceslisten.
Det betyder, at også varer hvor hovedreglen  

 om positionsskifte gælder, står i proceslisten.
Det samme er ikke tilfældet  

 for aftalen med Schweiz.
En nærmere beskrivelse af proceslisten fremgår af  

 C.2.1.10.2.4.
Utilstrækkelig bearbejdning eller forarbejdning 2. Den anden undtagelse er reglen om, at utilstrækkelige  

 bearbejdninger/forarbejdninger, fx. simpel påfyldning af flasker, ikke kan  

 give varen oprindelse - heller ikke selvom varen ved fremstillingen skifter  

 toldtarifposition.
Hvilke bearbejdninger/forarbejdninger, der er tale om,  

 fremgår af oprindelsesprotokollen til EØS-aftalen.
De utilstrækkelige  

 bearbejdninger/forarbejdninger er nærmere beskrevet i C.2.1.10.2.5.
Kumulation 3. Den tredje undtagelse er reglen om fuld kumulation inden for  

 EØS-landene.
Denne regel indebærer, at materialer, der indføres fra fx Norge  

 til videreforarbejdning i fx Danmark, indtræder i produktionen, som om de  

 hidrørte fra EU, se C.2.1.10.2.6.
Generel toleranceregel Oprindelsesreglerne kræves ikke opfyldt for materialer - uden oprindelse -  

 som højst udgør 10% af færdigvarens pris ab fabrik.
 Denne generelle toleranceregel gælder ikke for tekstilvarer.
 Den generelle toleranceregel er nærmere beskrevet i C.2.1.10.2.7.
Territorialitetsprincippet Det er en generel betingelse, at oprindelsen skal opnås ved en ubrudt  

 fremstillingsproces inden for EØS - det såkaldte territorialitetsprincip, se  

 C.2.1.10.2.7. Hvis varerne under fremstillingsprocessen forlader EØS  

 indebærer det, at oprindelsesprocessen bliver afbrudt og at en eventuel  

 allerede opnået oprindelse for materialerne mistes.
Undtagelse Ifølge EØS-aftalen kan varer dog, uden at miste muligheden for at opnå  

 oprindelse, midlertidigt forlade EØS for lønforarbejdning, hvis:
1. de udførte materialer er fuldt ud fremstillet i eller har undergået  

 mere end simple bearbejdninger/forarbejdninger i EØS, 2. at eksportøren af den endelige færdigvare overfor toldmyndighederne kan  

 dokumentere, at de varer, der genindføres efter forarbejdning uden for EØS,  

 er resultatet af en forarbejdning af de udførte materialer, og 3. den opnåede værditilvækst udenfor EØS ikke udgør mere end 10% af den  

 endelige færdigvares pris ab fabrik.
 Det er således ikke en betingelse, at materialerne har opnået oprindelse i  

 EØS i den udførsel til lønforarbejdning.
Et eventuelt krav om positionsskift må, ved anvendelsen af denne regel,  

 gerne være opfyldt ved forarbejdningen udenfor EØS.
For oprindelsesregler med  

 et værdikriterium, dvs. anvendelse af materialer uden oprindelse op til en  

 given værdigrænse, må den samlede værdi af materialer uden oprindelse i EØS  

 og den samlede værditilvækst udenfor EØS tilsammen ikke overstige dette  

 værdikriterie.
 Ovennævnte undtagelse fra territorialitetsprincippet gælder ikke for  

 tekstilvarer.
 Det skal bemærkes, at de 10% fra territorialprincippet ikke kan lægges  

 sammen med de 10% fra den generelle toleranceregel således, at der kan opnås  

 20% forarbejdninger uden for EØS.
 Oprindelsesreglerne om værdi, enhed, sæt, emballage samt reparation følger  

 de i C.2.1.10.2.7 anførte retningslinier.
C.2.1.1.3 Forsendelsesregler Varerne må som hovedregel kun være transporteret indenfor EØS.
Se  

 C.2.1.10.3.
C.2.1.1.4 Oprindelsesdokumentation EUR.1 Varernes oprindelse kan dokumenteres ved fremlæggelse af et  

 EUR.1-certifikat, der i alle tilfælde skal attesteres af toldmyndighederne.
Fakturaerklæring For sendinger, som alene indeholder varer med EØS-oprindelse, og hvis  

 værdi ikke overstiger 45.600 kr., anses eksportørens erklæring i fakturaen om  

 varernes oprindelse som tilstrækkelig dokumentation.
Erklæringen skal have  

 følgende ordlyd:
"Eksportøren af varer, der er omfattet af nærværende dokument,  

 erklærer, at varerne, medmindre andet tydeligt er angivet, har  

 præferenceoprindelse i EØS." For varesendinger, som indeholder både varer med og uden EØS-oprindelse,  

 eller med en højere værdi end 45.600 kr., kan varernes EØS-oprindelse kun  

 dokumenteres med en fakturaerklæring, hvis eksportøren har fået en  

 autorisation dertil af toldmyndighederne.
Erklæringen skal i disse tilfælde  

 have følgende ordlyd:
"Eksportøren af varer, der er omfattet af nærværende dokument,  

 (toldmyndighedernes tilladelse nr ...), erklærer, at varerne, medmindre andet  

 tydeligt er angivet, har præferenceoprindelse i EØS." Begge fakturaerklæringer skal underskrives af eksportøren og skal ikke  

 attesteres af toldmyndighederne.
Det er imidlertid ikke nødvendigt at fakturaerklæringen underskrives, hvis  

 eksportøren er autoriseret og skriftligt over for toldmyndighederne har  

 afgivet erklæring om, at han "påtager sig det fulde ansvar for alle fakturaerklæringer, der  

 angiver som eksportør, som om de faktisk var forsynet med hans håndskrevne  

 underskrift".
En fakturaerklæring kan af eksportøren afgives i forbindelse med varernes  

 udførsel eller efterfølgende.
Afgives erklæringen efter at varerne er angivet  

 overfor bestemmelseslandets toldmyndighed, skal der i erklæringen ske  

 henvisning til de dokumenter, der er afgivet til bestemmelseslandets  

 toldmyndighed.
Leverandør-erklæring En leverandør kan afgive en såkaldt leverandørerklæring for varer, der  

 endnu ikke har opnået oprindelse i EØS men som anvendes i produktion af andre  

 varer indenfor EØS.
Erklæringens ordlyd er optrykt som bilag 108 - 111. Hvis  

 leverandøren regelmæssigt forsyner en kunde, kan der under visse  

 omstændigheder udstedes en langtidsleverandørerklæring.
Denne erklæring vil  

 normalt være gyldig i op til ét år.
 De nærmere regler vedrørende udstedelse og attestation af  

 oprindelsesdokumentation, herunder efterfølgende udstedelse og udstedelse af  

 erstatningscertifikater, fremgår af de generelle dokumentationsregler i  

 C.2.1.10.4.
C.2.1.1.5 Toldgodtgørelse Der må i almindelighed ikke udstedes oprindelsesdokumentation for  

 eksportvarer, hvis:
1. der under proceduren for aktiv forædling er ydet toldgodtgørelse eller  

 fritagelse for told for de medgåede materialer, eller 2. der er ydet toldgodtgørelse eller fritagelse for told under anden form  

 end aktiv forædling for de medgåede materialer, hvis godtgørelsen/fritagelsen  

 er betinget af, at de fremstillede færdigvare udføres.
C.2.1.1.6 Brevvekslinger EF har på landbrugsområdet indgået en række brevvekslinger med Island og  

 Norge om toldnedsættelser mv. på landbrugsvarer, som ikke er omfattet af  

 EØS-aftalen.
En stor del af toldnedsættelserne er begrænset af  

 toldkontingentordninger.
 Vareområdet som EU indrømmer toldpræference for, er ikke sammenfaldende  

 med de områder, som Island og Norge indrømmer toldpræference for.
 Det vareområde der kan opnå toldpræference ved indførsel til EU, fremgår  

 af Toldtariffens bilag 4, underbilag 4.1.
Det vareområde som Island og Norge indrømmer toldpræference for, fremgår  

 af brevvekslingerne, der er offentliggjort i EF-Tidende, nr.
L 109 af 1. maj  

 1993, med senere ændringer.
 Toldpræference gives kun hvis oprindelsesreglerne er opfyldt.
Oprindelsesreglerne fremgår ligeledes af ovenstående EF-Tidende.
Varernes  

 oprindelse skal dokumenteres med et EUR.1-certifikat eller en  

 fakturaerklæring, jf. reglerne for oprindelsesdokumentation under  

 EØS-aftalen.
 I oprindelsesdokumentationen skal der som oprindelsesland henvises til EU  

 eller Island eller Norge efterfulgt af bogstaverne "AGRI" indsat i  

 parentes.
En række af disse landbrugsprodukter skal være ledsaget af et  

 ægthedscertifikat fx ost og spiritus.
Disse ægthedscertifikater kan træde  

 istedet for den ovenfor nævnte oprindelsesdokumentation.
 De øvrige betingelser for at opnå toldpræference bl.a. forsendelsesregler  

 og toldgodtgørelsesregler, der er fastsat i protokol 4 i EØS-aftalen,  

 anvendes på tilsvarende måde for de landbrugsvarer, der er omfattet af  

 brevvekslingerne.
C.2.1.2 Schweiz Schweiz står i en helt speciel situation i forholdet til EØS-landene.
Ifølge oprindelsesprotokollen i handelsaftalen mellem EU og Schweiz opnår  

 Schweiz stort set de samme fordele som landene indenfor EØS-aftalen.
Dette  

 gælder bl.a. for så vidt angår generel tolerance, lempelse af  

 territorialkravet og oprindelsesdokumentation, men ikke fuld kumulation, jf.  

 nedenfor.
 Derimod omfatter proceslisten alene de varer, hvor der gælder særlige krav  

 til produktionen, se 2.1.10.2.4.
For varer med oprindelse i medfør af aftalen mellem EF og Schweiz benyttes  

 EUR.1 certifikat som bevis på varens oprindelse.
Certifikatet skal i alle  

 tilfælde attesteres af toldmyndighederne.
For sendinger, der alene indeholder varer med EU/Schweiz-oprindelse og  

 hvis værdi ikke overstiger 45.600 kr., anses eksportørens erklæring i  

 fakturaen om varernes oprindelse som tilstrækkelig dokumentation.
Erklæringen  

 har følgende ordlyd:
"Eksportøren af varer, der er omfattet af nærværende dokument,  

 erklærer, at varerne, medmindre andet tydeligt er angivet, har  

 præferenceoprindelse i......." Der anføres EØS, EU, Island, Norge eller Schweiz - alt efter hvad der er  

 tilfældet.
For sendinger, der indeholder varer med og uden EU/Schweiz-oprindelse,  

 eller med en højere værdi end 45.600 kr., kan oprindelsen dokumenteres med en  

 fakturaerklæring, hvis eksportøren har fået en autorisation dertil af  

 toldmyndighederne.
Erklæringen skal i disse tilfælde have følgende ordlyd:
"Eksportøren af varer, der er omfattet af nærværende dokument  

 (toldmyndighedernes tilladelse nr.....), erklærer, at varerne, medmindre  

 andet tydeligt er angivet, har præferenceoprindelse i......." Der anføres EØS, EU, Island, Norge eller Schweiz - alt efter hvad der er  

 tilfældet.
 Begge fakturaerklæringer skal underskrives af eksportøren - se dog  

 EØS-reglerne, der gælder tilsvarende for Schweiz - og skal ikke attesteres af  

 toldmyndighederne.
Reglerne om fuld kumulation, som gælder indenfor EØS-området, er ikke  

 overført til EU/ Schweiz-aftalen.
Her gælder således stadig reglerne om  

 diagonal kumulation.
Det vil sige, at der for eksempel ved fremstilling i EU  

 udelukkende kan bygges videre på materialer, der har oprindelse i Schweiz og  

 omvendt.
C.2.1.3 Central - og Østeuropa EF har indgået præferenceaftaler med Polen, Ungarn, Tjekkiet, Slovakiet,  

 Bulgarien, Rumænien, Estland, Letland, Litauen og Slovenien.
Se A.8.
 Disse aftaler indebærer, at visse varer med oprindelse i EU eller i de  

 central- og Østeuropæiske lande kan opnå hel eller delvis toldfrihed, dvs.  

 toldpræference ved indførsel til de pågældende lande.
 Toldpræferencen omfatter dog kun selve tolden og ikke eventuelle  

 landbrugsafgifter, der er fastsat i henhold til EU's markedsordninger for  

 landbrugsvarer.
C.2.1.3.1 Vareområdet Det vareområde, der er omfattet af aftalerne, og som dermed kan opnå  

 toldpræference ved indførsel i de anførte lande, fremgår af Toldtariffens  

 bilag 4, underbilag 4.11, 4.16 og 4.17.
Betingelser For at en vare, ved indførsel i de anførte lande, kan opnå toldpræference,  

 skal følgende betingelser være opfyldt:
1. varen skal være omfattet af vareområdet i aftalen 2. varen skal have opnået oprindelse i henhold til oprindelsesreglerne  

 anført i aftalen 3. varen skal være transporteret direkte fra EU til det pågældende land  

 eller omvendt.
4. varens oprindelse skal dokumenteres ved fremlæggelse af et  

 EUR.1-certifikat, som kan være udfærdiget som et langtidscertifikat dvs.  

 LT-certifikat.
Reglerne om LT-certifikat gælder dog ikke Estland, Letland og  

 Litauen.
I særlige tilfælde kan oprindelsen dokumenteres ved et  

 EUR.2-certifikat.
C.2.1.3.2 Oprindelsesregler En af betingelserne for udstedelse af oprindelsesdokumentation ved  

 udførsel af varer med oprindelse i EU til Polen, Ungarn, Tjekkiet, Slovakiet,  

 Rumænien, Bulgarien, Estland, Letland, Litauen eller Slovenien eller import  

 fra disse lande til EU, er bl.a, at varerne er fremstillet i og har opnået  

 oprindelse efter reglerne i oprindelsesprotokollen til aftalerne.
Varerne skal således være fremstillet i og have opnået oprindelse i  

 aftalelandene.
Dette kan ske ved, at varerne enten er 1. fuldt ud fremstillet i aftalelandene eller ved 2. at eventuelle indførte materialer, der ikke har oprindelse i EU eller i  

 aftalelandene er undergået en tilstrækkelig forarbejdning/bearbejdning.
Fuldt ud fremstillet Begrebet "fuldt ud fremstillet" er beskrevet i C.2.1.10.2.1 .
Tilstrækkelig bearbejdet/-forarbejdet Begrebet tilstrækkelig bearbejdning/forarbejdning dækker over en  

 hovedregel og nogle undtagelser.
Positionsskift Som hovedregel anses de indførte materialer for tilstrækkeligt  

 bearbejdede/forarbejdede, hvis de ved fremstillingen af færdigvaren skifter  

 toldtarifposition.
En nærmere beskrivelse af begrebet positionsskifte fremgår  

 af C.2.1.10.2.3.
 Fra hovedreglen er der dog tre undtagelser.
Proceslisten 1. For det første er der for visse varer opstillet særlige regler for  

 fremstillingen.
Disse regler fremgår af den såkaldte procesliste, der er  

 optrykt som bilag til aftalen.
Af proceslisten fremgår hvilke betingelser,  

 der skal være opfyldt ved fremstillingen af den enkelte vare, for at den kan  

 opnå oprindelse.
En nærmere beskrivelse af proceslisten fremgår af  

 C.2.1.10.2.4.
Utilstrækkelig bearbejdning eller forarbejdning 2. Den anden undtagelse er reglen om, at utilstrækkelige  

 bearbejdninger/forarbejdninger, fx simpel påfyldning af flasker, ikke kan  

 give varen oprindelse.
Hvilke bearbejdninger/forarbejdninger, der er tale om,  

 fremgår af oprindelsesprotokollen til aftalen.
De utilstrækkelige  

 bearbejdninger/forarbejdninger er nærmere beskrevet i C.2.1.10.2.5.
Kumulation 3. Den tredje undtagelse er reglen om kumulation.
Mellem EU og  

 Polen/Ungarn/Tjekkiet/Slovakiet, mellem EU og Estland/Letland/Litauen, og  

 mellem EU og Bulgarien/Rumænien kan der anvendes diagonal kumulation, mens  

 der mellem EU og Slovenien indtil videre kun kan anvendes bilateral  

 kumulation, se C.2.1.10.2.6.
 Ved bearbejdning/forarbejdning af materialer med EU-oprindelse inden for  

 de fire aftaleområder, skal materialer med oprindelse i de øvrige lande i  

 området betragtes på lige fod med materialer, der har oprindelse i det  

 pågældende land, hvis der foreligger dokumentation for varernes oprindelse.
 Virksomheder, der sælger varer indenfor de fire områder, kan derfor  

 udstede oprindelsesdokumentation for sådanne materialer, også selv om der  

 ikke opnås toldpræference ved indførslen i modtagerlandet.
 På samme måde kan EU-virksomheder, der anvender materialer fra de fire  

 områder i sin produktion, regne disse som værende på lige fod med  

 EU-materialer, hvis der foreligger dokumentation i form af EUR.1 eller EUR.2  

 for, at materialerne har oprindelse i det pågældende område/land.
 Ved anvendelse af kumulationsreglerne får den færdige vare oprindelse i  

 det land/EU, hvor den største værditilvækst er sket.
Territorialkrav I aftalerne mellem EF og de Central- og Østeuropæiske lande findes en  

 bestemmelse om, at oprindelsen for en vare skal opnås ved en ubrudt  

 fremstillingsproces inden for aftaleområderne - det såkaldte territorialkrav  

 eller territorialitets princip, se C.2.1.10.2.7.
 Oprindelsesreglerne om værdi, enhed, sæt, emballage samt reparation følger  

 de i C.2.1.10.2.7 anførte retningslinier.
C.2.1.3.3 Forsendelsesregler Varerne skal være transporteret direkte mellem EU og det pågældende land.  

 Se C.2.1.10.3.
C.2.1.3.4 Oprindelsesdokumentation EUR.1 Varernes oprindelse skal dokumenteres ved fremlæggelse af et  

 EUR.1-certifikat, der skal være attesteret af toldmyndighederne.
 Eksportører kan, på nærmere fastsatte vilkår, opnå tilladelse til selv at  

 udfærdige og attestere EUR.1-certifikater med et særligt stempel, se bilag  

 18.
 Hvis varernes oprindelse dokumenteres med et langtidscertifikat,  

 LT-certifikat, skal dette være attesteret af toldmyndighederne.
EUR.2 EUR.2-certifikat, som kun indeholder varer med oprindelse i henhold til  

 aftalerne, kan udfærdiges af alle eksportører og skal ikke attesteres af  

 toldmyndighederne for sendinger op til en samlet værdi svarede til:
 De nærmere regler vedrørende udstedelse og attestation af  

 oprindelsesdokumentation, herunder efterfølgende udstedelse og udstedelse af  

 erstatningscertifikater, fremgår af de generelle dokumentationsregler i  

 C.2.1.10.4.
C.2.1.4 Færøerne EF har indgået en frihandelsaftale med Færøerne, se A.8.3.
 Aftalen er gensidig og indebærer, at visse varer med oprindelse i EU eller  

 på Færøerne opnår hel eller delvis toldfritagelse dvs. toldpræference ved  

 indførsel til den anden parts toldområde.
C.2.1.4.1 Vareområdet Det vareområde, der er omfattet af frihandelsaftalen og som dermed kan  

 opnå toldpræference ved indførsel i EU og på Færøerne, fremgår af  

 Toldtariffens bilag 4, underbilag 4.2.
Betingelser For at en vare ved indførsel til EU/Færøerne kan opnå toldpræference, skal  

 følgende betingelser være opfyldt:
1. varen skal være omfattet af vareområdet i aftalen 2. varen skal have opnået oprindelse i henhold til oprindelsesreglerne  

 anført i aftalen 3. varen skal være transporteret direkte fra EU til Færøerne eller omvendt 4. varens oprindelse skal dokumenteres ved fremlæggelse af et  

 EUR.1-certifikat eller EUR.2-certifikat 5. der må i almindelighed ikke være udbetalt toldgodtgørelse for varerne.
C.2.1.4.2 Oprindelsesregler En af betingelserne for udstedelse af oprindelsesdokumentation ved handel  

 med varer mellem EU og Færøerne er bl.a. at varerne er fremstillet i EU/på  

 Færøerne og har opnået oprindelse efter reglerne i aftalens  

 oprindelsesprotokol.
 Som varer med oprindelsesstatus i EU/Færøerne anses:
1. varer, der er fuldt ud fremstillet i EU/Færøerne eller ved 2. at eventuelle indførte materialer, der ikke har oprindelse i EU/på  

 Færøerne, er undergået en tilstrækkelig forarbejdning/bearbejdning indenfor  

 EU/Færøerne.
Fuldt ud fremstillet Begrebet "fuldt ud fremstillet" er beskrevet i C.2.1.10.2.1.
Tilstrækkelig bearbejdet/forarbejdet Begrebet tilstrækkelig bearbejdning/forarbejdning dækker over en  

 hovedregel og nogle undtagelser.
Positionsskift Som hovedregel anses de indførte materialer for tilstrækkeligt  

 bearbejdede/forarbejdede, hvis de ved fremstillingen af færdigvareren skifter  

 toldtarifposition.
En nærmere beskrivelse af begrebet positionsskifte fremgår  

 af C.2.1.10.2.3.
 Fra hovedreglen er der dog tre undtagelser.
Proceslisten 1. For det første er der for visse varer opstillet særlige regler for  

 fremstillingen.
Disse regler fremgår af den såkaldte procesliste, der er  

 optrykt som bilag til aftalen.
Af proceslisten fremgår hvilke betingelser,  

 der skal være opfyldt ved fremstillingen af den enkelte vare, for at den kan  

 opnå oprindelse.
En nærmere beskrivelse af proceslisten fremgår af  

 C.2.1.10.2.4.
Utilstrækkelig bearbejdning eller forarbejdning 2. Den anden undtagelse er reglen om, at utilstrækkelige  

 bearbejdninger/forarbejdninger, fx simpel påfyldning af flasker, ikke kan  

 give varen oprindelse.
Hvilke bearbejdninger/forarbejdninger, der er tale om,  

 fremgår af aftalen.
De utilstrækkelige bearbejdninger/forarbejdninger er  

 nærmere beskrevet i C.2.1.10.2.5.
Kumulation 3. Den tredje undtagelse er reglen om bilateral kumulation.
Denne regel  

 indebærer, at der i henholdsvis EU og på Færøerne kan arbejdes videre på  

 varer med oprindelse i EU/på Færøerne, se C.2.1.10.2.6.
Territorialkrav I aftalen mellem EF og Færøerne findes en bestemmelse om, at oprindelsen  

 for en vare skal opnås ved en ubrudt fremstillingsproces inden for  

 EU/Færøerne - det såkaldte territorialkrav eller territorialitets princip, se  

 C.2.1.10.2.7.
C.2.1.4.3 Forsendelsesregler Varerne skal være transporteret direkte mellem EU og Færøerne.
Se  

 C.2.1.10.3.
C.2.1.4.4 Oprindelsesdokumentation EUR.1 Varernes oprindelse skal dokumenteres ved fremlæggelse af et  

 EUR.1-certifikat, der skal være attesteret af toldmyndighederne.
 Eksportører kan, på nærmere fastsatte vilkår, opnå tilladelse til selv at  

 udfærdige og attestere EUR.1-certifikater med et særligt stempel, se bilag  

 18.
EUR.2 EUR.2-certifikat, som kun indeholder varer med oprindelse i henhold til  

 aftalerne, kan udfærdiges af alle eksportører og skal ikke attesteres af  

 toldmyndighederne for sendinger til en samlet værdi svarede til 40.200 kr.
 De nærmere regler vedrørende udstedelse og attestation af  

 oprindelsesdokumentation, herunder efterfølgende udstedelse og udstedelse af  

 erstatningscertifikater, fremgår af de generelle dokumentationsregler i  

 C.2.1.10.4.
C.2.1.4.5 Toldgodtgørelse Der må i almindelighed ikke udstedes oprindelsesdokumentation for  

 eksportvarer, hvis:
1. der under proceduren for aktiv forædling er ydet toldgodtgørelse eller  

 fritagelse for told for de medgåede materialer, eller 2. der er ydet toldgodtgørelse eller fritagelse for told under anden form  

 end aktiv forædling for de medgåede materialer, hvis godtgørelsen/fritagen er  

 betinget af, at de fremstillede færdigvarer udføres.
C.2.1.4.6 Undtagelser Som følge af Færøernes frihandelsaftaler med Norge og Island, og fordi  

 Færøerne har en stor samhandel med Danmark med varer med norsk, islandsk  

 eller færøsk oprindelse, er der i aftalerne med disse lande indføjet en  

 "Joint Declaration" vedrørende udstedelse af EUR.1 og  

 EUR.2-certifikater.
Der er herved åbnet mulighed for, at danske virksomheder kan få udstedt  

 EUR-certifikater på leverancer til Færøerne af varer med oprindelse i Norge,  

 Island eller Schweiz eller på leverancer til Norge, Island eller Schweiz af  

 varer med oprindels på Færøerne, på samme betingelse som anført ovenfor.
Det  

 er en betingelse, at der kan fremlægges tilfredsstillende bevis for varernes  

 oprindelse.
Varer med færøsk oprindelse, som reeksporteres til Norge, Island  

 eller Schweiz , må dog ikke være bragt i fri omsætning i Danmark, dvs.  

 varerne skal have været under toldkontrol i Danmark.
C.2.1.5 Middelhavslandene EF har indgået præferenceaftaler med Egypten, Jordan, Libanon og Syrien,  

 dvs.
Machrek-landene, Algeriet, Marokko og Tunesien, dvs.
Magreb-landene,  

 Cypern, Malta, Israel, Bosnien-Hercegovina, Kroatien og den tidligere  

 jugoslaviske republik Makedonien, se A.8.4.
Aftalerne indebærer, at visse varer med oprindelse i EU kan opnår hel  

 eller delvis toldfritagelse, dvs. toldpræference ved indførsel til et af de  

 pågældende middelhavslande.
Tilsvarende gælder for visse varer med oprindelse  

 i middelhavslandene ved indførsel i EU.
C.2.1.5.1 Vareområdet De vareområder, der er omfattet af aftalerne og som dermed kan opnå  

 toldpræference ved indførsel til de pågældende lande, fremgår af  

 Toldtariffens bilag 4, underbilag 4.5, 4.7, 4.8, 4.9, 4.10 og 4.11.
Betingelser For at en vare ved indførsel til de enkelte middelhavslande kan opnå  

 toldpræference, skal følgende betingelser være opfyldt:
1. varen skal være omfattet af vareområdet i aftalen 2. varen skal have opnået oprindelse i henhold til oprindelsesreglerne  

 anført i aftalen 3. varen skal være transporteret direkte fra EU til det pågældende  

 middelhavsland eller omvendt 4. varens oprindelse skal dokumenteres ved fremlæggelse af et  

 EUR.1-certifikat, eller i særlig tilfælde et EUR.2-certifikat.
Oprindelse for  

 varer fra Israel skal dokumenteres ved fremlæggelse af et EUR.1-certifikat  

 eller en erklæring fra eksportørens side i dennes faktura (fakturaerklæring) 5. for en vare der udføres fra EU til Israel/til EU fra Israel, må der i  

 almindelighed ikke være udbetalt toldgodtgørelse.
C.2.1.5.2 Oprindelsesregler En af betingelserne for udstedelse af oprindelsesdokumentation i  

 samhandlen mellem EU og Middelhavslandene er bl.a. at varerne er fremstillet  

 i og har opnået oprindelsesstatus efter reglerne i oprindelsesprotokollerne  

 til aftalerne.
 Dette kan ske ved, at varerne enten er:
1. fuldt ud fremstillet i EU eller i et middelhavsland eller ved 2. at eventuelt indførte materialer, der ikke har oprindelse i EU eller i  

 de lande, der er omfattet aftalerne, har undergået en tilstrækkelig  

 bearbejdning eller forarbejdning.
Fuldt ud fremstillet Begrebet "fuldt ud fremstillet" er beskrevet i C.2.1.10.2.1.
Tilstrækkelig bearbejdet/forbejdet Begrebet tilstrækkelig bearbejdning/forarbejdning dækker over en  

 hovedregel og nogle undtagelser.
Positionsskift Som hovedregel anses de indførte materialer for tilstrækkeligt bearbejde  

 de/forarbejdede, hvis de ved fremstillingen af færdigvaren skifter  

 toldtarifposition.
En nærmere beskrivelse af begrebet positionsskifte fremgår  

 af C.2.1.10.2.3.
 Fra hovedreglen er der dog tre undtagelser.
Proceslisten 1. For det første er der for visse varer opstillet særlige regler for  

 fremstillingen.
Disse regler fremgår af den såkaldte procesliste, der er  

 optrykt som bilag til aftalerne.
Af proceslisten fremgår hvilke betingelser,  

 der skal være opfyldt ved fremstillingen af den enkelte vare, for at den kan  

 opnå oprindelse.
En nærmere beskrivelse af proceslisten fremgår af  

 C.2.1.10.2.4.
Utilstrækkelig bearbejdning eller forarbejdning 2. Den anden undtagelse er reglen om, at utilstrækkelige  

 bearbejdninger/forarbejdninger, fx simpel påfyldning af flasker, ikke kan  

 give varen oprindelse.
Hvilke bearbejdninger/forarbejdninger, der er tale om,  

 fremgår af de enkelte aftaler.
De utilstrækkelige  

 bearbejdninger/forarbejdninger er nærmere beskrevet i C.2.1.10.2.5.
Kumulation 3. Den tredje undtagelse er reglen om kumulation.
 I EF's aftaler med Egypten, Jordan, Libanon, Syrien, Cypern, Malta,  

 Israel, Bosnien-Hercegovina, Kroatien og den tidligere jugoslaviske republik  

 Makedonien er der adgang til bilateral kumulation, dvs. at varer, der er  

 fremstillet i et af disse lande/EU, ved anvendelse af materialer og  

 halvfabrikata mv. med oprindelse i EU/middelhavs-landet, ikke skal opfylde  

 kravene om tilstrækkelig bearbejdning eller forarbejdning.
 I EF's aftaler med Algeriet, Marokko og Tunesien, dvs. de såkaldte  

 Magreb-lande, er der adgang til fuld kumulation mellem EU og Magreb-landene  

 samt mellem Magreb-landene indbyrdes.
 C.2.1.10.2.6. indeholder en nærmere beskrivelse af begrebet kumulation.
Generel tolerenceregel Oprindelsesreglerne i EF's aftale med Israel kræves dog ikke opfyldt for  

 materialer - uden oprindelse - som højest udgår 10% af færdigvarens pris ab  

 fabrik.
Territorialkrav I EF's aftale med Israel er det en generel betingelse, at oprindelsen skal  

 opnås ved en ubrudt fremstillingsproces inden for EU/Israel - det såkaldte  

 territorialitetsprincip, se C.2.1.10.2.7. Hvis varerne under  

 fremstillingsprocessen forlader EU/Israel indebærer det, at  

 oprindelsesprocessen bliver afbrudt og at en eventuel allerede opnået  

 oprindelse for materialerne mistes.
Undtagelse Ifølge aftalen kan varer dog, uden at miste muligheden for at opnå  

 oprindelse, midlertidigt forlade EU/Israel for lønforarbejdning, hvis:
1. de udførte materialer er fuldt ud fremstillet i eller har undergået  

 mere end simple bearbejdninger/forarbejdninger i EU/Israel 2. at eksportøren af den endelige færdigvare overfor toldmyndighederne kan  

 dokumentere, at de varer, der genindføres efter forarbejdning uden for EØS,  

 er resultatet af en forarbejdning af de udførte materialer, og 3. den opnåede værditilvækst udenfor EU/Israel ikke udgør mere end 10% af  

 den endelige færdigvares pris ab fabrik.
 Det er således ikke en betingelse, at materialerne har opnået oprindelse i  

 EU/Israel inden udførsel til lønforarbejdning.
Et eventuelt krav om positionsskift må, ved anvendelsen af denne regel,  

 gerne være opfyldt ved forarbejdningen udenfor EU/Israel.
For  

 oprindelsesregler med et værdikriterium, dvs. anvendelse af materialer uden  

 oprindelse op til en given værdigrænse, må den samlede værdi af materialer  

 uden oprindelse i EU/Israel og den samlede værditilvækst udenfor EU/Isreal  

 tilsammen ikke overstige dette værdikriterie.
 Ovennævnte undtagelse fra territorialitetsprincippet gælder ikke for  

 tekstilvarer.
 Det skal bemærkes, at de 10% fra territorialprincippet ikke kan lægges  

 sammen med de 10% fra den generelle toleranceregel således, at der kan opnås  

 20% forarbejdninger uden for EU/Israel.
C.2.1.5.3 Forsendelsesregler Varerne skal være transporteret direkte mellem EU og det pågældende  

 middelhavsland.
Se C.2.1.10.3.
C.2.1.5.4 Oprindelsesdokumentation EUR.1 Varernes oprindelse skal dokumenteres ved fremlæggelse af et  

 oprindelsescertifikat EUR.1, der skal være attesteret af toldmyndighederne.
EUR.2 For postforsendelser til Machrek-landene, Magreb-landene, Cypern og Malta,  

 er der, inden for en beløbsgrænse, se nedenfor, fastsat lempelser i  

 dokumentationskravene.
Her kan dokumentationen bestå af et EUR.2-certifikat.
 For forsendelser til Bosnien-Hercegovina, Kroatien og den tidligere  

 jugoslaviske republik Makedonien kan der ligeledes udfærdiges et  

 EUR.2-certifikat, når samtlige varer i forsendelsen har oprindelse i et af  

 aftalelandene og værdien af forsendelsen ikke overskrider grænserne i skemaet  

 nedenfor.
Fakturaerklæring For forsendelser til Israel, som kun indeholder varer med oprindelse i et  

 af aftalelandene, og hvis værdi ikke overstiger 45.600 kr. pr. forsendelse,  

 kan der af enhver eksportør afgives en erklæring i fakturaen om oprindelse.
 For sendinger til Israel med højere værdi eller sendinger, der indeholder  

 både varer med og varer uden oprindelsesstatus kan der kun afgives  

 fakturaerklæring, hvis eksportøren af toldmyndighederne har fået en  

 autorisation.
 Fakturaerklæringen skal ikke attesteres af toldmyndighederne men alene  

 forsynes med eksportørens underskrift.
En autoriseret eksportør kan undlade underskriften i fakturaerklæringen,  

 hvis han skriftligt overfor toldmyndighederne erklærer, at han "påtager sig det fulde ansvar for alle fakturaerklæringer, der  

 angiver ham som eksportør, som om de faktisk var forsynet med hans  

 håndskrevne underskrift".
En fakturaerklæring kan af eksportøren afgives i forbindelse med varernes  

 udførsel eller efterfølgende.
Afgives erklæringen efter at varerne er angivet  

 overfor bestemmelseslandets toldmyndighed, skal der i erklæringen ske  

 henvisning til de dokumenter, der er afgivet til bestemmelseslandets  

 toldmyndighed.
 De nærmere regler vedrørende udstedelse og attestation af  

 oprindelsesdokumentation, herunder efterfølgende udstedelse og udstedelse af  

 erstatningscertifikater, fremgår af de generelle dokumentationsregler i  

 C.2.1.10.4.
C.2.1.5.5 Toldgodtgørelse Ifølge aftalen med Israel må der i almindelighed ikke udstede  

 oprindelsesdokumentation for eksportvarer, hvis:
1. der under proceduren for aktiv forædling er ydet toldgodtgørelse eller  

 fritagelse for told for de medgåede materialer, eller 2. der er ydet toldgodtgørelse eller fritagelse for told under anden form  

 end aktiv forædling for de medgåede materialer, hvis godtgørelsen/fritagelsen  

 er betinget af, at de fremstillede færdigvarer udføres.
 I de øvrige aftaler med middelhavslandene er der ikke fastsat nogen  

 begrænsning vedrørende toldgodtgørelse.
C.2.1.6 AVS/OLT EF har indgået præferenceaftaler med ca. 70 lande i Afrika, Vestindien og  

 Stillehavet, de såkaldte AVS-lande, og ca. 20 oversøiske lande og territorier  

 inklusive Grønland, de såkaldte OLT-lande.
Præferenceaftalerne er ensidige, men visse af AVS/OLT-landene indrømmer  

 dog toldpræference for enkelte vareområder med oprindelse i EU.
Disse  

 toldpræferencer fremgår ikke af aftalerne, da de egenhændigt er besluttet af  

 de pågældende lande.
C.2.1.6.1 Vareområdet Det vareområde, der er omfattet af aftalen, og som dermed kan opnå  

 toldpræference ved indførsel til EU, fremgår af Toldtariffens bilag 4,  

 underbilag 4.13.
Betingelser For at en præferenceberettiget vare ved indførsel i EU kan opnå  

 toldpræference, skal følgende betingelser være opfyldt:
1. varen skal være omfattet af vareområdet i aftalen 2. varen skal have opnået oprindelse i henhold til oprindelsesreglerne  

 anført i aftalen 3. varen skal være transporteret direkte til EU fra det pågældende  

 AVS/OLT-land 4. varens oprindelse skal dokumenteres ved fremlæggelse af et  

 EUR.1-certifikat, og i særlige tilfælde kan oprindelsen dokumenteres ved et  

 EUR.2-certifikat C.2.1.6.2 Oprindelsesregler Toldpræference i samhandelen mellem EU og AVS/OLT-landene er betinget af,  

 at varerne har opnået oprindelsesstatus efter oprindelsesregler, som er  

 fastsat i aftalen.
Varerne kan således opnå oprindelse ved enten 1. at være fuldt ud fremstillet i EU eller i AVS/OLT-landene,   

 eller ved 2. at indførte materialer, der ikke har oprindelse i EU eller i  

 AVS/OLT-landene, har undergået en tilstrækkelig bearbejdning eller  

 forarbejdning.
Fuldt ud fremstillet Begrebet "fuldt ud fremstillet" er beskrevet i C.2.1.10.2.1 .
Tilstrækkelig bearbejdet/forarbejdet Begrebet tilstrækkelig bearbejdning/forarbejdning dækker over en  

 hovedregel og nogle undtagelser.
Positionsskift Som hovedregel anses de indførte materialer for tilstrækkeligt  

 bearbejdede/forarbejdede, hvis de ved fremstillingen af færdigvaren skifter  

 toldtarifposition.
En nærmere beskrivelse af begrebet positionsskifte fremgår  

 af C.2.1.10.2.3.
 Fra hovedreglen er der dog tre undtagelser.
Proceslisten 1. For det første er der for visse varer opstillet særlige regler for  

 fremstillingen.
Disse regler fremgår af den såkaldte procesliste, der er  

 optrykt som bilag til aftalen.
Af proceslisten fremgår hvilke betingelser,  

 der skal være opfyldt ved fremstillingen af den enkelte vare, for at den kan  

 opnå oprindelse.
En nærmere beskrivelse af proceslisten fremgår af  

 C.2.1.10.2.4.
Utilstrækkelig bearbejdning eller forarbejdning 2. Den anden undtagelse er reglen om, at utilstrækkelige  

 bearbejdninger/forarbejdninger, fx simpel påfyldning af flasker, ikke kan  

 give varen oprindelse.
Hvilke bearbejdninger/forarbejdninger, der er tale om,  

 fremgår af aftalen.
De utilstrækkelige bearbejdninger/forarbejdninger er  

 nærmere beskrevet i C.2.1.10.2.5.
Kumulation 3. Den tredje undtagelse er reglen om fuld kumulation, der gælder for både  

 AVS-landene og OLT-landene.
Denne regel indebærer, at der i et af  

 aftalelandene kan arbejdes videre med varer fremstillet i et af de andre  

 aftalelande, selvom varen endnu ikke har opnået oprindelse der, således at  

 den samlede bearbejdning/forarbejdning inden for aftalelandene kan give  

 oprindelse, se C.2.1.10.2.6.
For AVS-landene er der endvidere pr. 1. januar 1996 åbnet mulighed for at  

 kumulere med visse nabolande, som er u-lande, men ikke er omfattet af  

 AVS-aftalen.
Muligheden gælder dog ikke tunfiskeprodukter i Toldtariffens  

 kap. 3 eller 16 samt visse andre varer.
Generel tolerenceregel Oprindelsesreglerne i EF's aftale med AVS-landene kræves dog ikke opfyldt  

 for materialer - uden oprindelse - som højest udgør 15 % af færdigvarens pris  

 ab fabrik.
Territorialkrav I EF's aftaler med AVS/OLT-landene findes en bestemmelse om, at  

 oprindelsen skal opnås ved en ubrudt fremstillingsproces inden for området  

 EU/AVS/OLT - det såkaldte territorialkrav eller territorialitets princip, se  

 C.2.1.10.2.7.
C.2.1.6.3 Forsendelsesregler Varerne skal være transporteret direkte til EU fra det pågældende  

 AVS/OLT-land.
Se C.2.1.10.3.
C.2.1.6.4 Oprindelsesdokumentation EUR.1 Varernes oprindelse skal dokumenteres ved fremlæggelse af et  

 oprindelsescertifikat EUR.1, der skal være attesteret af toldmyndighederne.
EUR.2 For postforsendelser er der fastsat lempelser i dokumentationskravene.  

 Oprindelsen kan dokumenteres ved et EUR.2-certifikat, når forsendelsens værdi  

 ikke overstiger 20.450 kr. for OLT-landene og for AVS-landene, når  

 forsendelsens værdi ikke overstiger 3.140 ECU (ca. 24.000 kr. modværdi i  

 danske kroner er endnu ikke fastlagt) og alle varer i forsendelsen har  

 oprindelse.
 De nærmere regler vedrørende udstedelse og attestation af  

 oprindelsesdokumentation, herunder efterfølgende udstedelse og udstedelse af  

 erstatningscertifikater fremgår af de generelle dokumentationsregler i  

 C.2.1.10.4.
I aftalen med AVS/OLT-landene er der, som følge af at der er mulighed for  

 fuld kumulation for varer med oprindelse i EU og varer med oprindelse i AVS  

 og OLT, indføjet en bestemmelse om, at der for varer fra EU kan kræves  

 fremlagt en leverandørerklæring Denne erklæring kan udstedes for varer, der har opnået præference  

 oprindelse såvel som for varer, der ikke har opnået præferenceoprindelse.
Leverandørerklæringen, som skal afgives for hver sending, kan afgives på  

 fakturaen, leveringsseddel eller andet handelsdokument.
Den kan også afgives  

 på en særlig blanket.
 Leverandørerklæringens ordlyd er optrykt i bilag 108 - 111. Der er  

 forskellige formuleringer alt efter om det gælder varer med  

 præferenceoprindelse eller varer uden præferenceoprindelse.
Erklæringen skal være underskrevet.
Når fakturaen og leverandørerklæringen  

 udstedes via EDB, behøver erklæringen ikke at være underskrevet, hvis navnet  

 på den person, der er ansvarlig for erklæringen, fremgår af erklæringen.
C.2.1.6.5 Undtagelser Visse AVS-lande kræver fremlagt oprindelsescertifikat EUR.1 ved indførsel  

 af varer med oprindelse i EU, uanset at de pågældende lande ikke indrømmer  

 toldpræference for sådanne.
 Virksomheder kan derfor hos toldmyndighederne få attesteret  

 EUR.1-certifikater ved eksport til samtlige AVS-lande af varer, der har  

 opnået oprindelsesstatus efter reglerne i oprindelsesprotokollen i  

 AVS-aftalen.
C.2.1.7 U-Landene EF har, på linie med en række industrilande herunder EFTA-landene, Canada  

 og USA, indgået toldpræferenceaftaler med en række udviklingslande, kaldet  

 u-lande.
Disse aftaler kaldes Det Generelle System af Præferencer - GSP.
Der  

 er for EU's vedkommende indgået to aftaler - en for industrivarer og en for  

 landbrugsvarer.
Se A.8.6.
 EF's GSP-aftaler er ensidige, og der er således ikke mulighed for at opnå  

 toldpræference i u-landene for varer, der leveres fra EU.
C.2.1.7.1 Vareområdet Det vareområde der er omfattet af aftalerne og som dermed kan opnå  

 toldpræference, fremgår af Toldtariffens bilag 4, underbilag 4.15..
Betingelser For at en vare ved indførsel til EU kan opnå toldpræference, skal følgende  

 betingelser være opfyldt:
1. varen skal være omfattet af vareområdet i aftalerne 2. varen skal have opnået oprindelse i henhold til oprindelsesreglerne  

 anført i aftalerne 3. varen skal være transporteret direkte fra det pågældende aftaleland til  

 EU 4. varens oprindelse skal dokumenteres ved fremlæggelse af et Form A  

 certifikat, eller i særlig tilfælde ved en formular Apr.
C.2.1.7.2 Oprindelsesregler En af betingelserne for udstedelse af oprindelsesdokumentation ved  

 udførsel af varer med oprindelse i et af de u-lande, som er omfattet af  

 aftalerne er bl.a. at varer er fremstillet i og har opnået oprindelse efter  

 reglerne i oprindelsesprotokollen til aftalerne.
 Dette kan ske ved, at varerne enten er:
1. fuldt ud fremstillet i de pågældende u-land eller ved 2. at eventuelt indførte materialer, der ikke har oprindelse i det  

 pågældende u-land er undergået en tilstrækkelig bearbejdning eller  

 forarbejdning.
Fuldt ud fremstillet Begrebet "fuldt ud fremstillet" er beskrevet i C.2.1.10.2.1.
Tilstrækkelig bearbejdet/forarbejdet Begrebet tilstrækkelig forarbejdning/bearbejdning dækker over en  

 hovedregel og nogle undtagelser.
Positionsskift Som hovedregel anses de indførte materialer for tilstrækkeligt  

 bearbejdede/forarbejdede, hvis de ved fremstillingen af færdigvareren skifter  

 toldtarifposition.
En nærmere beskrivelse af begrebet positionsskifte fremgår  

 af C.2.1.10.2.3.
 Fra hovedreglen er der dog tre undtagelser.
Proceslisten 1. For det første er der for visse varer opstillet særlige regler for  

 fremstillingen.
Disse regler fremgår af den såkaldte procesliste, der er  

 optrykt som bilag til aftalen.
Af proceslisten fremgår hvilke betingelser,  

 der skal være opfyldt ved fremstillingen af den enkelte vare, for at den kan  

 opnå oprindelse.
En nærmere beskrivelse af proceslisten fremgå af  

 C.2.1.10.2.4.
Utilstrækkelig bearbejdning eller forarbejdning 2. Den anden undtagelse er reglen om, at utilstrækkelige  

 bearbejdninger/forarbejdninger, fx simpel påfyldning af flasker, ikke kan  

 give varen oprindelse.
Hvilke handlinger, der er tale om, fremgår af aftalen.  

 De utilstrækkelige bearbejdninger/forarbejdninger er nærmere beskrevet i  

 C.2.1.10.2.5.
Kumulation 3. Den tredje undtagelse er reglen om regional kumulation.
Denne regel  

 indebærer, at et materiale med oprindelse kan indføres fra et land i regionen  

 - se nedenfor - til et andet land i regionen, og indgå i dette lands  

 produktion som om de var materialer fra dette land.
 Regional kumulation kan foregå inden for lande tilhørende følgende  

 regionale sammenslutninger/grupper:
Ud over muligheden for regional kumulation indeholder GSP-reglerne også  

 mulighed for at kumulere med EU-materialer.
Reglen betyder, at der i  

 GSP-landene kan arbejdes videre på materialer med oprindelse i EU.
Ved  

 bestemmelsen af færdigvarens oprindelse, indgår EU-materialerne som om de  

 havde oprindelse i GSP-landet.
Denne regel kaldes donorland-ordningen.
 C.2.1.10.2.6. indeholder en nærmere beskrivelse af begrebet kumulation.
C.2.1.7.3 Forsendelsesregler Varerne skal være transporteret direkte fra det pågældende u-land til EU.  

 Se C.2.1.10.3.
C.2.2.7.4. Oprindelsesdokumentation GSP Varernes oprindelse skal dokumenteres ved fremlæggelse af et  

 oprindelsescertifikat Form A, også kaldet et GSP-certifikat, der skal være  

 attesteret af det pågældende u-lands kompetente myndighed.
APR For postforsendelser er der fastsat lempelser i dokumentationskravene.  

 Oprindelsen kan dokumenteres ved en formular APR, når forsendelsens værdi  

 ikke overstiger 20.450 kr., og alle varer i forsendelsen har oprindelse i et  

 af aftalelandene.
 De nærmere regler vedrørende udstedelse og attestation af  

 oprindelsesdokumentation, herunder efterfølgende udstedelse og udstedelse af  

 erstatnignscertifikater fremgår af de generelle dokumentationsregler i  

 C.2.1.10.4.
EUR 1 For at et GSP-land kan arbejde videre (kumulere) på materialer med  

 EU-oprindelse, skal denne oprindelse dokumenteres med et EUR 1 certifikat  

 udstedt i EU.
C.2.1.8 Tyrkiet EU har indgået en associeringaftale, en aftale om en toldunion samt en  

 frihandelsaftale for EKSF-produkter med Tyrkiet.
Se A.8.7.
 Aftalerne indebærer, at landbrugsvarer og EKSF-produkter med oprindelse i  

 EU eller i Tyrkiet opnår hel eller delvis toldfritagelse dvs. toldpræference  

 ved indførsel til EU eller Tyrkiet.
C.2.1.8.1 Vareområdet De vareområder, der er omfattet af aftalerne og som dermed kan opnå  

 toldpræference ved indførsel i EU/Tyrkiet, fremgår af Toldtariffens bilag 4,  

 underbilag 4.12.
Betingelser For at en vare, bortset fra EKSF-produkter hvor betingelserne fremgår  

 nedenfor, kan opnå toldpræference, skal følgende betingelser være opfyldt:
1. de fleste landbrugsvarer skal have opnået oprindelse i EU, efter  

 aftalens oprindelsesregler 2. de øvrige varer skal være i fri omsætning i EU 3. varernes præferenceberettigelse skal dokumenteres ved fremlæggelse af  

 et A.TR.-certifikat, dog kan A.TR.-1 eller A.TR.-3 certifikater bruges til og  

 med 30. juni 1997.
EKSF For så vidt angår EKSF-produkter skal følgende betingelser være opfyldt  

 for at der kan opnås toldpræference:
1. varen skal være omfattet af vareområdet i aftalen 2. varen skal have opnået oprindelse i henhold til oprindelsesreglerne  

 anført i aftalen 3. varen skal være transporteret direkte fra EU til Tyrkiet eller omvendt 4. varens oprindelse skal dokumenteres ved fremlæggelse af et  

 EUR.1-certifikat eller en erklæring fra eksportøren i dennes faktura  

 (fakturaerklæring) 5. der må ikke i almindelighed være udbetalt toldgodtgørelse for varerne.
C.2.1.8.2 Oprindelsesregler En af betingelserne for udstedelse af oprindelsesdokumentation ved  

 udførsel af varer til Tyrkiet er bl.a. at varen er fremstillet i og har  

 opnået oprindelse efter reglerne i aftalernes oprindelsesprotokol.
For  

 samhandelen med Tyrkiet gælder, at de fleste landbrugsvarer, der er omfattet  

 af det præferenceberettigede vareområde, skal have oprindelse i EU.
 Som varer med oprindelsesstatus i EU anses varer, der er fuldt ud  

 fremstillet der.
For de øvrige varer, bortset fra EKSF-produkter, dvs. industrivarer mv.,  

 er der ikke fastsat oprindelsesregler.
For disse varer er det en betingelse,  

 at de er i fri omsætning i EU, herunder varer, der stammer fra lande uden for  

 EU eller Tyrkiet, og for hvilke der er betalt told eller tilsvarende  

 afgifter.
Der må ikke i almindelighed været udbetalt toldgodtgørelse for  

 disse varerne.
 En af betingelserne for udstedelse af oprindelsesdokumentation for  

 EKSF-produkter er bl.a., at varerne er fremstillet i og har opnået oprindelse  

 efter reglerne i aftalens oprindelsesprotokol.
Dette kan ske ved, at varerne enten er 1. fuldt ud fremstillet i EU/Tyrkiet eller 2. at eventuelle indført materialer, der ikke har oprindelse i EU/Tyrkiet,  

 er undergået en tilstrækkelig forarbejdning/bearbejdning i EU/Tyrkiet.
Fuldt ud fremstillet Begrebet "fuldt ud fremstillet" er beskrevet i C.2.1.10.2.1.
Tilstrækkelig bearbejdet/forarbejdet Begrebet tilstrækkelig bearbejdning/forarbejdning dækker over en  

 hovedregel og nogle undtagelser.
Positionsskift Som hovedregel anses de indførte materialer for tilstrækkeligt  

 bearbejdede/forarbejdede, hvis de ved fremstillingen af færdigvaren skifter  

 toldtarifposition.
En nærmere beskrivelse af begrebet positionsskifte fremgår  

 af C.2.1.10.2.3.
 Fra hovedreglen er der dog tre undtagelser.
Proceslisten 1. For det første er der for visse varer opstillet særlige regler for  

 fremstillingen.
Disse regler fremgår af den såkaldte procesliste, der er  

 optrykt som bilag til aftalen.
Af proceslisten fremgår hvilke betingelser,  

 der skal være opfyldt ved fremstillingen af den enkelte vare, for at den kan  

 opnå oprindelse.
En nærmere beskrivelse af proceslisten fremgår af  

 C.2.1.10.2.4.
Utilstrækkelig bearbejdning eller forarbejdning 2. Den anden undtagelse er reglen om, at utilstrækkelige  

 bearbejdninger/forarbejdninger, fx simpel påfyldning af flasker, ikke kan  

 give varen oprindelse - heller ikke selvom varen ved  

 bearbejdning/forarbejdningen skifter toldtarifposition.
Hvilke handlinger,  

 der er tale om, fremgår af aftalen.
De utilstrækkelige  

 bearbejdninger/forarbejdninger er nærmere beskrevet i C.2.1.10.2.5.
Kumulation 3. Den tredje undtagelse er reglen om bilateral kumulation.
Denne regel  

 indebærer, at et materiale med oprindelse, der indføres fra EU til  

 videreforarbejdning i Tyrkiet (eller omvendt), indtræder i produktionen, som  

 om det havde oprindelse i dette land, se C.2.1.10.2.6.
C.2.1.8.3 Forsendelsesregler For varer, bortset fra EKSF-produkter, er der ikke er fastsat  

 forsendelsesregler.
For så vidt angår EKSF-produkter skal de være transporteret direkte fra EU  

 til Tyrkiet eller omvendt.
Se C.2.1.10.3.
C.2.1.8.4 Oprindelsesdokumentation A.TR Oprindelsen af industrivarer omfattet af toldunionen og landbrugsvarer  

 omfattet af frihandelsaftalen skal i handelen mellem EU og Tyrkiet  

 dokumenteres ved fremlæggelse af et A.TR.-certifikat.
A.TR.-certifikatet skal være attesteret af toldmyndighederne.
Ved udførsel  

 fra EU anvendes det særlige metalstempel, som også benyttes under EU's  

 forsendelsesordning.
 Enhver eksportør kan på nærmere fastsatte vilkår opnå tilladelse til selv  

 at udfærdige og attestere A.TR.-certifikater.
Postforsendelser, der forsendes direkte mellem EU og Tyrkiet, vil være  

 præferenceberettiget, hvis adressekortet eller forsendelsen ikke er forsynet  

 med den gule etikette, der anvendes i EU's forsendelsesordning for varer med  

 T 1 status.
Etiketten påsættes af udførselslandets kompetente myndigheder.
 Ved udførsel med post følges tilsvarende fremgangsmåde som anført i  

 B.1.11.1. Posttrafik.
EKSF EUR.1 EKSF-produkters oprindelse kan dokumenteres ved fremlæggelse af et  

 EUR.1-certifikat, der i alle tilfælde skal attesteres af toldmyndighederne.
Fakturaerklæring For sendinger, som alene indeholder EKSF-varer med oprindelse i EU eller i  

 Tyrkiet, og hvis værdi ikke overstiger 45.600 kr., anses eksportørens  

 erklæring i fakturaen om varernes oprindelse som tilstrækkelig dokumentation.  

 Erklæringen skal have følgende ordlyd:
"Eksportøren af varer, der er omfattet af nærværende dokument,  

 erklærer, at varerne medmindre andet tydeligt er angivet, har  

 præferenceoprindelse i ....." For varesendinger, som indeholder både EKSF-varer med og uden oprindelse i  

 EU eller Tyrkiet, eller med højere værdi end 45.600 kr. kan varernes  

 oprindelse kun dokumenteres med en fakturaerklæring, hvis eksportøren har  

 fået en autorisation dertil af toldmyndighederne.
Erklæringen skal i disse  

 tilfælde have følgende ordlyd:.
"Eksportøren af varer, der er omfattet af nærværende dokument,  

 (toldmyndighedernes tilladelse nr ...), erklærer, at varerne, medmindre andet  

 tydeligt er angivet, har præferenceoprindelse i ......" Begge fakturaerklæring skal underskrives af eksportøren og skal ikke  

 attesteres af toldmyndighederne.
Det er imidlertidig ikke nødvendigt, at fakturaerklæringen underskrives,  

 hvis eksportøren er autoriseret og skriftligt over for toldmyndighederne har  

 afgivet erklæring om, at han "påtager sig det fulde ansvar for alle fakturaerklæringer, der  

 angiver ham som eksportør, som om de faktisk var forsynet med hans  

 håndskrevne underskrift".
En fakturaerklæring kan af eksportøren afgives i forbindelse med varernes  

 udførsel eller efterfølgende.
Afgives erklæringen efter at varerne er angivet  

 overfor bestemmelseslandets toldmyndighed, skal der i erklæringen ske  

 henvisning til de dokumenter, der er afgivet til bestemmelseslandets  

 toldmyndighed.
 De generelle dokumentationsregler, se C.2.10.4.
C.2.1.9 øvrige præferenceaftaler Udover de tidligere nævnte præferenceaftaler, har EF indgået aftaler med,  

 Andorra, Ceuta og Melilla, der udgør en del af det Spanske Kongerige,  

 beliggende i Nordafrika, Gazaområdet og Vestbredden tidligere kaldet De  

 besatte områder, samt 23 u-lande vedrørende håndfremstillede varer og 12  

 u-lande vedrørende varer fremstillet på håndvæv.
Se A.8.
C.2.1.9.1 Vareområdet De vareområder der er omfattet af aftalerne, og som dermed kan opnå  

 toldpræference ved indførsel i de anførte lande, fremgår af Toldtariffens  

 bilag 4, underbilag 4.0, 4.4, 4.6 og 4.14.
Andorra Der gælder særlige regler for Andorra, idet der mellem Andorra og EU er  

 oprettet en toldunion for industrivarer, mens der er indgået en  

 præferenceaftale for landbrugsvarer.
Betingelser For at en vare, der udføres til Andorra, kan opnå toldpræference gælder  

 følgende:
1. en vare under Toldtariffens kap 1-24 skal have opnået oprindelse i  

 EU/Andorra i henhold til aftalens oprindelsesregler.
Oprindelsen skal  

 dokumenteres ved fremlæggelse af et EUR.1-certifikat, eller ved en erklæring  

 fra eksportøren i dennes faktura 2. en industrivare skal være i fri omsætning i EU/Andorra og ledsaget af  

 et internt forsendelsesdokument T-2.
 For at en vare ved indførslen til Ceuta og Melilla samt Gazaområdet og  

 Vestbredden, kan opnå toldpræference, skal følgende betingelser være opfyldt:
1. varen skal være omfattet af vareområdet i aftalen 2. varen skal have opnået oprindelse i henhold til oprindelsesreglerne  

 anført i aftalen 3. varen må alene transporteret direkte fra EU til det pågældende område 4. varens oprindelse skal for varer fra Ceuta og Melille dokumenteres ved  

 fremlæggelse af et EUR.1-certifikat, som kan udfærdiges som et  

 langtidscertifikat dvs.
LT-certifikat, eller en erklæring fra eksportøren i  

 dennes faktura, fakturaerklæring.
 For varer fra Gazaområdet og Vestbredden skal varernes oprindelse  

 dokumentere ved fremlæggelse af et EUR.1-certifikat, og i særlige tilfælde  

 kan oprindelsen dokumenteres ved et EUR.2-certifikat.
C.2.1.9.2 Oprindelsesregler En af betingelser for udstedelse af oprindelsesdokumentation ved udførsel  

 af varer med oprindelse i EU til Ceuta og Melilla samt Gazaområdet og  

 Vestbredden, og omvendt, er bl.a. at varerne er fremstillet i aftalelandene  

 og har opnået oprindelse efter reglerne i oprindelsesprotokollen til  

 aftalerne.
For samhandelen med Andorra gælder, at varerne henhørende under  

 Toldtariffens kap 1-24 skal have opnået oprindelse i henhold til  

 oprindelsesregler fastsat i aftalen.
For de øvrige varer gælder der ingen  

 oprindelsesregler, her er det alene et krav at varerne er i fri omsætning i  

 EU/Andorra.
 Vedrørende reglerne om fuldt ud fremstillet og tilstrækkelig  

 bearbejdet/forarbejdet, herunder hovedregel og undtagelser, henvises til de  

 generelle oprindelsesregler i C.2.1.10.2.
C.2.1.9.3 Forsendelsesregler Varer til Ceuta og Melilla samt Gazaområdet og Vestbredden, skal være  

 transporteret direkte mellem EU og det pågældende område.
Se C.2.1.10.3 For varer, der transporteres mellem EU og Andorra er der ikke fastsat  

 forsendelsesregler.
C.2.1.9.4 Oprindelsesdokumentation Ceuta og Melilla EUR.1 Varernes oprindelse skal dokumenteres ved fremlæggelse af et  

 EUR.1-certifikat for varer til/fra Ceuta og Mellila, der i alle tilfælde skal  

 attesteres af toldmyndigheden.
I forbindelse med handelen mellem EU og Ceuta  

 og Melilla kan eksportøren, efter autorisation fra den kompetente myndighed,  

 udstede et langtidscertifikat - kaldet LT-certifikat.
Certifikatet udstedes  

 på en EUR.1-blanket og skal attesteres af toldmyndighederne.
Fakturaerklæring For sendinger til/fra Ceuta og Melilla, som alene indeholder varer med  

 oprindelses i EU eller Ceuta og Melilla, og hvis værdi ikke overstiger 40.200  

 kr., anses eksportørens erklæring i fakturaen om varernes oprindelse som  

 tilstrækkelig dokumentation.
 For varesendinger til/fra Ceuta og Melilla som indeholder både varer med  

 og varer uden oprindelse i EU eller Ceuta og Melilla eller med en højere  

 værdi end 40.200 kr. kan varernes oprindelse kun dokumentere med en  

 fakturaerklæring, hvis eksportøren har fået en autorisation dertil af  

 toldmyndighederne.
 Begge erklæringen har følgende ordlyd:
"Undertegnede eksportør af de af nærværende dokument omfattede varer  

 erklærer, at varerne, medmindre andet er angivet, opfylder betingelserne for  

 opnåelse af oprindelse i den præferentielle samhandel med ... og har  

 oprindelse i ....." Gazaområdet og Vestbredden EUR.1 Varernes oprindelse skal dokumentere ved fremlæggelse af et  

 EUR-1-certifikat, der i alle tilfælde skal attesteres af handelskamrene i  

 Gazaområdet og Vestbredden og toldmyndighederne i EU.
EUR.2 For postforsendelser til/fra Gazaområdet og Vestbredden kan der, når  

 forsendelsen kun indeholder varer med oprindelsesstatus, og værdien ikke  

 overstiger 22.500 kr., udfærdiges et EUR.2-certifikat.
Andorra For varer henhørende under Toldtariffens kap 1-24 som forsendes til  

 Andorra, skal der udstedes et EUR.1-certifikat.
Overstiger forsendelsens  

 værdi ikke 22.500 kr., kan eksportøren udfærdige en fakturaerklæring,  

 Fakturaerklæring 2, efter samme retningslinier som er gældende for EF's  

 præferenceaftale med EØS-landene.
For de øvrige varer gælder, at de skal  

 forsendes efter reglen for intern fællesskabsforsendelse, på en T2 angivelse.
 De nærmere regler vedrørende udstedelse og attestation af  

 oprindelsesdokumentation fremgår af de generelle dokumentationsregler i  

 C.2.1.10.4.
C.2.1.10 Fællesbestemmelser vedrørende præferenceoprindelsesregler EF har indgået toldpræferenceaftaler, der indeholder aftaler om  

 toldpræferencer, med en lang række lande og landeområder, se A.8.
 Aftalerne kan opdeles i 2 kategorier:
- gensidige aftaler og - ensidige aftaler.
Det er kendetegnende for de gensidige aftaler, at parterne indrømmer  

 hinandens varer toldpræference.
Aftalerne giver således handelsfordele til  

 begge parter.
EU har imidlertid også indgået aftaler - præferenceaftaler - med  

 lande/områder, der indebærer, at kun den ene part's varer indrømmes  

 toldpræference.
Disse ordninger benævnes ensidige aftaler, og giver kun  

 handelsfordele til den ene part.
Som hovedregel vil varer med oprindelse i EU  

 ikke blive indrømmet toldpræference ved udførsel til lande/områder, med  

 hvilke EF har indgået ensidig præferenceaftaler.
Af gensidige aftaler kan nævnes EF's præferenceaftaler med - de EFTA-lande, der indgår i EØS, - EFTA-landet Schweiz, - visse middelhavslande, - Polen, Ungarn, Tjekkiet, Slovakiet, Bulgarien, Rumænien, Estland,  

 Letland, Litauen og Slovenien, - Færøerne.
De ensidige aftaler omfatter bl.a. aftaler med - Udviklingslandene, via GSP-aftalerne, - AVS- og OLT-lande, dvs. lande i Afrika, Vestindien og Stillehavet samt  

 oversøiske lande og territorier, herunder Grønland - visse lande vedrørende håndfremstillede varer.
Aftalerne er offentliggjort i EF-Tidende.
Se skemaet i det indledende  

 afsnit i A.8. Til aftalerne hører såkaldte oprindelsesprotokoller, som  

 nærmere definerer begrebet varer med oprindelse og metoderne for  

 administrativt samarbejde.
 Selve oprindelsesprotokollen udstikker således generelle retningslinier  

 for hvordan, og på hvilken måde varer opnår oprindelse i de enkelte aftaler.
 De detaljerede oprindelsesbestemmelser er derimod ofte indeholdt i et  

 bilag til oprindelsesprotokollen benævnt proceslisten.
 Oprindelsesreglerne og proceslisten er nærmere beskrevet nedenfor i  

 C.2.1.10.2.
C.2.1.10.1 Vareområde Det præferenceberettigede vareområde er alt afhængig af aftalernes  

 karakter meget forskelligt.
I de enkelte aftaler er anført hvilke varer, der  

 er omfattet af adgangen til toldpræference.
 Oplysninger om de enkelte præferencearrangementers vareområde mv. ved  

 indførsel til EU fremgår af Toldtariffens bilag 4 og svarer i store træk til  

 det vareområde, der gælder ved eksport til aftalelandene.
 Se i øvrigt C.2.1.1 - C.2.1.8, som detaljeret beskriver de enkelte  

 præferenceaftaler.
C.2.1.10.2 Oprindelsesregler En vare kan ved forarbejdning i EU/det pågældende aftaleland erhverve  

 oprindelse på 2 måder:
1. enten ved at være fuldt ud fremstillet i EU/det pågældende aftaleland eller 2. ved at være tilstrækkeligt bearbejdet/forarbejdet i EU/det pågældende  

 aftaleland.
C.2.1.10.2.1 Fuldt ud fremstillet Dette oprindelseskriterium anses for opfyldt, når der til den fremstillede  

 varer kun er brugt materialer, der allerede har oprindelse i EU/det  

 pågældende aftaleland.
En liste over hvad der er omfattet fremgår af de enkelte aftaler.
Det kan  

 være mineralske produkter, der er udvundet af jorden eller havbunden i EU  

 eller det pågældende aftaleland, fx olie, gas, kul.
 Visse vegetabilske produkter kan henføres til ovenstående kategori fx  

 korn, der er høstet i EU/det pågældende aftaleland, eller produkter fra  

 levende dyr, der er opdrættet i EU.
 For fisk fanget ved havfiskeri af oprindelseslandets fartøjer, dvs.  

 fartøjet fører landets flag, er der desuden regler om registrering, ejerskab  

 og bemanding.
Generelt gælder det, at hvis der ved fremstillingen er brugt materialer,  

 der er indført til EU udefra, kan varen ikke anses som fuldt ud fremstillet i  

 EU.
Den pågældende vare har alligevel mulighed for at få EU-oprindelse, hvis  

 den opfylder reglerne om tilstrækkelig bearbejdning/forarbejdning, se  

 C.2.1.10.2.2.
C.2.1.10.2.2 Tilstrækkelig bearbejdet/forarbejdet Er der i produktionen af færdigvaren brugt materialer fra andre lande end  

 EU og aftalelandet, skal disse materialer være tilstrækkeligt  

 bearbejdet/forarbejdet i EU/aftalelandet, for at færdigvaren kan få  

 oprindelse i EU eller aftalelandet.
 Reglerne for, hvornår et materiale kan anses for at være tilstrækkeligt  

 bearbejdet/forarbejdet, kan opdeles i en hovedregel og en række undtagelser.
Hovedreglen er, at varen skal skifte toldtarifposition.
Som undtagelser  

 fra denne hovedregel findes følgende:
- varen er omfattet af proceslisten, - materialerne har kun undergået utilstrækkelige bearbejdninger eller  

 forarbejdninger, - materialer, som har oprindelse i et land/område, som EU har indgået en  

 præferenceaftale med.
Sådanne materialer behøver ikke at opfylde kravene om  

 tilstrækkelig bearbejdning/forarbejdning, idet EU efter aftalerne kan bygge  

 videre dvs. kumulere på disse materialer, efter nærmere fastsatte regler.
C.2.1.10.2.3 Reglen om positionsskifte Hovedreglen er, at en vare får EU-oprindelse, hvis de anvendte indførte  

 materialer uden EU-oprindelse ved fremstillingen skifter toldposition.
 Dette betyder, at færdigvaren skal henføres til en anden toldposition end  

 de indførte materialer.
 Ved toldposition forstås i denne sammmenhæng den 4-cifrede hovedposition i  

 HS-nomenklaturen.
 Eksempel:
 Oprindelse opnås:
 Et par handsker, position 4203, fremstilles af indført svinelæder uden  

 oprindelse, position 4107, og foret med indført, garvet pelsskind uden  

 oprindelse, position 4302.
 Handskerne opnår oprindelse ved denne fremstilling, idet de materialer  

 uden oprindelse, der er anvendt alle skifter toldtarifposition.
 Oprindelse opnås ikke:
 Et par handsker, position 4203, fremstilles af indført svinelæder uden  

 oprindelse, der er skåret i form inden indførelsen, position 4203, og foret  

 med indført, garvet pelsskind uden oprindelse, position 4302.
 Handskerne opnår ikke oprindelse, idet ikke alle de anvendte materialer  

 uden oprindelse skifter toldtarifposition.
C.2.1.10.2.4 Proceslisten Den første undtagelse fra hovedreglen, er reglen for varer, der er  

 omfattet af proceslisten.
For varer, som er nævnt i proceslisten gælder den  

 eller de regler, der er anført ud for varen i listen.
For visse varer kan  

 proceslisten også indeholde krav om positionsskifte.
 I EØS-aftalen er alle varer optaget i proceslisten, også i de tilfælde  

 hvor den såkaldte hovedregel om positionsskifte alene gælder.
 Proceslisten indeholder op til 4 kolonner, og er generelt opbygget som  

 "modellen" nedenfor.
 De to første kolonner indeholder en beskrivelse af færdigvaren baseret på  

 HS-nomenklaturen.
I første kolonne kan der være anført "ex" foran en position  

 eller et kapitel.
Det betyder, at oprindelsesreglen ikke omfatter hele  

 positionen eller kapitlet, men kun de varer, som er nævnt i  

 varebeskrivelseskolonnen, kolonne 2.
I kolonne 3 er anført procesbeskrivelserne for de varer, der er omfattet  

 af listen.
I nogle aftaler kan der forekomme en kolonne 4, hvor der er anført  

 alternative regler til dem, der er anført i kolonne 3. I andre aftaler kan  

 der, istedet for en kolonne 4, være anført flere alternative regler i kolonne  

 3.
 Procesbeskrivelserne i kolonne 3 og 4 foreskriver den bearbejdning eller  

 forarbejdning af materialer uden oprindelsesstatus i EU/aftalelandet, som  

 giver den færdige vare oprindelsesstatus der.
 Oprindelsesreglerne i kolonne 3 og 4 kan have forskelligt udseende fra  

 vare til vare.
For visse varer gælder der ifølge procesbeskrivelserne et  

 "forbud" mod at benytte varer fra visse positioner i  

 fremstillingen.
Noget sådant er tilfældet i "modellen" ovenfor,  

 hvor der til fremstilling af øl, position 2203, kun må anvendes varer uden  

 oprindelse fra andre positioner end position 2203.
En anden type af procesbeskrivelser indeholder et værdikriterie.
Der er  

 her tale om, at der ved fremstillingen af den pågældende færdigvare må  

 benyttes materialer uden oprindelse op til en given grænse.
I  

 "modellen" ovenfor er dette tilfældet med position ex 2811, hvor  

 der er fastsat en grænse på 40%. Dette krav kan yderligere være knyttet  

 sammen med et krav om, at der skal benyttes en nærmere beskrevet  

 fremstillingsproces.
C.2.1.10.2.5 Utilstrækkelige bearbejdning/forarbejdning En række bearbejdninger/forarbejdninger betragtes altid som  

 utilstrækkelige til at give en vare oprindelse - også selvom  

 bearbejdningen-/forarbejdningen medfører positionsskifte.
De  

 bearbejdninger/forarbejdninger det drejer sig om, fremgår af de enkelte  

 aftaler.
Bearbejdningerne/forarbejdningerne omfatter blandt andet:
- bearbejdninger/forarbejdninger, som har til formål at opretholde  

 varernes tilstand under deres transport og oplagring, fx luftning, tørring,  

 afkøling, fjernelse af beskadigede dele, - simple bearbejdninger/forarbejdninger såsom afst vning, sigtning,  

 sortering, opdeling, sammensætning herunder samling i sæt, vask, maling og  

 udskæring, - simpel påfyldning af flasker og flakoner, fyldning af sække og kasser,  

 indsætning i etuier, æsker, fastgøring på underlag og lignende samt enhver  

 anden simpel indpakning.
C.2.1.10.2.6 Kumulationsbestemmelser I mange af præferenceaftalerne er der i oprindelsesprotokollerne indsat  

 bestemmelser om, at materialer med oprindelse i aftalelandene ikke skal  

 opfylde protokollens oprindelseskriterier om tilstrækkelig forarbejdning  

 eller bearbejdning.
 Denne mulighed for, at visse ikke-EU-materialer oprindelsesmæssigt kan  

 anvendes på lige fod med EU-materialer ved produktionen i EU/aftalelandene  

 kaldes kumulation.
 Kumulation kan generelt beskrives som en mulighed for, inden for et  

 bestemt land eller gruppe af lande - afhængig af præferenceaftalernes  

 udformning - at kunne videreforarbejde på materialer med oprindelse hos den  

 anden/de andre aftalepartnere.
 Ved denne videreforarbejdning stilles de indførte varer/materialer mv.  

 ikke dårligere end forarbejdningslandets/-områdets egne materialer.
 Der findes følgende former for kumulation i præferencesamhandelen mellem  

 EU og dets aftalepartnere:
- Bilateral kumulation - Diagonal kumulation- også kaldet multilateral kumulation - Regional kumulation - Fuld kumulation Bilateral kumulation Ved bilateral kumulation forstås, at EU og aftalelandet kan bygge videre  

 på hinandens materialer med oprindelse.
Dvs. at der i aftalepartneren kan  

 arbejdes videre med materialer med oprindelse i EU og omvendt.
Materialerne  

 behøver ved videreforarbejdningen i EU/aftalelandet, ikke at opfylde  

 oprindelseskriteriet om tilstrækkelig forarbejdning eller bearbejdning  

 dér, idet den forarbejdning, der fandt sted i det andet land tæller  

 med i opgørelsen af, hvor varen får oprindelse.
Det kan således alligevel  

 være muligt at udstede oprindelsesdokumentation ved eksport til det andet  

 aftaleland.
 I den bilateralekumulation er det således alene råvarer, komponenter mv.,  

 der allerede ved udførslen fra EU eller det pågældende land har erhvervet  

 oprindelsesstatus efter reglerne for den pågældende råvarer eller komponent,  

 der kan indgå i kumulation ved den videre forarbejdning i importlandet/EU.
 Eksempel:
Et stof, position 5111.11, væves i Israel af indførte uldfibre og opfylder  

 dermed oprindelsesreglen for stof.
Varen har således oprindelse.
Stoffet  

 indføres til EU, og forarbejdes til konfektion, position 6204, der hereffeter  

 sendes til Israel.
Efter oprindelsesreglen for konfektion skal fremstillingen heraf ske med  

 udgangspunkt i garn.
Dette krav opfyldes ikke ved forarbejdningen i EU, men  

 da stoffet er fremstillet af fibre i Israel, har stoffet ved indførsel til EU  

 allerede oprindelse, som der kan bygges videre på.
 Konfektionen, der eksporteres fra EU til Israel har således oprindelse, og  

 der kan udstedes et EUR.1-certitikat for varen ved udførsel til Israel.
 Materialer uden oprindelse i EU/aftalelandet betragtes altid som  

 materialer uden oprindelse og skal derfor opfylde de betingelser for varer  

 uden oprindelse som er anført i aftalen, dvs. positionsskift, tilstrækkelig  

 forarbejdning eller bearbejdning osv.
 Der er fx adgang til bilateral kumulation i EF's aftaler med Færøerne,  

 visse Middelhavslande fx Malta, Israel, Bosnien-Hercegovina, Kroatien, den  

 tidligere jugoslaviske republik Makedonien samt Cypern.
Diagonal kumulation Ved diagonal kumulation forstås, at EU og en række aftalepartnere kan  

 bygge videre på hinandens materialer med oprindelse.
Ved færdigvarens  

 videreforarbejdning i EU/aftalelandene behøver materialer fra  

 EU/aftalelandene, derfor ikke at opfylde kravene til tilstrækkelig  

 forarbejdning eller bearbejdning for, at der kan udstedes  

 oprindelsesdokumentation ved eksport til de øvrige aftalelande.
 Eksempel:
Frugt tilhørende toldtariffens kap. 6, der er fuldt ud fremstillet i  

 Egypten, dvs. med oprindelse, sendes til Jordan, hvor de kommes på dåser;  

 dette er en såkaldt utilstrækkelig proces.
På grund af muligheden for  

 diagonal kumulation mellem de to lande, kan dåserne med frugt eksporteres til  

 EU med udstedt oprindelsesdokument EUR.1.
Der er fx adgang til diagonal kumulation i EF's aftaler med Polen, Ungarn,  

 Tjekkiet og Slovakiet og Machrek-landene, dvs.
Egypten, Jordan, Libanon og  

 Syrien.
Regional kumulation Ved regional kumulation forstås, at en række lande inden for en regional  

 sammenslutning kan arbejde videre på hinandens varer med oprindelse.
Denne type kumulation svarer stort set til diagonal kumulation.
Dog kan  

 der her ikke ske kumulation mellem landene i sammenslutningen og EU.
Se dog  

 undtagelsen beskrevet i C.2.1.7.2 - den såkaldte donorland-ordning i  

 GSP-systemet.
Færdigvaren får oprindelse i det land, hvor den sidste forarbejdning  

 finder sted, forudsat at der i dette land er sket den største værditilvækst  

 og der er sket mere end utilstrækkelig behandling i dette land.
Ellers har  

 færdigvarenvaren oprindelse i det land, hvor den største værditilvækst er  

 sket.
 Eksempel:
Et materiale med oprindelse i Malaysia indføres til Singapore og bliver  

 pakket i mindre enheder.
Disse eksportes derefter til EU, med  

 oprindelsesdokumentation Form A.
Malaysia vil stå opført som oprindelsesland,  

 idet den forarbejdning, der sker i Singapore henføres til listen af  

 utilstrækkelige forarbejdninger.
Fuld kumulation I modsætning til bilateral kumulation, diagonal kumulation og regional  

 kumulation, hvor der kun kan bygges videre på materialer med oprindelse i et  

 bestemt land eller område, betyder fuld kumulation, at der kan bygges videre  

 på alle materialer, dvs også materialer, der endnu ikke har opnået oprindelse  

 i et bestemt land/område.
En eventuel oprindelse opnås først ved  

 videreforarbejdningen i EU/ det område/land med hvilke EF har indgået aftale.
 Alle forarbejdninger af råvaren, som foretages inden for aftalelandene  

 medregnes således, når det skal afgøres, om den færdige vare er  

 bearbejdet/forarbejdet tilstrækkelig til at opfylde oprindelsesreglerne.
Fuld kumulation anvendes fx i EF's præferenceaftaler med Algeriet, Marokko  

 og Tunesien (Magreb-landene) og i EØS-aftalen, dvs.
EFTA-landene med  

 undtagelse af Schweiz.
 Eksempel:
Et stof, position 5111, væves i EU af indført garn og opfylder dermed ikke  

 oprindelsesreglen for stof.
Stoffet har således ikke oprindelse i EU.
Stoffet  

 udføres til Marokko og videreforarbejdes til konfektion, position 6204, der  

 sendes til Algeriet.
Efter oprindelsesreglen for konfektion skal  

 fremstillingen ske med udgangspunkt i garn.
 Dette krav opfyldes ikke ved forarbejdningen i Marokko, men da stoffet er  

 fremstillet af garn i EU, kan man ved sammenlægning af bearbejdningerne i EU  

 og Marokko opfylde oprindelsesreglen for konfektion til Algeriet.
Da stoffet ved udførsel fra EU til Marokko ikke har oprindelsesstatus, kan  

 der for denne handel ikke udfærdiges EUR.1-certifikat, men leverandøren i EU  

 kan udfærdige en leverandørerklæring for råvarer/halvfabrikata, som ikke har  

 opnået oprindelse.
For den konketionerede varer, der eksporters fra Marokko  

 til Algeriet, kan udstedes EUR.-certifikat.
Leverandørerklæringer Ved anvendelse af kumulationsreglerne skal fremstillingsvirksomheden kunne  

 dokumentere sine udgangsmaterialers oprindelsesstatus enten gennem det ved  

 indfortoldningen fremlagte oprindelsesdokument, eller, hvis der er tale om  

 materialer fra EU-leverandører, gennem en af leverandøren udstedt  

 leverandørerklæring, se C.2.1.10.4.
 Alt efter hvilket aftaleområde samhandelen foregår inden for, har  

 leverandørerklæringerne forskellig ordlyd.
C.2.1.10.2.7 Andre bestemmelser vedrørende præferenceoprindelse Ved anvendelse af oprindelsesreglerne gælder følgende bestemmelser:
Værdi For indførte materialer er værdien lig med toldværdien på  

 indførselstidspunktet.
 For EU-materialer er værdien den først konstaterede pris, der ved salg er  

 betalt, eller skal betales for materialerne i EU.
For færdigvaren, dvs. den fremstillede vare, som skal udføres af EU, er  

 værdien lig med varens pris ab fabrik.
Pris ab fabrik er den pris, der er  

 betalt til den producent, i hvis virksomhed varen har fået oprindelse.
Enhed Normalt skal oprindelsen for hver enkelt vareenhed bedømmes særskilt.
Det  

 gælder også, selv om varerne leveres i samme sending.
Der er dog en undtagelse fra denne hovedregel.
Det er når varerne i en  

 sending efter reglerne i Toldtariffen skal tariferes som én vare.
Her  

 skal varen også bedømmes som én vare med hensyn til oprindelse.
Sæt Varer i sæt kan normalt kun opnå oprindelse, hvis alle varerne i sættet  

 har oprindelse.
Her er der dog også en undtagelse.
 Sæt må indeholde dele uden oprindelse, hvis deres værdi ikke overstiger 15  

 % af sættets samlede værdi.
Emballage Reglerne om oprindelse for emballage følger tariferingsreglerne for  

 emballage.
 Disse regler er anført i bestemmelse 5 i Toldtariffens Almindelige  

 Tariferingsbestemmelser vedrørende den kombinerede nomenklatur.
 Tariferes emballagen således sammen med varen, bedømmes oprindelsen for  

 emballage og vare under ét, dvs. emballagen indgår i bedømmelsen med  

 sin faktiske oprindelse som alle andre anvendte materialer.
Reparation Varer, der genudføres efter reparation, bedømmes med hensyn til oprindelse  

 ligesom alle andre varer.
Generel tolerance-regel I visse af EF's præferenceaftaler findes en bestemmelse om, at der må  

 anvendes materialer uden oprindelse ved fremstilling af et produkt, forudsat  

 at disse materialers værdi ikke overskrider en vis %-grænse - typisk 10% - af  

 det færdige produkts pris ab fabrik og et eventuelt værdi-kriterie - dvs.  

 anvendelse af materialer uden oprindelse op til en given værdigrænse - ikke  

 overskrides.
 Denne bestemmelse kaldes den generelle toleranceregel, og gælder ikke for  

 varer henhørende under toldtariffens kap. 50-63.
Territorialitetsprincippet Terriorialkrav eller territorialprincippet indebærer at betingelserne  

 vedrørende oprindelse skal opfyldes uden afbrydelse indenfor aftalelandene.  

 Dog er anvendelsen af en eventuel kumulationsregel undtaget.
 Reglen betyder, at en vare, der udføres fra et aftaleland hvor den har  

 opnået oprindelse til et 3. land og genindføres til aftalelandet igen, som  

 hovedregel vil miste sin oprindelse i aftalelandet - og blive en vare uden  

 oprindelse.
 Undtaget fra reglen er dog eventuel kumulation samt hvis det overfor  

 toldmyndighederne i aftalelandet kan godtgøres, at den genindførte vare, er  

 den samme som blev udført og at den udførte/genindførte vare ikke har  

 undergået nogen behandling udover hvad der var nødvendigt for dens bevarelse.
C.2.1.10.2.8 Reeksport af varer med præferenceoprindelse Varer, som har erhvervet oprindelse i EU eller i lande/områder med hvilke  

 fællesskabet har indgået præferenceaftaler, kan ved reeksport fra EU til  

 aftalelandet, respektiv de pågældende lande/områder til EU, bevare den  

 erhvervede oprindelse, hvis de ikke har undergået nogen forarbejdning mv.,  

 eller kun har undergået en simpel bearbejdning/forarbejdning, fx påfyldning  

 af flasker.
C.2.1.10.3 Forsendelsesregler Toldpræference er betinget af, at forsendelsesreglerneer opfyldt.
 Som hovedregel skal en vare være transporteret direkte mellem EU og det  

 præferenceland eller -område med hvilket EF har indgået handelsaftale.
 Undtaget fra hovedreglen er dog tilfælde hvor:
- transporten gennem forsendelseslandene har været nødvendig af  

 geografiske grunde, - varerne har været under toldkontrol under transporten eller oplagringen, - varerne ikke har været udbudt til salg eller forbrug i  

 forsendelseslandene - varerne kun har været oplosset og omladet eller underkastet  

 bearbejdninger/forarbejdninger, som tjener til deres bevarelse.
Dokumentation for forsendelse De udenlandske toldmyndigheder kan over for EU-eksportørens varemodtager  

 kræve dokumentation for, at forsendelsesreglerne er overholdt.
 Forsendelsesreglernes overholdelse kan dokumenteres ved fremlæggelse af:
- jernbanefragtbrev, - konnossement, - airwaybill etc.
 Har varerne været omladet, kan der som dokumentation for, at reglerne om  

 forsendelse er overholdt, fremlægges et gennemgående fragtdokument.
 Er der udstedt et nyt fragtbrev under varernes forsendelse, fordi varerne  

 har været omladet eller oplagret i et transitland, skal der fremlægges en  

 erklæring fra toldmyndighederne i det pågældende land.
 Denne erklæring skal indeholde:
 1. En nøjagtig beskrivelse af varerne.
 2. Datoen for varernes losning og lastning eller for deres indskibning og  

 udskibning med angivelse af de anvendte fartøjers eller andre  

 transportmidlers navne.
 3. Dokumenterede oplysninger om de omstændigheder, under hvilke varerne  

 har henligget i transitlandet.
 Kan den nævnte dokumentation ikke skaffes, kan der i stedet forelægges  

 anden dokumentation, der beviser, at forsendelsesreglen er overholdt.
 Dokumentationen skal kunne godkendes af toldmyndighederne i  

 indførselslandet.
Udstilling Hvis en vare med præferenceoprindelse af en dansk eksportør er sendt til  

 en udstilling udenfor aftaleområderne og derefter solgt til en køber i  

 aftaleområderne, er der fastsat særlige forsendelses- og  

 dokumentationsregler.
 Betingelserne for at udstede oprindelsesdokumentation og dermed for  

 opnåelse af toldpræference i aftalelandene er:
1. at varerne af eksportøren er sendt til udstillingslandet og af  

 eksportøren udstillet der, og 2. at varerne af eksportøren er solgt eller på anden måde overdraget til  

 en køber i aftalelandet, og 3. at varerne under udstillingen eller umiddelbart efter er afsendt til  

 aftalelandet i den stand, i hvilken de blev udstillet, og 4. at varerne efter deres afsendelse til udstillingen ikke har været  

 anvendt til andet end forevisning på denne udstilling, og 5. at varerne har været under toldkontrol på udstillingen.
 Som udstilling betragtes offentlige udstillinger, messer, skuer og  

 lignende forevisninger vedrørende handel, industri, landbrug eller håndværk.
 Udstillinger i butikker eller forretningslokaler foranstaltet i privat  

 øjemed med henblik på salg af de udstillede varer betragtes i denne  

 sammenhæng ikke som udstilling.
 Varecertifikater udstedt for udstillingsvarer skal indeholde oplysning om  

 udstillingens navn og adresse samt være ledsaget af en erklæring fra det  

 pågældende lands toldmyndighed om, at varerne har været under toldkontrol på  

 udstillingen.
C.2.1.10.4 Oprindelsesdokumentation Varer med oprindelse i EU skal ved udførsel til lande og områder EF har  

 indgået gensidige præferenceaftaler med være ledsaget af  

 oprindelsesdokumentation, hvis der anmodes om toldpræference i  

 indførselslandet.
Tilsvarende gælder for udførsel af varer fra disse  

 lande/områder til EU.
 Som hovedregel findes der følgende former for oprindelsesdokumentation:
- Varecertifikater EUR.1 - Langtidscertifikat (LT-certifikat) - Fakturaerklæringer - Certifikat EUR.2 - Certifikat - Form A (GSP-certifikat) - APR-certifikat (GSP-certifikat) - A.TR.-certifikat (Tyrkiet) - Leverandørerklæring Varecertifikater EUR.1 Som hovedregel skal varecertifikater attesteres af eksportørlandets  

 toldmyndigheder for hver enkelt varesending.
 En model af det certifikat, der benyttes i de enkelte aftaler, er optrykt  

 som bilag til aftalen.
 Varecertifikat EUR.1 er gengivet i bilag 14.
 Eksportøren behøver ikke i alle tilfælde , at udstede EUR.1-certifikat for  

 sine varer, idet visse præferenceaftaler muliggør anvendelsen af enklere  

 former for oprindelsesdokumentation nemlig fakturaerklæringer og  

 EUR.2-certifikat.
 Der er mulighed for, at eksportører i visse tilfælde kan autoriseres til  

 selv at udstede EUR.1-certifikater, se omtalen af forenklet procedure  

 nedenfor.
Langtidscertifikat I visse aftaler er der mulighed for at udstede EUR.1-certifikater, der  

 gælder over en længere periode.
Disse kaldes langtidscertifikater -  

 LT-certifikater - og gælder 1 år.
 Langtidscertifikater udstedes af eksportøren og attesteres af den  

 kompetente myndighed.
Fakturaerklæring I stedet for at anvende EUR.1-certifikat kan der ved handel med blandt  

 andet EØS-landene og Schweiz af varer med oprindelse i disse lande,  

 udarbejdes en erklæring i virksomhedens eksportfaktura - en såkaldt  

 fakturaerklæring.
 Erklæringen afgives for hver enkelt varesending og kan udfærdiges uden  

 toldmyndighederns medvirken.
 Der eksisterer to typer af erklæringer.
 - Fakturaerklæring 1 hvortil kræves, at eksportøren er  

 autoriseret/godkendt af den kompetente myndighed.
- Fakturaerklæring 2 , der uden videre kan anvendes af alle eksportører i  

 lande, der er omfattet af aftaler med regler om fakturaerklæringer, hvis alle  

 varer i en sending har oprindelse samt værdien holder sig under en given  

 grænse.
Disse grænser fremgår af de enkelte afsnit.
 Erklæringens ordlyd varierer fra aftale til aftale og fremgår af de  

 enkelte afsnit.
Erklæringerne, der skal skrives på maskine eller påstemples, skal angive  

 sted og dato for udstedelsen samt underskrives med efterfølgende angivelse af  

 fulde navn på den ansvarlige.
Kopi af fakturaen og dokumentationsmaterialet  

 skal opbevares i virksomheden i mindst 2 år.
 Ved dokumentationsmateriale forstås fx genparter af  

 fortoldningsangivelser, indkøbsfakturaer, leverandørerklæringer,  

 producenterklæringer, oprindelsescertifikater og andet regnskabsmateriale,  

 som kan bevise, at varerne har fået oprindelse som anført i erklæringen.
 Fakturaerklæringer anvendes bl.a i aftalerne med EØS-landene, Schweiz,  

 Israel, Ceuta og Melilla samt i EF's præferenceaftale med fyrstendømmet  

 Andorra.
 Fakturaerklæringen er optrykt som bilag 19.
Certifikat EUR.2 I andre af EF's gensidige præferenceaftaler kan eksportører udstede  

 EUR.2-certifikat uden toldmyndighedernes medvirken.
Betingelserne herfor er bl.a, 1. at forsendelsen alene indeholder varer med oprindelse i EU eller  

 aftalelandet, og 2. værdien af forsendelsen må ikke overstige visse beløbsgrænser, som  

 fremgår af oversigt over oprindelsesdokumentation i A.8.9.3.2.
 EUR.2-certifikat er gengivet i bilag 15.
Certifikat Form A Certifikat Form A anvendes ved eksport fra et land omfattet af det  

 generelle system af præferencer - dvs.
GSP-ordningerne.
 Certifikatet skal udstedes af de kompetente myndigheder i eksportlandet.
 I de tilfælde hvor aftalernes mulighed for kumulation er benyttet, skal  

 dette markeres i certifikatets rubrik 4 og 12.
 I følge aftalerne kan der under visse omstændigheder ske ombytning af  

 certifikat Form A i Norge eller Schweiz, se nedenfor.
Certifikat Form A er optryk som bilag 16 ARP-certifikat Dette certifikat kan udstedes i de tilfælde hvor en sending alene  

 indeholder varer med oprindelse samt værdien af sendingen ikke overstiger  

 20.450 kr.
ARP-certifikatet er optrykt som bilag 17 A.TR.-certifikat A.TR.-certifikatet anvendes i handelen mellem EU og Tyrkiet for alle varer  

 undtagen EKSF-varer.
 Certifikatet skal attesteres af toldmyndighederne for hver enkelt  

 varesending.
 Der er mulighed for, at eksportører i visse tilfælde kan autoriseres til  

 selv at udstede A.TR.-certifikater, se omtalen af forenklet procedure  

 nedenfor.
 A.TR.-certifikatet er optykt som bilag 69.
Leverandørerklæring Rådets forordning (EØF) nr. 3351/83 af 14. november 1983 indeholder  

 bestemmelser om anvendelse af leverandørerklæringer.
Forordningen er  

 offentliggjort i EF-Tidende nr.
L 339/83.
 EU-virksomheder, som skal udføre vare fra EU enten i uforarbejdet stand  

 eller efter bearbejdning eller forarbejdning, kan i visse tilfælde afgive en  

 leverandørerklæring om de leverede varers status i forhold til EU's  

 præferenceoprindelsesregler.
 Leverandørerklæringer kan af eksportørerne benyttes som dokumentation  

 blandt andet ved ansøgning om udstedelse af varecertifikat EUR.1, eller de  

 kan danne grundlag for udfærdigelse af certifikat EUR.2.
Hvis leverandøren regelmæssigt forsyner en kunde, kan der under visse  

 omstændigheder udstedes en langtidsleverandørerklæring.
Denne erklæring vil  

 normalt være gyldig i op til ét år.
 I medfør af denne forordning kan toldmyndigheder i EU kræve, at  

 eksportører skal fremlægge et oplysningscertifikat INF 4 med henblik på at  

 efterprøve rigtigheden af oplysninger i afgivne leverandørerklæringer.
 Leverandørerklæringen er optrykt som bilag 108 - 111 og INF 4 som bilag  

 32.
Forenklede procedurer I EF's aftaler med bl.a.
Polen, Ungarn, Tjekkiet, Slovakiet, Bulgarien,  

 Rumænien, Slovenien, Estland, Letland, Litauen samt Færøerne er der mulighed  

 for, at eksportører - såkaldte autoriserede/godkendte eksportører - efter  

 ansøgning kan få autorisation til at udstede oprindelsesdokumentation  

 EUR.1/fakturaerklæring 1/A.TR uden toldmyndighedernes medvirken.
Autorisationerne udstedes af toldmyndighederne.
I Danmark er det den told-  

 og skatteregion, hvor virksomheden er registreret.
Betingelserne for at få  

 autorisation er:
 1. At eksportøren hyppigt forsender varer i henhold til aftalen , dvs. med  

 oprindelse.
 2. At eksportøren til toldmyndighedens tilfredshed kan give alle  

 nødvendige garantier, så det er muligt, at efterprøve:
- varernes oprindelsesstatus - at oprindelsesprotokollens øvrige betingelser er opfyldt.
 Autorisationen udstedes efter eksportørens skriftlige ansøgning, som skal  

 indeholde en tilstrækkelig beskrivelse af virksomhedens produktions- og  

 handelsforhold, herunder en beskrivelse af de varer, som påtænkes udført med  

 oprindelsesdokumentation.
 Ansøgningen skal endvidere indeholde oplysning om på hvilken måde varerne  

 opnår oprindelse, samt om på hvilken måde virksomheden sikrer sig, at varer  

 med oprindelse i EU eller aftalelandet ikke blandes sammen med varer med  

 oprindelse uden for ovennævnte land/område.
 Endelig skal ansøgningen indeholde en redegørelse for, hvordan og på  

 hvilken måde virksomheden vil kunne dokumentere udgangsmaterialernes  

 oprindelsesstatus.
 I autorisationen er anført, hvilke handelsaftaler den omfatter.
Efterfølgende udstedelse EUR.1-certifikater kan undtagelsesvis udstedes efter varernes udførsel i  

 følgende tilfælde:
 Når der ved en fejltagelse ikke er udstedt oprindelsesdokumentation ved  

 udførslen.
 Når et udstedt varecertifikat af tekniske grunde er blevet afvist i  

 bestemmelseslandet.
 Certifikatet skal i disse tilfælde altid attesteres af toldmyndighederne .
I ansøgningen om udstedelse af certifikatet skal eksportøren redegøre for  

 årsagen til anmodningen, jf. ovenfor.
Endvidere skal han anføre sted og dato  

 for udførslen.
 I certifikatets rubrik 7 anføres påtegningen "Udstedt  

 efterfølgende" på dansk eller på et at de sprog, som er anført i  

 aftalen.
Erstatningscertifikat Hvis en varesending, der er ankommet til en dansk virksomhed fra et  

 præferenceberettiget land, helt eller delvist skal videresendes i ufortoldet  

 stand til en anden EU-medlemsstat, kan der, efter skriftlig anmodning fra den  

 eksportør der står for videresendelsen, udstedes erstatningscertifikater på  

 den eller de dele af sendingen, som skal videresendes.
 I certifikatet, som er en afskrift eller opsplitning af det originale  

 certifikat, skal den danske virksomhed anføres som eksportør, og i rubrik 7  

 refereres til det oprindelige certifikats nummer og udstedelsesdato.
 Erstatningscertifikater skal attesteres af den toldmyndighed, hvor varerne  

 befinder sig under toldkontrol.
 Tilsvarende gælder under EØS-aftalen ved reeksport til et EFTA-land af  

 ufortoldede varer med EØS-oprindelse.
Duplikatcertifikat Er et EUR.1-certifikat bortkommet, blevet stjålet eller blevet delagt, kan  

 der hos den myndighed , der oprindelig attesterede certifikatet, udstedes et  

 duplikat af dette.
Duplikatcertifikater påføres det oprindelige certifikats  

 udstedelsesdato og forsynes i rubrik 7 med påtegningen "Duplikat"  

 skrevet på dansk eller på et at de sprog, som er anført i aftalen.
Ombytningscertifikater for varer med U-landsoprindelse Varemodtagere i EU som reeksporterer varer med oprindelse i et  

 udviklingsland til Norge eller Schweiz, kan efter skriftlig anmodning til  

 toldmyndighederne i EU få det eller de oprindelsescertifikater der er udstedt  

 for varerne, ombyttet med et eller flere oprindelsescertifikater.
Tilsvarende  

 gælder for varer, der ankommer til Norge eller Schweiz og som reeksporteres  

 til EU.
 I Danmark skal ombytningen foretages ved den told- og skatteregion i hvis  

 område varerne befinder sig.
 Der kan ikke ske ombytning af certifikater for varer, som er i fri  

 omsætning/frit forbrug, dvs. varer med toldmæssig status "T-2" -  

 varer som i EU allerede er fortoldet med tarifmæssig told, subsidiært  

 præferencetold.
 Eksportøren skal anføre følgende data i ombytningscertifikatet:
1. I rubrikken øverst til højre angives navnet på det transitland fx  

 Danmark, hvor ombytningscertifikatet udstedes, 2. I certifikatets rubrik 1 anføres navnet på den eksportør, der  

 genudfører/reeksporterer varerne, 3. I certifikatets rubrik 2 anføres navnet på den endelige varemodtager.
 Angivelse af varemodtagerens navn og adresse er ikke obligatorisk.
 4. I rubrik 4 anføres en af følgende påtegninger:
"REPLACEMENT CERTIFICATE" eller "CERTIFICAT DE REPLACEMENT" samt datoen for udstedelse af det originale oprindelsescertifikat og  

 løbenummer.
C.2.1.10.5 Toldgodtgørelse Der kan som hovedregel ikke udstedes oprindelsesdokumentation for varer,  

 der udføres efter aktiv forædling, eller hvor der på anden måde er givet  

 godtgørelse eller fritagelse for told, når der er tale om udførsel til EØS,  

 Schweiz, Israel og Færøerne.
Se nedenfor.
Er der fejlagtigt blevet udstedt  

 oprindelsesdokumentation i et sådant tilfælde, skal der opkræves told af  

 materialerne, jf. artikel 216 i toldkodeks.
 Eksportøren må derfor foretage et valg, hvorvidt denne opnår størst  

 fordele ved aktiv forædling - toldgodtgørelse, alternativt, at den  

 udenlandske varemodtager får adgang til hel eller delvis toldfritagelse.
 Ved toldgodtgørelse forstås enhver ordning, som medfører, at der gives hel  

 eller delvis tilbagebetaling af told eller fritagelse for told af materialer,  

 der anvendes til fremstilling af varer, som udføres.
 Andre former for toldlempelse fx toldsuspension, end use mv., se A.9 og  

 A.11, kan frit ydes, idet denne form for toldlempelse ikke er betinget af, at  

 de bearbejdede/forarbejdede varer udføres.
Forbudet mod toldgodtgørelse/aktiv forædling skal forhindre, at der gennem  

 toldfritagelse for varer (materialer mv.) anvendt til fremstilling af en  

 given eksportvare sker en favorisering af eksportlandets producenter i  

 forhold til producenter af tilsvarende varer i importlandet.
Producenterne i  

 importlandet er nemlig ikke i stand til at basere produktionen på  

 toldfritagne varer (materialer mv.).
 Forbudet mod toldgodtgørelse/aktiv forædling gælder ikke i følgende  

 tilfælde:
 - Hvis de indførte materialer ikke er omfattet af vareområdet i  

 EØS-aftalen, i aftalerne mellem EF og Schweiz, Israel eller Færøerne.
 - Hvis de indførte materialer er indført fra et af ovennævnte lande og har  

 opnået toldpræference ved indførslen.
C.2.1.10.6 Verifikation Alle de af EF indgåede aftaler indeholder regler om administrativt  

 samarbejde, herunder regler for kontrol af rigtigheden af  

 oprindelsesdokumenter - kaldet verifikation.
 Udenlandske toldmyndigheders anmodninger om verifikation af her i landet  

 udstedte oprindelsesdokumenter modtages af Told- og Skatteregion Sønderborg,  

 der videresender disse til eksportørens hjemregion til nærmere undersøgelse.
Viser en efterfølgende verifikation af et oprindelsesdokument, at varerne  

 ikke har den angivne oprindelse, vil det normalt medføre, at importørlandets  

 myndigheder foretager efteropkrævning af den for lidt betalte told i  

 bestemmelseslandet, ligesom det ofte medfører efterfølgende  

 verifikationsanmodninger vedrørende eksportørens tidligere leverancer til det  

 pågældende land C.2.1.10.7 Fysisk/regnskabsmæssig adskillelse Fysisk adskillelse Virksomheder, der i produktionen bruger materialer både med og uden  

 oprindelse skal normalt for at kunne udstede oprindelsedokumentation holde  

 disse materialer fysisk adskilt.
 Dette krav skal være opfyldt for hver enkelt vareenhed.
 Det vil sige, at en producent, der både bruger EU-materialer og materialer  

 fra andre lande i sin produktion, skal holde disse materialer fysisk adskilt.  

 Dette kan fx ske ved særskilt oplagring af de to slags materialer eller ved  

 mærkning af materialerne.
 Eksempel:
En dansk skjortefabrikant bruger både EU-metervarer og japanske metervarer  

 i sin produktion, der eksporteres til Færøerne.
Fabrikanten skal i et sådant  

 tilfælde indrette et system, som sikrer, at der kun udfærdiges  

 oprindelsesdokumentation for skjorter, der er fremstillet af metervarer vævet  

 i EU.
Regnskabsmæssig adskillelse Der er dog i visse tilfælde mulighed for at erstatte den fysiske  

 adskillelse af materialerne med en regnskabsmæssig adskillelse.
 Muligheden eksisterer i dag alene i forbindelse med handel mellem EU og  

 Norge og Island.
 En regnskabskabsmæssig adskillelse kræver en autorisation/tilladelse fra  

 toldmyndigheden i fremstillingslandet.
 Der gælder følgende betingelser for regnskabsmæssig adskillelse:
- Ækvivalens Virksomheden kan kun benytte ækvivalente materialer ved produktion af  

 præferenceberettigede varer under forudsætning af, at der inden for  

 referenceperioden er regnskabsmæssig dækning for materialerne.
Ved ækvivalente materialer i forbindelse med regnskabsmæssig adskillelse  

 forstås, at materialer med oprindelse og materialer uden oprindelse skal være  

 af samme handelsmæssige kvalitet, og have de samme tekniske og fysiske  

 egenskaber.
Herudover må materialer uden oprindelse ikke kunne udskilles i  

 det færdige produkt, fx ved navn eller mærke.
- Referenceperiode Virksomhedens regnskab over anvendte materialer skal referere til en  

 periode, der ikke overstiger 24 måneder.
Undtaget herfor er varer under  

 toldtariffens kap. 50-63 (tekstilvarer), hvor referenceperioden er fastsat  

 til 12 måneder.
Disse perioder kan dog efter ansøgning forlænges, hvis særlige forhold  

 taler derfor.
En forlængelse af 12 måneders fristen kan dog kun ske efter  

 forudgående kontrol af ansøgervirksomhedens varelager og kan ikke overstige  

 24 måneder.
Der er to muligheder for fastsættelse af referenceperiodens slutdato,  

 enten - datoen for oprindelsesdokumentationens udstedelse eller, - datoen for fremstillingen af det færdige produkt.
 Virksomheden kan selv vælge hvilken metode den vil anvende.
- Autorisation Autorisation/tilladelse til at bruge regnskabsmæssig adskillelse af  

 materialer kan fås efter ansøgning til toldmyndighederne.
Kun  

 producentvirksomheder vil kunne autoriseres.
Mellemhandlere eller  

 virksomheder, som ikke foretager nogen bearbejdning af materialer, kan ikke  

 autoriseres.
C.2.2 Ikke - præferenceoprindelse Formål Udover de oprindelsesregler, der er fastsat i EF's forskellige  

 præferenceaftaler, se A.8, er der i EF-lovgivningen fastsat almindelige  

 oprindelsesregler, de såkaldte ikke-præferencielle oprindelsesregler.
Det legale grundlag Reglerne fremgår af Toldkodeks artikel 22-26, gennemførelsesbestemmelserne  

 til kodeks artikel 35-65 samt af toldbehandlingsbekendtgørelsens §§ 111-114.
 Disse oprindelsesregler er fastsat for at kunne bestemme et  

 oprindelsesland, bl.a. med henblik på følgende formål:
- ensartet anvendelse af EU's fælles toldtarif, - kvantitative restriktioner, fx tekstilkvoter, - andre forholdsregler, der træffes af EU med hensyn til vareind- og  

 udførslen, fx anti-dumpingtold, - statistiske formål og - udstedelse af oprindelsescertifikater.
 Disse oprindelsesregler anvendes altså kun, når der er brug for, at  

 fastsætte et oprindelsesland, udenfor de præferenceaftaler, som EF har  

 indgået med lande udenfor EU og udenfor de præferenceaftaler EF ensidigt har  

 indgået, fx GSP-aftalerne, eller når oprindelseslandet ikke kan fastsættes,  

 fordi oprindelsesreglerne i disse præferencearrangementer ikke er opfyldt.
C.2.2.1 Oprindelsesregler Betingelsen for udstedelse af oprindelsesdokumentation er, at varerne er  

 fremstillet i Danmark, respektive EU, og har opnået oprindelse efter reglerne  

 i toldkodeks og gennemførelsesbestemmelserne hertil.
Dette kan ske ved at varerne enten - opfylder nedenstående generelle regler vedrørende fuldt ud fremstillede  

 varer eller varer, hvor to eller flere lande har deltaget i  

 fremstillingsprocessen eller - hvis der er tale om varer - fx tekstilvarer - omfattet af bilag 11 til  

 gennemførelsesbestemmelserne til toldkodeks, at de opfylder de heri fastsatte  

 specifikke oprindelsesregler.
C.2.2.1.1 Fuldt ud fremstillede varer Varer anses for at have oprindelse i et bestemt land når de er fuldt ud  

 fremstillede i dette land.
Det vil sige, at der til fremstillingen af den  

 pågældende vare ikke må være brugt materialer eller dele, der hidrører fra  

 andre lande end det land, hvor fremstillingen har fundet sted.
 Reglen er identisk med reglen om fuldt ud fremstillet, der er omtalt i  

 C.2.1.10.2.1.
TK art. 23 I kodeksens artikel 23 er optrykt en liste over hvilke varer, der anses  

 for fuldt ud fremstillede.
Det drejer sig bl.a. om - mineralske produkter, der er udvundet i det pågældende land samt varer  

 alene fremstillet af sådanne produkter.
- vegetabilske produkter, der er høstet dér - levende dyr, der er født og opdrættet dér - fisk fanget ved havfiskeri fra skibe, der er registreret i det  

 pågældende land og fører dette lands flag, og hvor fangsten er sket uden for  

 andre landes søterritorier.
C.2.2.1.2 To eller flere fremstillingslande Hvis to eller flere lande har deltaget i en vares fremstilling - fx hvis  

 der i fremstillingslandet er brugt materialer indført fra andre lande - har  

 varen oprindelse i det land, hvor den sidste væsentlige og økonomisk  

 berettigede forarbejdning har fundet sted.
Det er endvidere en betingelse, at  

 forarbejdningen har fundet sted i en dertil udstyret virksomhed, og at den  

 har ført til fremstilling af et nyt produkt eller udgør et vigtigt trin i  

 fremstillingen.
TK art. 24 Den nøjagtige formulering af denne oprindelsesregel er anført i  

 toldkodeksens artikel 24.
 Denne regel betegnes den generelle oprindelsesregel.
 For disse varer skal der således - ved bedømmelse af i hvilket land, varen  

 har oprindelse - i hvert enkelt tilfælde tages stilling til i hvilket land  

 reglen om væsentlig og økonomisk berettiget forarbejdning mv. er opfyldt.
 Denne vurdering kan bl.a. omfatte følgende elementer:
- medfører den pågældende forarbejdning et positionsskifte? Det vil sige  

 henhører færdigvaren under en anden toldposition - 4 første cifre af  

 varekoden i henhold til Toldtariffen - end de indførte materialer ? - opnås der ved varens fremstilling en rimelig værditilvækst? Det vil sige  

 udgør de i det pågældende land påløbne omkostninger til arbejdsløn,  

 materialer fra det pågældende land og fortjeneste mv. en rimelig andel i  

 forhold til værdien af materialer, der hidrører fra andre lande? og - udgør værdien af anvendte materialer fra forarbejdningslandet en rimelig  

 andel af den samlede værditilvækst, således at denne ikke alene består af  

 fortjeneste (økonomisk berettiget forarbejdning).
 Hvis der skal tages stilling til, om en vare har oprindelse inden for EU,  

 skal medlemslandene anses som en enhed.
C.2.2.1.3 Varer med specifikke oprindelsesregler Varer omfattet af bilag 11 til gennemførelsesbestemmelserne til  

 toldkodeks, bl.a. tekstilvarer, skal opfylde de i bilaget anførte  

 oprindelsesregler.
C.2.2.1.4 Utilstrækkelige bearbejdninger/forarbejdninger Da der ved bestemmelse af oprindelseland - hvor to eller flere lande har  

 deltaget i fremstillingen - skal tages stilling til, i hvilket land der er  

 sket en væsentlig forarbejdning, kan visse utilstrækkelige forarbejdninger af  

 en vare aldrig give varen oprindelse i det land, hvor disse forarbejdninger  

 finder sted.
 Som eksempler på utilstrækkelige forarbejdninger kan nævnes:
- bearbejdninger/forarbejdninger der har til formål at opbevare varerne  

 under deres transport f.eks afkøling, - omemballering, - simpel påfyldning af flasker mv., - simpel sammenføjning af varedele for at danne en komplet vare, når  

 varedelene ikke hidrører fra samlingslandet.
 Disse utilstrækkelige bearbejdninger svarer til de utilstrækkelige  

 bearbejdninger, der heller ikke kan give oprindelse ifølge  

 præferenceaftalerne, se C.2.1.10.2.4.
C.2.2.1.5 Reservedele Væsentlige reservedele, der er bestemt til maskiner, køretøjer mv., der  

 tidligere er ind- eller udført formodes på nærmere fastsatte betingelser, at  

 have samme oprindelse, som de pågældende maskiner eller køretøjer mv.
C.2.2.2 Oprindelsesdokumentation Den ikke-præferencielle oprindelse dokumenteres gennem et certifikat A  

 100, som skal attesteres i Danmark af told- og skatteregionerne eller en af  

 følgende organisationer, der - via toldbehandlingsbekendtgørelsens §§ 111-114  

 - er autoriseret dertil:
- Arbejderbevægelsens Erhvervsråd, - Det danske Handelskammer, - Håndværksrådet, - Dansk Industri og - Landbrugsrådet.
TK art. 47 Certifikatet skal indeholde alle de oplysninger, der er nødvendige for at  

 identificere varerne, jf. gennemførelsesbestemmelserne til kodeksen, artikel  

 47 og certifikatets rubricering i øvrigt.
Et aftryk af certifikat og  

 ansøgning (gennemskrivnings blanketsæt) er optrykt som bilag 30.
 Certifikatet skal entydigt bekræfte, at varerne har oprindelse i et  

 bestemt anført land.
Ansøgning Ansøgningen udfyldes ved gennemskrift på blanketsættet A 100.
 Ansøgningen må i nødvendigt omfang indeholde oplysninger om art og værdi  

 af anvendte materialer og i givet fald baggrunden for, at varerne har opnået  

 oprindelsesstatus.
Ansøgningen skal være vedlagt fornøden dokumentation.
Almindeligvis vil et  

 eksemplar af eksportfakturaen være tilstrækkelig dokumentation, men  

 yderligere dokumentation i form af genparter af fortoldningsangivelser mv.  

 vil kunne kræves.
 Vareafsendere, der udfører varer af ensartet karakter, hvis oprindelstatus  

 ikke ændres, kan fritages for at afgive ansøgning ved hver enkelt  

 ekspedition, hvis der afgives en stående erklæring om varernes  

 oprindelsesstatus til toldmyndighederne.
Erklæringen skal indeholde oplysning om de pågældende varers type,  

 dessin-nummer mv., og certifikatets rubrik for varebeskrivelse skal af hensyn  

 til sammenholdelse med den stående erklæring indeholde tilsvarende  

 oplysninger.
Ansøgningens rubrik til yderligere oplysninger forsynes med  

 henvisning til den stående erklæring.
Andre oplysninger i rubrikken er  

 herefter unødvendige.
 Der skal desuden afgives erklæring om, at vareafsenderen indestår for  

 rigtigheden af og følgerne af oprindelsescertifikater, der omfatter en  

 nærmere betegnet vare, og som er udstedt med virksomheden anført som  

 afsender.
 Udstedelse af certifikater efter stående erklæring kan kun finde sted ved  

 virksomhedens told- og skatteregion.
 Ansøgning om oprindelsescertifikat skal normalt afgives af vareafsenderen.  

 Ansøgningen kan dog afgives af en befuldmægtiget på vareafsenderens vegne.  

 Dette medfører, at speditører mv., der af vareafsenderen er befuldmægtiget,  

 kan anmode om udstedelse af oprindelsescertifikater.
Efterfølgende udstedelse Oprindelsescertifikater skal i almindelighed udstedes i forbindelse med  

 varernes udførsel.
Certifikater kan dog undtagelsesvis udstedes efter  

 varernes udførsel her fra landet.
Ansøgningen må så indeholde oplysninger om  

 grunden til den efterfølgende udstedelse, og der må ud over den i  

 almindelighed krævede dokumentation fremlægges kopi af transportdokument  

 eller fragtbrev.
Undtagelse Der vil ikke kunne udstedes certifikater for varer, der er udført her fra  

 landet, fx for varer, som en herværende virksomhed opbevarer uden for Danmark  

 på toldoplag eller i frihavne beliggende i andre lande.
Reeksport Ved reeksport af varer, hvor der fremlægges oprindelsescertifikat udstedt  

 i et andet land, kan der på basis af det fremlagte oprindelsescertifikat  

 udstedes det nødvendige antal opdelingscertifikater til brug i senere  

 indførselslande.
De udstedte opdelingscertifikater afskrives i det  

 oprindelige certifikat.
Ansøgning herom må indeholde oplysning om det  

 oprindelige certifikats nummer, udstedelsessted og dato.
C.2.2.3 Verifikation Told- og Skatteregion Sønderborg varetager verifikation af  

 oprindelsesdokumentation.
Anmodninger fra udenlandske toldmyndigheder om  

 verifikation af oprindelsescertifikater udstedt i Danmark modtages af Told-  

 og Skatteregion Sønderborg. og videresendes til eksportørens told- og  

 skatteregion til nærmere undersøgelse.
