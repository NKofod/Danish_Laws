Landsskatteretskendelse vedr. a  

 rbejdsmarkedsbidrag  forfatterhonorar Klagen skyldes, at Told- og  

 Skatteregionen i indkomstårene 2000, 2001, 2002 og 2003 har anset A for  

 bidragspligtig i henhold til lov om en arbejdsmarkedsfond § 7, stk. 1, litra  

 c,  

 jf. § 8, stk. 1, litra e, og lov om arbejdsmarkedets tillægspension § 17 af  

 honorar på i alt henholdsvis 113.777 kr., 45.084 kr., 42.266 kr. og 54.994  

 kr.  

 modtaget fra forlaget B A/S, forlaget C ApS og forlaget D A/S.
Landsskatterettens  

 afgørelse Klageren er i indkomstårene  

 2000, 2001, 2002 og 2003 bidragspligtig i henhold til lov om en  

 arbejdsmarkedsfond  

 § 7, stk. 1, litra c, jf. § 8, stk. 1, litra e, og lov om arbejdsmarkedets  

 tillægspension § 17 af honorar på i alt henholdsvis 113.777 kr., 45.084 kr.,  

 42.266 kr. og 54.994 kr. modtaget fra forlaget B A/S, forlaget C ApS og  

 forlaget D A/S.
Sagens oplysninger Klageren, der er uddannet  

 cand. pæd., er dagligt beskæftiget som leder af E kommunale Ungdomsskole.
I  

 indkomstårene 2000, 2001, 2002 og 2003 har han modtaget lønindkomst fra  

 kommunen på i alt henholdsvis 336.373 kr., 353.765 kr., 379.227 kr. og  

 404.883  

 kr.
Herudover er klageren skolebogsfatter inden for geografibøger til  

 Folkeskolen.
Klageren har i forbindelse med forfattelse og  

 udgivelse af hver enkelt bog indgået en forlagsaftale med det enkelte forlag.  

 Det fremgår af forlagsaftalerne mellem klageren og B A/S, at klageren som  

 forfatter overdrager forlaget eneret til at fremstille og offentliggøre  

 bestemte værker, at klagerens honorar beregnes som en bestemt procentdel  

   

 f.eks. 12½ % - af udgivelsens bogladepris, og at forlaget oppebærer det  

 resterende  

 vederlag på f.eks. 87½ % af bogladeprisen ved salget af bøgerne.
Forfatteren  

 er  

 i øvrigt garanteret et aconto honorar svarende til f.eks. halvdelen af det  

 beregnede honorar ved udgivelsen af 1. udgaves 1. oplag.
Forfatteren modtager  

 herefter en gang om året et honorar svarende til den fastsatte procentdel af  

 udgivelsens bogladepris for de i det foregående år solgte bøger fra det  

 resterende oplag.
 Klageren har i indkomstårene  

 2000, 2001, 2002 og 2003 modtaget vederlag på henholdsvis 113.777 kr., 45.084  

 kr., 40.469 kr. og 54.994 kr. fra forlaget B A/S og i indkomståret 2002  

 vederlag på 465 kr. fra forlaget C ApS, der af forlagene er indberettet som  

 AM-bidragsfri B-indkomst (rubrik 38). Klageren har endvidere i indkomståret  

 2002 modtaget vederlag på 1.332 kr. fra forlaget D A/S, der af D A/S er  

 indberettet som AM-bidragspligtig B-indkomst (rubrik 36), og som af klageren  

 er selvangivet som ikke AM-bidragspligtig B-indkomst.
 Forlaget B A/S har for indkomstårene til og med 1999  

 indberettet honorarerne som bidragspligtige (rubrik 36). Fra og med  

 indkomståret 2000 har forlaget indberettet honorarerne som bidragsfrie  

 (rubrik  

 38).
 For indkomstårene 2001, 2002  

 og 2003 har forlaget B A/S indsendt nye oplysningssedler til ToldSkat, hvor  

 forlaget har ændret honoraret fra bidragsfrit (rubrik 38) til bidragspligtigt  

 (rubrik 36).
 Oversigt over de omhandlede  

 honorarer:
Værkets Udgivelsesår Honorar Indkomståret 2000 I 2000 50.000 kr.
II 2000 2.000 kr.
III 1997-1999 61.777 kr.
 113.777 kr.
Indkomståret 2001 IV ikke udgivet 2.470 kr.
III 1997-1999 42.614 kr.
 45.084 kr.
Indkomståret 2002 III 1997-1999 40.469 kr.
V 1993-2000 1.332 kr.
VI 1992 465 kr.
 42.266 kr.
Indkomståret 2003 III 1997-1999 54.994 kr.
Told- og Skatteregionens  

 afgørelse Klageren er for indkomstårene  

 2000, 2001, 2002 og 2003 bidragspligtig af forfatterhonorar på i alt  

 henholdsvis 113.777 kr., 45.084 kr., 42.266 kr. og 54.994 kr. modtaget fra  

 forlaget B A/S, forlaget C ApS og forlaget D A/S, jf. lov om en  

 arbejdsmarkedsfond § 7, stk. 1, litra c, jf. § 8, stk. 1, litra e, og lov om  

 arbejdsmarkedets tillægspension § 17. Den personlige indkomst for  

 indkomstårene  

 2000, 2001, 2002 og 2003 er tilsvarende nedsat med arbejdsmarkedsbidraget og  

 det særlige pensionsbidrag, jf. personskattelovens § 3, stk. 2, nr. 7.
 Arbejdsmarkedsbidraget og det  

 særlige pensionsbidrag er for indkomstårene 2000, 2001, 2002 og 2003 beregnet  

 til i alt henholdsvis 10.239 kr., 4.057 kr., 3.803 kr. og 4.946 kr.
 I henhold til  

 arbejdsmarkedsfondslovens § 7, stk. 1, litra c, påhviler bidragspligten  

 personer, der er skattepligtige efter kildeskattelovens § 1 af vederlag,  

 honorarer eller anden indkomst for personligt arbejde her i landet udenfor  

 tjenesteforhold, som ikke kan henføres til selvstændig erhvervsvirksomhed.  

 Bidragsgrundlaget udgør efter samme lovs § 8, stk. 1, litra e, de  

 indkomstarter, der er anført i § 7, stk. 1, litra c.
 Honorarer, der udbetales fra  

 forlag i forbindelse med forfattervirksomhed, blev ved Landskatterettens  

 kendelse af 29. maj 1998, gengivet i TfS 1998.559, anset for  

 bidragspligtige efter lovens § 7, stk. 1, litra c.
Forfattervirksomhed kan i sin  

 helhed anses som personligt arbejde, og de her forekomne vederlag har den  

 fornødne tilknytning til personligt arbejde.
Det fremgår herved af  

 Landsskatterettens kendelse i TfS 1998.559 vedrørende forfatterhonoraret, at  

 indkomsten anses erhvervet ved klagerens personlige aktivitet som forfatter  

 udenfor udøvelsen af selvstændig erhvervsvirksomhed.
Landsskatteretten fandt  

 derfor, at der forelå bidragspligt, og bidragsgrundlaget udgjorde det  

 modtagne  

 vederlag uden reduktion af udgifter m.v.
Forlaget B A/S har  

 indberettet vederlaget som bidragsfrit, idet honoraret er betegnet som  

 royalty.
Det anerkendes imidlertid ikke, at bidragspligten i  

 henhold til lov  

 kan tilsidesættes gennem valg af afregningsmetode eller forskelligartede  

 benævnelser.
Der er ikke tale om royalty,  

 som dette begreb defineres i skattemæssig forstand, jf. kildeskattelovens §  

 65  

 C, stk. 4. Royalty defineres her som vederlag for anvendelsen eller  

 retten til  

 at anvende ethvert patent, varemærke, mønster eller model, tegning, hemmelig  

 formel eller fremstillingsmetode eller som vederlag for oplysninger om  

 industrielle, kommercielle eller videnskabelige erfaringer.
Begrebet  

 omfatter  

 derimod ikke indtægter ved salg af sådanne rettigheder.
Den definition, der anvendes  

 for begrebet royalty indenfor mange forlagsvirksomheder, er ikke  

 sammenfaldende med en tilsvarende skatteretlig anvendelse af begrebet.
Der er  

 om begrebets anvendelse i relation til forlagskontrakter henvist til  

 Lærebog  

 om immaterialret, 4. udg., af Mogens Koktvedgaard, p. 362ff.
Begrebet  

 beskrives her som en afregningsform, hvor forfatteren modtager en bestemt  

 procentdel  

 af udgivelsens bogladepris.
Det skal i øvrigt noteres, at begreberne  

 honorar  

 og royalty i det refererede afsnit af bogen anvendes i flæng.
Landsskatterettens kendelse i  

 TfS 1998.559 kan samtidig indirekte tages som udtryk for en afgørelse af  

 forskellen mellem forfatterhonoraret, der blev anset for omfattet af  

 bidragspligten, og begrebet immaterielle rettigheder, der i den  

 konkrete sag  

 omfattede biblioteksafgift og kopivederlag fra Copydan.
Disse vederlag blev  

 ikke anset som vederlag for personligt arbejde.
Såfremt Landsskatteretten  

 retligt havde anset forfatterhonoraret for identisk med vederlag for  

 udnyttelsen af immaterielle rettigheder, havde retten fritaget vederlaget.
 Forlaget B A/S har endvidere  

 indsendt ændrede oplysningssedler, således at vederlaget efterfølgende er  

 indberettet som bidragspligtig.
Klagerens påstand og  

 argumenter Klagerens repræsentant har  

 fremsat påstand om, at de forfatterhonorarer, som klageren har modtaget i  

 2000,  

 2001, 2002 og 2003, ikke er AM-bidragspligtige, idet der ikke er tale om  

 ydelse  

 for personligt arbejde, men derimod om betaling for forlagets ret til at  

 benytte forfatterens værk.
Til støtte for påstanden har  

 repræsentanten bl.a. gjort gældende, at bidragspligten i henhold til § 7,  

 stk.  

 1, litra c, i arbejdsmarkedsfondsloven påhviler personer, der er  

 skattepligtige  

 efter kildeskattelovens § 1 af vederlag eller anden indkomst for personligt  

 arbejde her i landet uden for tjenesteforhold, som ikke kan henføres til  

 selvstændig erhvervsvirksomhed.  

 Bidragsgrundlaget  

 opgøres med hjemmel i arbejdsmarkedsfondslovens § 8, stk. 1, litra e, som  

 vederlag, honorarer eller anden indkomst for personligt arbejde her i  

 landet  

 uden for ansættelsesforhold, som ikke kan henføres til selvstændig  

 erhvervsvirksomhed. Klageren driver ikke  

 selvstændig forfattervirksomhed, hvilket ikke er bestridt af myndighederne.  

 Såvel bidragspligten som bidragsgrundlaget for honorarindkomst kræver  

 således,  

 at honoraret er ydet for personligt arbejde.
Indtægter, der hidrører fra  

 immaterielle  

 rettigheder såsom forfatterrettigheder, ophavsrettigheder,  

 kunstnerrettigheder  

 og lignende samt biblioteksafgifter, anses ikke som vederlag for personligt  

 arbejde, og er derfor ikke bidragspligtige, såfremt modtageren ikke er  

 selvstændig  

 erhvervsdrivende.
Der er i denne sag tale om  

 betaling for brugsretten til forfatterens værk, hvorfor beløbene fra forlaget  

 er bidragsfrie.
Forlagskontrakten vedrører vederlag for overdragelse af  

 rettighed og ikke betaling for personligt arbejde.
Betaling af honoraret sker  

 ifølge forlagskontrakten som følge af, at forfatteren overdrager forlaget  

 eneret til offentliggørelse af værket.
Forlaget får derved ret til at  

 mangfoldiggøre  

 og udgive værket i det antal eksemplarer, som forlaget bestemmer.  

 Ejendomsretten til manuskriptet forbliver forfatterens ejendom.
Betaling af  

 vederlaget vedrører således overdragelse af brugsretten og ikke det arbejde,  

 der er udført af forfatteren, før værket overdrages.
I TfS 1998.559 LSR er der  

 taget stilling til en lignende situation.
Landsskatteretten fandt, at  

 forfatterhonoraret  

 var bidragspligtigt, idet vederlaget var erhvervet for klagerens personlige  

 aktivitet.
Biblioteksafgift samt CopyDan var bidragsfri, idet det var  

 betaling  

 for andres udnyttelse af ophavsmandens værk.
Det fremgår klart af  

 forlagskontrakten, der er indgået mellem klageren og BA/S, at der ikke er  

 tale  

 om betaling for et personligt arbejde, men betaling for brugsretten til  

 forfatterens værk, hvorfor betalingen ikke kan være bidragspligtig i henhold  

 til arbejdsmarkedsfondslovens regler om bidragsgrundlag.
Betaling for  

 brugsretten er præcis det samme som biblioteksafgift samt CopyDan-betalinger,  

 da det er betaling for andres udnyttelse af ophavsmandens værk.
Klagerens  

 indtægter fra B A/S er derfor bidragsfrie.
Udnytter forlaget ikke  

 brugsretten, har forfatteren ifølge forfatterkontrakten krav på en  

 standardiseret  

 erstatning beregnet som en godtgørelse for det udførte arbejde.  

 Forfatterkontrakten, underskrevet af klageren den 1. marts 2001, vedrører en  

 bog af klageren, der aldrig blev udgivet.
Klageren havde derfor ifølge  

 kontrakten kun krav på en standardiseret erstatning, beregnet ud fra  

 arbejdsindsatsen.  

 Denne erstatningsbestemmelse betyder ikke, at kontrakten ændrer karakter til  

 at  

 være en arbejdskontrakt, idet kontrakten stadig er en brugsretskontrakt i  

 henhold til selve forlagsaftalen, hvortil der er knyttet en standardiseret  

 erstatningsudmåling.
Arbejdsindsatsen sker stadig for forfatterens egen  

 regning.
Vederlag for personligt  

 arbejde sker som udgangspunkt umiddelbart efter, at et givet arbejde er  

 udført  

  når måneden er omme, får man løn.
Det personlige arbejde honoreres som  

 udgangspunkt ved en værdiansættelse af den arbejdstid, der er brugt i  

 forbindelse med arbejdet.
Dette er ikke tilfældet for forfatterne, der  

 løbende  

 modtager betaling for den overdragne brugsret, som ikke nødvendigvis  

 modsvarer  

 den arbejdsindsat, der er brugt på værket.
Forfatteren kan være heldig at  

 modtage store summer eller uheldig at modtage ingenting.
Vederlæggelsen har  

 således intet at gøre med betaling for det personlige arbejde.
Desuden kan  

 vederlæggelsen for et værk også ske over en lang årrække.
Garantibetalingen  

 er  

 en form for betaling for det arbejde, der er udført, men beløbet er så lille  

 i  

 forhold til indsatsen, at det ikke bør forstyrre det overordnede billede af,  

 at  

 der er tale om vederlag for overdragelse af en rettighed.
Forfattere adskiller sig  

 endvidere fra personer i ansættelsesforhold, hvor opfindelser m.v. tilhører  

 arbejdsgiveren, idet forfatteren bevarer ejendomsretten til manuskriptet, og  

 det er kun brugsretten over værket, der overdrages til forlaget for en  

 periode.
Ansatte betales via deres løn for at udføre et stykke arbejde, og  

 ejendomsretten til det udførte arbejde i ansættelsesforholdet tilhører  

 arbejdsgiveren,  

 hvorimod forfatteren ikke overdrager ejendomsretten og derved ikke modtager  

 betaling herfor.
Manuskriptet forbliver ifølge kontrakten forfatterens  

 ejendom.
Den årlige betaling fortsætter til arvingerne ved forfatterens død,  

 idet betaling for brugsretten er en rettighed, der går i arv.
Betalingen til  

 klageren i indkomstårene 2000 til 2003 fra B A/S er således bidragsfri, idet  

 der ifølge forlagskontrakterne er tale om betaling for udnyttelsen af  

 ophavsmandens værk og dermed overdragelse af forfatterrettigheder.
Der er ikke grundlag for at  

 tilsidesætte/omkvalificere kontrakten.
Samtlige elementer i kontrakten peger  

 på, at kontrakten vedrører overdragelse af brugsretten.
Der er heller ikke i  

 henhold til forlagsaftalerne eller i øvrigt grundlag for at omkvalificere  

 indkomstarten fra honorar for overdragelse af forfatterrettigheder til  

 honorar  

 for personligt arbejde.
 Hvis forlagskontrakterne ikke  

 kan lægges til grund ved kvalifikationen af betalingen til klageren, er  

 konsekvensen imidlertid ikke, at den fulde betaling bliver bidragspligtig.  

 Der  

 må i en sådan situation foretages et skøn over forfatterens arbejdsindsats,  

 da  

  i det mindste  enhver betaling ud over et beregnet honorar må  

 anses som  

 betaling for brugsretten.  

 Dette  

 synspunkt skal blandt andet ses i lyset af, at der ikke er nogen øvre grænse  

 for forfatterens indkomst fra det enkelte værk.
Forlagskontrakterne har  

 hidtil brugt forskellige benævnelser uden at skele til de skattemæssige  

 konsekvenser  

 heraf.
Afgørende for beskatning m.v. er dog den konkrete kvalificering af  

 betalingen og ikke benævnelsen heraf.
Der opstår således ikke automatisk  

 bidragsfrihed, blot fordi parterne benævner en betaling som royalty, eller  

 bidragspligt, fordi parterne benævner betalingen som et honorar.
 For forfatterne afhænger  

 bidragspligten således af, om den erlagte ydelse kan karakteriseres som  

 vederlag for personligt arbejde eller indtægt for udnyttelsen af en  

 immateriel  

 rettighed, og der må derfor foretages en konkret bedømmelse af klagerens  

 betalinger fra forlagene i årene 2000 til 2003.
B A/S har indsendt ændrede  

 oplysningssedler, fordi ToldSkat har pålagt forlaget at ændre indberetningen.  

 Den ændrede indberetning kan derfor ikke tages til indtægt for, at forlaget  

 skulle have ændret opfattelse.
ToldSkat lagde i drøftelserne i 2004 mellem  

 forlaget og ToldSkat desuden op til, at der eventuelt kunne blive tale om en  

 opdeling af kontrakterne, men at der på grundlag af nuværende kontrakter  

 burde  

 indberettes ensartet og derfor som AM-bidragspligtig, når en passende  

 opdeling  

 ikke var foretaget i kontrakterne.
Der savnes behørig  

 begrundelse for, hvorfor betalingen til klageren skal henregnes som vederlag  

 for personlig arbejde og i sin helhed belægges med AM-bidrag.
Betalingen er  

 ifølge kontrakterne betaling for overdragelse af udnyttelsesretten.
Hvis  

 forlagskontrakterne ikke kan lægges til grund ved kvalificering af  

 betalingerne  

 klageren, anmodes Landsskatteretten om at foretage en skønsmæssig ansættelse.
Landsskatterettens  

 bemærkninger og begrundelse I henhold til arbejdsmarkedsfondslovens § 7, stk. 1,  

 litra c, påhviler bidragspligten personer, der er skattepligtige efter  

 kildeskattelovens § 1 af vederlag, honorarer eller anden indkomst for  

 personligt arbejde her i landet uden for tjenesteforhold, som ikke kan  

 henføres  

 til selvstændig erhvervsvirksomhed.
 Følgende fremgår af bemærkningerne til bestemmelsen -  

 Folketingstidende 1992/93, Tillæg A, spalte 10.311:
 Efter lovforslagets § 7, stk. 1, litra c, påhviler  

 bidraget personer, der er skattepligtige efter kildeskattelovens § 1, og som  

 modtager vederlag, honorarer eller anden indkomst for personligt arbejde her  

 i  

 landet uden for ansættelsesforhold, som ikke kan henføres til selvstændig  

 erhvervsvirksomhed.
Omfattet af denne bestemmelse er for det første personer,  

 der oppebærer indkomsten uden for ansættelsesforhold uden at være egentlig  

 erhvervsdrivende.
Det drejer sig for det andet om personer, der er  

 selvstændige  

 erhvervsdrivende, men desuden oppebærer indkomst uden for ansættelsesforhold,  

 der ikke kan henføres til den selvstændige erhvervsvirksomhed.
Det kan f.eks.  

 være personer, der modtager honorarer m.v.
I begge tilfælde vil de pågældende indkomster være  

 B-indkomster, medmindre indkomsten med hjemmel i kildeskattelovens § 43, stk.  

 2, er gjort til A-indkomst. Bidragsgrundlaget for honorarmodtagere fremgår af  

 arbejdsmarkedsfondslovens § 8, stk. 1, litra e.
Efter denne bestemmelse udgør  

 bidragsgrundlaget vederlag, honorarer eller anden indkomst for personligt  

 arbejde her i landet uden for ansættelsesforhold, som ikke kan henføres til  

 selvstændig erhvervsvirksomhed.
 Klageren har i indkomstårene  

 2000, 2001, 2002 og 2003 modtaget honorarer på i alt henholdsvis 113.777 kr.,  

 45.084 kr., 42.266 kr. og 54.994 kr. fra forlaget B A/S, forlaget C ApS og  

 forlaget D A/S uden for ansættelsesforhold, og honoraret er erhvervet ved  

 klagerens personlige aktivitet som forfatter uden for udøvelse af selvstændig  

 erhvervsvirksomhed.
 Klageren er derfor som  

 honorarmodtager bidragspligtig af forfatterhonorarerne på i alt henholdsvis  

 113.777 kr., 45.084 kr., 42.266 kr. og 54.994 kr. modtaget fra forlagene i  

 henhold til arbejdsmarkedsfondslovens § 7, stk. 1, litra c, jf. § 8, stk. 1,  

 litra e.
 På baggrund af de foreliggende forlagsaftaler finder  

 retten i øvrigt ikke grundlag for at foretage en sondring mellem honorar for  

 personligt arbejde uden for tjenesteforhold og vederlag for andres udnyttelse  

 af ophavsmandens værk (immateriel rettighed).
 Der henvises herved til  

 Landsskatterettens kendelse af 29. maj 1998, offentliggjort i TfS 1998.559.
 Afgørelsen  

 for indkomstårene 2000, 2001, 2002 og 2003 stadfæstes derfor.
