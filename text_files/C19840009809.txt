 Ansøgning om miljøstøtte efter lov om miljøstøtte (lov nr. 606 af 23.  

 december 1980) sker på ansøgningsskema, der af kommunen kan rekvireres hos  

 miljøstyrelsen, miljøstøttekontoret, telefon (01) 57 83 10.  

 Ansøgningsskemaerne udleveres af kommunerne til de potentielle ansøgere.
 Lov om miljøstøtte indeholder tre kapitler, efter hvilke støtte kan søges,  

 nemlig:
 Kapitel 2 (investeringer i mindre forurenende teknologi) - rødt  

 ansøgningsskema.
 Kapitel 3 (investeringer i økonomisk tyngende projekter) - Industri. gult  

 ansøgningsskema.
 Kapitel 3 (investeringer i økonomisk tyngende projekter) - Landbrug. grønt  

 ansøgningsskema.
 Kapitel 4 (anlægsbidrag til offentlige spildevandsanlæg) - blåt  

 ansøgningsskema.
Det skal fremhæves, at der nu er to skemaer vedrørende ansøgning efter  

 kapitel 3, et gult for industrien, og et grønt for primærlandbruget.
Kun det  

 røde og det blå skema er fælles for industri- og landbrugsvirksomheder.
 Man skal anmode kommunen om at være opmærksom på, at den type skema, der  

 udleveres, svarer til det projekt, som ansøgningen skal vedrøre.  

 Opmærksomheden henledes særligt på, at støtte efter lovens kapitel 2 kun kan  

 gives til investeringer i ny, mindre forurenende teknologi, dvs. teknologi,  

 der ikke tidligere har været anvendt ved produktion af tilsvarende produkter.  

 Støtte til mere traditionelle miljøinvesteringer må søges efter lovens  

 kapitel 3.
Såfremt ansøger er i tvivl om, hvorvidt et projekt skal henføres til  

 kapitel 2 eller kapitel 3, tilrådes det, at ansøger retter henvendelse til  

 miljøstøttekontoret med henblik på at få afklaret, hvilket skema, der skal  

 anvendes.
Herved undgås det, at sagsbehandlingen forsinkes unødigt.
 Man skal endvidere præcisere, at det ved støtte efter kapitel 2 kræves, at  

 der af miljøkreditrådet er meddelt tilsagn, før de fysiske anlægsarbejder  

 iværksættes.
 Søges støtte efter kapitel 3 og 4, er der ikke krav om, at tilsagn skal  

 være meddelt, før de fysiske anlægsarbejder iværksættes.
Man skal anmode kommunen om til hver ansøger at udlevere et sæt bestående  

 af fire ansøgningsskemaer indlagt i et omslag.
På omslagets side 2 er optrykt  

 vejledning for den pågældende type ansøgning.
Af de fire skemaer er det ene skema beregnet til virksomhedens eget brug.  

 Tre skemaer med bilag indsendes til den kommune, hvor investeringen skal  

 finde sted.
Kommunen videresender et eksemplar af skemaet med bilag, forsynet  

 med sine udtalelser, til det pågældende amtsråd/ Hovedstadsrådet og et  

 tilsvarende eksemplar med bilag og udtalelse fra kommunen til  

 miljøkreditrådet på adressen:
 Miljøstyrelsen, Strandgade 29, 1401 København K.
Amtsrådet/ Hovedstadsrådet fremsender alene bemærkninger vedrørende  

 modtagne ansøgningsskemaer til miljøkreditrådet, såfremt det skønnes, at der  

 herved tilvejebringes nye oplysninger af betydning for sagen.
I øvrigt  

 forudsættes det, at amtsrådet/ Hovedstadsrådet opbevarer de modtagne  

 ansøgninger således, at en forespørgsel fra miljøkreditrådet vedrørende  

 ansøgningen lettere vil kunne besvares, da amtsrådet/ Hovedstadsrådet  

 allerede kender sagen.
Man skal anmode kommunalbestyrelserne og amtsrådene/ Hovedstadsrådet om at  

 prioritere ekspeditionen af røde ansøgningsskemaer højt.
I disse ansøgninger  

 om støtte efter lovens kapitel 2 er i punkt 19 anført det forventede  

 tidspunkt for arbejdets påbegyndelse.
Da det fysiske anlægsarbejde ikke må  

 startes, før tilsagn er meddelt, er det væsentligt, at ansøgningen er  

 miljøkreditrådet i hænde i god tid før det forventede tidspunkt for arbejdets  

 påbegyndelse.
 Såfremt det forventede tidspunkt for arbejdets påbegyndelse ligger mindre  

 end 3 måneder fra ansøgningens modtagelse i kommunen, anmodes kommunen om  

 straks at indsende en kopi af den del af skemaet, som ansøger selv har  

 udfyldt til miljøkreditrådet, således at miljøkreditrådet får kendskab til  

 ansøgningen.
 Vejledning til de enkelte punkter i den del af det røde skema, der har  

 betegnelsen:
 »Udfyldes af kommunalbestyrelsen«.
 Modtaget i kommunen: Her anføres den dato, kommunen har modtaget  

 ansøgningsskemaet fra ansøger.
Ansøgningsdato er den dato, ansøger har underskrevet ansøgningen.
Den  

 dato, ansøger selv har anført, overføres hertil.
Ansøgningsskemaets punkt 21 ad 7 Det ønskes oplyst, hvornår det produktionsanlæg, som investeringen  

 vedrører, er sat i drift, på grund af kravet om, at anlægget skal have været  

 i drift i mindst 2 år på investeringstidspunktet.
ad 9 Såfremt kommunen er i besiddelse af oplysninger vedrørende den eksterne  

 forurenings art og mængde, anføres disse.
ad 11 Her anføres kommunens eventuelle vurdering af de af ansøger anførte  

 oplysninger.
ad 15 Opmærksomheden henledes på, at støtte kun kan ydes til projekter, når det  

 er dokumenteret, at alle nødvendige tilladelser foreligger eller vil kunne  

 opnås.
Der vil kunne være tale om: tilladelse efter lov om by- og landzoner,  

 byggetilladelse, spildevandstilladelse, tilladelse fra brand- og  

 fredningsmyndigheder m.fl.
ad 19 Hvis kommunen er vidende om, at de fysiske anlægsarbejder allerede er  

 påbegyndt, anføres dette.
Ansøgningsskemaets pkt. 22 og 23 Udtalelsen kan eventuelt suppleres med kortbilag.
Ansøgningsskemaets pkt. 24 Hvis der i nærheden af virksomheden findes eller er planlagt  

 boligbebyggelse eller anden tilsvarende forureningsfølsom arealanvendelse  

 (f.eks. sygehus eller park), gives der oplysning om afstanden hertil.
Ansøgningsskemaets pkt. 25 Det eventuelle nedslag i anlægsbidrag bedes oplyst, da nedslaget vil indgå  

 i beregningen af støttegrundlaget.
 Vedrørende ansøgningen i øvrigt:
Har kommunen supplerende eller korrigerende oplysninger, som skønnes  

 nødvendige eller hensigtsmæssige for miljøkreditrådets vurdering af  

 ansøgningen, kan disse eventuelt anføres i bilag.
Der kan herunder gives  

 oplysning om eventuel anden forurening fra virksomheden til omgivelserne.
 Vejledning til de enkelte punkter i den del af det gule skema, der har  

 betegnelsen:
 »Udfyldes af kommunalbestyrelsen«.
 Modtaget i kommunen: Her anføres den dato, kommunen har modtaget  

 ansøgningsskemaet fra ansøger.
Ansøgningsdato er den dato, ansøger har underskrevet ansøgningen.
Den  

 dato, ansøger selv har anført, overføres hertil.
Ansøgningsskemaets pkt. 23 ad 7 Det er en betingelse for støtte, at det pågældende produktionsanlæg har  

 været i drift i mindst 2 år på det tidspunkt, hvor de skærpede eller  

 uforudseelige krav stilles.
Såfremt pkt. 8 b påberåbes, skal  

 produktionsanlægget have været i drift i mindst 2 år på  

 investeringstidspunktet.
 Det ønskes derfor oplyst, hvornår produktionsanlægget er sat i drift.
ad 8 Kommunen bedes oplyse, om den kan bekræfte ansøgers oplysninger.
Hvis pkt.  

 8 b påberåbes, skal kommunen dog ikke kommentere ansøgers oplysninger om  

 forhold i udlandet.
 Endvidere bedes kommunen påse, at ansøger har vedlagt al relevant  

 korrespondance vedrørende det forureningsforhold, der ønskes afhjulpet gennem  

 investeringen.
 Såfremt der tidligere har været klager over den pågældende forurening,  

 bedes kommunen oplyse herom.
ad 12 Såfremt kommunen er i besiddelse af oplysninger vedrørende den eksterne  

 forurenings art og mængde anføres disse.
ad 14 Her anføres kommunens eventuelle vurdering af de af ansøger anførte  

 oplysninger.
 Såfremt projektet er gennemført, bedes kommunen oplyse, om den forventede  

 forureningsbegrænsning er opnået (er f.eks. påbudets krav overholdt?).
ad 18 Opmærksomheden henledes på, at støtte kun kan ydes til projekter, når det  

 er dokumenteret, at alle nødvendige tilladelser foreligger eller vil kunne  

 opnås.
Der vil kunne være tale om: tilladelse efter lov om by- og landzoner,  

 byggetilladelse, spildevandstilladelse, tilladelse fra brand- og  

 fredningsmyndigheder m.fl.
ad 21 og 22 Kommunen bedes oplyse om projektets tidsmæssige gennemførelse sikrer/ har  

 sikret, at eventuelle frister i påbud el.lign. overholdes.
 Såfremt kommunen skønner, at de angivne tidspunkter ikke vil kunne  

 overholdes oplyses dette.
Ansøgningsskemaets pkt. 24 og 25 Udtalelsen kan eventuelt suppleres med kortbilag.
Ansøgningsskemaets pkt. 26 Hvis der i nærheden af virksomheden findes eller er planlagt  

 boligbebyggelse eller anden tilsvarende forureningsfølsom arealanvendelse  

 (f.eks. sygehus eller park), gives der oplysning om afstanden hertil.
Ved  

 omlokaliseringsprojekter angives afstandene på både den/ de gamle  

 beliggenhed(er) og på den nye beliggenhed.
Ansøgningsskemaets pkt. 27 Hvis det er muligt angives det nedslag i anlægsbidraget, som virksomheden  

 opnår ved at foretage forrensning.
Ansøgningsskemaets pkt. 28 Hvis virksomheden udleder direkte til recipient, bedes det oplyst, hvad  

 normalt tilslutningsbidrag ville have udgjort, beregnet med hjemmel i  

 betalingsvedtægten.
 Vedrørende ansøgningen i øvrigt:
Har kommunen supplerende eller korrigerende oplysninger, som skønnes  

 nødvendige eller hensigtsmæssige for miljøkreditrådets vurdering af  

 ansøgningen, kan disse eventuelt anføres i bilag.
Der kan herunder gives  

 oplysning om eventuel anden forurening fra virksomheden til omgivelserne.
 Vejledning til de enkelte punkter i den del af det grønne skema, der har  

 betegnelsen:
 »Udfyldes af kommunalbestyrelsen«.
 Modtaget i kommunen: Her anføres den dato, kommunen har modtaget  

 ansøgningsskemaet fra ansøger.
Ansøgningsdato er den dato, ansøger har underskrevet ansøgningen.
Den  

 dato, ansøger selv har anført, overføres hertil.
Ansøgningsskemaets pkt. 21 ad 4 Kommunen bedes oplyse, om den kan bekræfte ansøgers oplysninger.
Kommunen  

 bedes også påse, at ansøger har vedlagt al relevant korrespondance vedrørende  

 det forureningsforhold, der ønskes afhjulpet gennem investeringen.
Endvidere  

 bedes kommunen sikre, at samtlige relevante forhold i sagen er fuldt ud  

 oplyst.
Såfremt der tidligere har været klager over den pågældende  

 forurening, bedes kommunen oplyse herom.
ad 5 Særligt ønskes forureningens art og omfang (gylle, møddingvand, ajle eller  

 ensilagesaft) oplyst.
Endvidere ønskes årsagerne til forureningen oplyst.
ad 6.1-6.4 Kommunen bedes oplyse, om den kan bekræfte ansøgers oplysninger.
Såfremt  

 kommunen er i besiddelse af oplysninger om, at der har været foretaget  

 udbedringer af det enkelte anlæg efter dets etablering, anføres dette.
ad 8.1-8.2 Her anføres kommunens eventuelle vurdering af de af ansøger anførte  

 oplysninger.
Kommunen bedes specielt oplyse, om den krævede forureningsreduktion er  

 opnået eller forventes opnået.
Tillige bedes kommunen bedømme, om de anførte  

 udbringningsmuligheder er realistiske.
ad 12 og 13 Kommunen bedes oplyse, om arbejdets tidsmæssige gennemførelse er i  

 overensstemmelse med de frister, der måtte være stillet i påbud eller  

 lignende.
Hvis kommunen er af den opfattelse, at de angivne tidspunkter ikke  

 vil kunne overholdes/ er overholdt, skal dette oplyses, og tillige om  

 kommunen er indstillet på at godkende en eventuel fristoverskridelse.
ad 16 Støtte kan kun ydes til projekter, når det er dokumenteret, at alle  

 nødvendige tilladelser foreligger eller vil kunne opnås.
Der kan være tale om  

 byggetilladelse, spildevandstilladelse, tilladelse fra brand- og  

 fredningsmyndighederne m.fl.
 Vedrørende ansøgningen i øvrigt:
Har kommunen supplerende eller korrigerende oplysninger, som skønnes  

 nødvendige eller hensigtsmæssige for miljøkreditrådets vurdering af  

 ansøgningen, kan disse eventuelt anføres i bilag.
Der kan herunder gives  

 oplysning om eventuel anden forurening fra virksomheden til omgivelserne.
 Vejledning til de enkelte punkter i den del af det blå skema, der har  

 betegnelsen:
 »Udfyldes af kommunalbestyrelsen«.
 Modtaget i kommunen: Her anføres den dato, kommunen har modtaget  

 ansøgningsskemaet fra ansøger.
Ansøgningsdato er den dato, ansøger har underskrevet ansøgningen.
Den  

 dato, ansøger selv har anført, overføres hertil.
Ansøgningsskemaets pkt. 15 ad 7 Ansøgers udledning opgives som maksimale timemængder eller med de værdier,  

 der har ligget til grund for projekteringen af de nye anlægsdele.
Såfremt der  

 ikke foreligger målinger pr. 1. oktober 1974, må mængderne skønnes.
ad 8 Der kan kun ydes støtte til den del af pålignede vandafledningsafgifter og  

 tilslutningsbidrag, som er medgået til finansiering af anlæg, som benyttes af  

 ansøgeren, og hvor ansøgers tilslutning/ forbedringen har fundet sted i  

 perioden 1. januar 1981 til 31. december 1986.
 Der er ingen tilsvarende tidsmæssig afgrænsning af, hvilke påligninger der  

 vil være støtteberettigede, idet såvel a conto-indbetalinger før anlæggenes  

 etablering som fremtidige påligninger efter etablering af anlæg, som kommunen  

 står i forskud med, vil kunne danne grundlag for støtte.
ad 9 Da der efter loven kun ydes støtte til processpildevandets belastning af  

 kloaksystem og rensningsanlæg, oplyses mængden af sanitært spildevand.  

 Mængden oplyses enten i vandmængder pr. døgn, antal ansatte, der daglig  

 færdes på virksomheden, eller antal ansatte omregnet til fuldtidsbeskæftigede  

 på virksomheden (enheder anføres).
ad 10 og 11 Efter loven kan der kun ydes støtte til nedbringelse af forureningen fra  

 produktionsanlæg, der var i drift den 1. oktober 1974. Såfremt kommunen -  

 f.eks. gennem byggesagsbehandling eller behandling efter  

 miljøbeskyttelseslovens § 35 - er bekendt med, at det pågældende anlæg er  

 taget i brug eller udvidet efter denne dato, oplyses dette.
ad 12 og 13 Såfremt kommunen har kendskab til andre ansøgninger om støtte fra den  

 pågældende virksomhed, der ikke allerede er oplyst af virksomheden, anføres  

 dette.
Ansøgningsskemaets pkt. 16 Tidspunktet bestemmes som den dato, hvor ansøgerens spildevand rent fysisk  

 tilledes de relevante anlægsdele, og den forbedrede rensning opnås.  

 Tidspunkterne for tilslutning til kloaknet, rensningsanlæg og eventuelle nye  

 anlægsdele bedes alle oplyst.
Ansøgningsskemaets pkt. 17 Støtteberettigede anlægsdele er de, som tages i brug i perioden 1. januar  

 1981 til 31. december 1986. Der kan eksempelvis være tale om afskærende  

 ledninger, mekanisk/ biologisk renseanlæg, havledning eller forbedring af  

 eksisterende anlæg.
Ansøgningsskemaets pkt. 18 Ledningsanlæg og mekaniske renseanlæg kan f.eks. karakteriseres ud fra den  

 dimensionsgivende tørvejrsbelastning for oplandet.
Biologiske renseanlæg kan  

 f.eks. karakteriseres ud fra godkendt behandlingskapacitet, f.eks. som  

 personækvivalenter (p.e.) Kommunens etableringsudgifter ved de anlæg eller den udbygning, hvortil  

 der opkræves anlægsbidrag, bedes oplyst.
Ved trinvis udbygning kan  

 anlægsudgifterne angives som et skøn i anlægsårets priser.
Ansøgningsskemaets pkt. 19 Ansøgerens udledning opgives som maksimale timemængder eller lignende pr.  

 1. oktober 1974. Såfremt der ikke foreligger målinger, må mængderne skønnes.
Ansøgningsskemaets pkt. 20 Benyttede recipienter og deres forureningstilstand beskrives henholdsvis  

 før og efter tilslutningen/ forbedringen.
Man kan anbefale kommunen at tage kontakt med vedkommende amt/  

 Hovedstadsrådet vedrørende besvarelsen af dette punkt, da man her vil være i  

 besiddelse af de relevante oplysninger.
Herved undgås det, at amtet/  

 Hovedstadsrådet senere må kommentere kommunens besvarelse.
Ansøgningsskemaets pkt. 21 Det bedes oplyst, om arbejdet er udført på grundlag af en tilladelse efter  

 miljøbeskyttelseslovgivningen eller en landvæsenskommissionskendelse (sags  

 nr. og dato).
Ansøgningsskemaets pkt. 22 Der kan kun ydes støtte til den del af pålignede vandafledningsafgifter og  

 tilslutningsbidrag, som er medgået til finansiering af anlæg, hvor ansøgeren  

 tilsluttes/ forbedringen sker i perioden 1. januar 1981 til 31. december  

 1986.
 Vedrørende ansøgningen i øvrigt:
Her anføres øvrige, supplerende eller korrigerende oplysninger, som  

 skønnes nødvendige eller hensigtsmæssige for miljøkreditrådets vurdering af  

 ansøgningen.
Der kan herunder gives oplysning om eventuel anden forurening  

 fra virksomheden til omgivelserne.
 Nærværende cirkulære erstatter cirkulæret af 30. marts 1981 angående  

 ansøgning om miljøstøtte.
 Yderligere oplysninger vedrørende støtteordningen kan fås ved henvendelse  

 til miljøstyrelsens miljøstøttekontor, telefon (01) 57 83 10.
Miljøstyrelsen, den 25. juli 1984 P.
D.
V.
