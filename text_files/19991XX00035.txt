Skriftlig fremsættelse (13. oktober  

 1999) By- og boligministeren (Jytte Andersen) :
 Herved tillader jeg mig for Folketinget at  

 fremsætte:
Forslag til lov om ændring af lov om almene  

 boliger samt støttede private andelsboliger m.v. (Ustøttede  

 private andelsboliger, forlængelse med samtidig aftrapning af  

 særstøtte til visse ungdomsboliger, ophævelse af kvote for  

 servicearealer) (Lovforslag nr.
L 34).
Lovforslaget indeholder et forslag om at indføre en  

 ny type andelsbolig.
Som led i bypolitikken får kommunerne derfor  

 mulighed for at yde en delvis garanti for realkreditlån til  

 opførelse af andelsboliger.
Der skabes således med lovforslaget  

 en endnu bredere vifte af boligtyper end den eksisterende, så der i  

 endnu højere grad end i dag bliver mulighed for at blande  

 boligformerne i de enkelte by- og boligområder.
Samtidig forbedres  

 mulighederne for at imødekomme den stærke interesse   især  

 blandt den ældre del af befolkningen - for andelsboligformen.
Der  

 ændres ikke ved den eksisterende støttede private  

 andelsboligtype.
Der foreslås endvidere en forlængelse med  

 samtidig aftrapning af de særlige midlertidige støtteordninger  

 efter lovens § 99 til visse ungdomsboliger og enkeltværelser.
De  

 nuværende ordninger udløber med udgangen af studieåret  

 1999-2000. I alt godt 16.000 ungdomsboliger fordelt på 97  

 institutioner/afdelinger er i dag omfattet af de midlertidige  

 støtteordninger.
En fuld aftrapning af støtten efter § 99 vil  

 gennemsnitligt kun betyde mindre huslejestigninger, og slutlejen vil  

 gennemsnitligt ligge under eller på stort set samme niveau som i  

 nybyggede ungdomsboliger.
 Endelig foreslås det, at kvoteordningen for  

 servicearealtilskud til eksisterende ældreboliger ophæves.
For så vidt angår indførelsen af en ny  

 type andelsbolig og ophævelsen af kvoten for servicearealtilskud, har  

 lovforslaget ikke økonomiske konsekvenser for det offentlige.
Hvad  

 angår forlængelsen og aftrapningen af de særlige  

 støtteordninger efter § 99 forudsættes de statslige merudgifter  

 finansieret over satsreguleringspuljen, hvorfor der ikke er tale om en  

 forøgelse af de samlede offentlige udgifter.
Med den foreslåede  

 aftrapningsmodel vil det samlede huslejetilskud blive gradvist reduceret fra  

 den skønnede udgift i studieåret 1999-2000 på 17,9 mio.  

 kr. til 0,1 mio. kr. i studieåret 2007-2008. For kommunerne  

 indebærer aftrapningen af støtteordningerne en mindreudgift til  

 boligstøtte på 0,1 mio. kr. i 2000, 0,2 mio. kr. i 2001 og 0,1  

 mio. kr. i 2002.
Forslaget om indførelse af en ny type andelsbolig  

 indebærer, at der skabes et nyt aktivitetsområde for  

 udførende, rådgivende og finansielle virksomheder.
Forslaget har  

 ikke miljømæssige konsekvenser og indeholder ikke EU-retlige  

 aspekter.
Lovforslaget træder i kraft den 1. januar 2000, dog  

 træder den del af lovforslaget, der vedrører forlængelse  

 med samtidig aftrapning af støtteordningerne efter § 99 først i  

 kraft den 1. august 2000.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
