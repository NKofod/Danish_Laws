 I medfør af § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) m.v. fastsættes:
 Uddannelsens formål og struktur m.v.
§ 1.  Formålet med diplomuddannelsen i familieterapi  

 er at kvalificere den studerende til at undersøge og behandle  

 familierelaterede problemer i familien og i familiens samspil med  

 omgivelserne.
Dette baseres på § 2.  Uddannelsen udbydes ved de sociale højskoler i  

 København og Odense.
Undervisningsministeren kan godkende, at uddannelsen  

 udbydes af de sociale højskoler i Esbjerg og Århus.
 Stk. 2.  Uddannelsen er en videregående  

 deltidsuddannelse, der udbydes som åben uddannelse og har en varighed af 1  

 studieår omregnet til heltid.
 Stk. 3.  Uddannelsen tilrettelægges som et  

 deltidsstudium, men kan også tilrettelægges på fuldtid efter bestemmelserne  

 herom i lov om åben uddannelse.
 Stk. 4.  Uddannelseslængden angiver det antal  

 studenterårsværk, der skal lægges til grund ved planlægningen af uddannelsen.  

 Et årsværk er en fuldtidsstuderendes arbejde i et år.
Uddannelsens adgangsforudsætninger og  

 indhold § 3.  Diplomuddannelsen i familieterapi er  

 tilrettelagt for studerende, som har en mellemlang videregående uddannelse af  

 socialfaglig, pædagogisk eller sundhedsfaglig art.
Den studerende skal  

 endvidere dokumentere mindst 2 års praktisk erhvervserfaring i sit fag.
 Stk. 2.  Højskolen kan i særlige tilfælde give adgang  

 til ansøgere, som ikke opfylder betingelserne i stk. 1, men som skønnes at  

 have de nødvendige forudsætninger for at gennemføre uddannelsen.
 Stk. 3.  Højskolen fastsætter antallet af ansøgere, der  

 kan optages på uddannelsen.
§ 4.  Uddannelsen integrerer teoretiske og praktiske  

 aspekter i det familieterapeutiske arbejde.
I uddannelsesperioden skal den  

 studerende have mulighed for i praksis at deltage i behandling af par,  

 familier og/eller andre behandlingsmæssige opgaver.
 Stk. 2.  Uddannelsen består af 4 hovedområder:
 Bedømmelse m.v.
 § 5.  For eksamen herunder prøveformer, bedømmelse,  

 eksamensbevis, klage over eksamen m.v. gælder reglerne i bekendtgørelse om  

 eksamen ved visse videregående uddannelser under Undervisningsminsteriet og  

 bekendtgørelse om karakterskala og anden bedømmelse.
Andre regler § 6.  Højskolen fastsætter inden for bekendtgørelsens  

 rammer nærmere regler om uddannelsen i en studieordning.
 Stk. 2.  Studieordningen skal indeholde:
 Stk. 3.  Højskolen kan dispensere fra de regler i  

 studieordningen, der alene er fastsat af højskolen.
Stk. 4.  Inden en studieordning fastsættes og ved  

 væsentlige ændringer af studieordningen, indhenter højskolen en udtalelse fra  

 censorformandskabet.
Andre udbydere af uddannelsen, jf. § 2, stk. 1,  

 orienteres med henblik på koordinering af uddannelsen.
 Stk. 5.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 6.  Ved udstedelse af ny studieordning og ved  

 væsentlige ændringer af studieordningen fastsættes i studieordningen  

 overgangsregler.
 Stk. 7.  Studieordninger og ændringer af studieordninger  

 sendes til orientering til censorerne og ministeriet.
 § 7.  Højskolen kan i hvert enkelt tilfælde eller ved  

 regler i studieordningen godkende, at gennemførte uddannelseselementer fra en  

 dansk eller udenlandsk uddannelsesinstitution træder i stedet for  

 uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementer for gennemført, hvis de er bestået efter reglerne om den  

 pågældende uddannelse.
§ 8.  Undervisningsministeriet kan tillade fravigelse  

 af bekendtgørelsen som led i forsøg.
Samtidig fastsættes forsøgets varighed  

 og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de tilfælde der  

 er nævnt i § 3, stk. 2 og 3, § 6, stk. 3 og § 7.
§ 9.  Klage over højskolens afgørelse i henhold til  

 denne bekendtgørelse indgives til højskolen.
Højskolens afgørelse kan, når  

 klagen vedrører retlige spørgsmål, indbringes for Undervisningsministeriet.
 Stk. 2.  Fristen for indgivelse af klagen er 2 uger fra  

 den dag, afgørelsen er meddelt den pågældende.
 § 10.  Hvis ikke andet fremgår af denne  

 bekendtgørelse, gælder reglerne i bekendtgørelse om åben uddannelse.
Ikrafttræden § 11.  Bekendtgørelsen træder i kraft den 1. september  

 1997.
