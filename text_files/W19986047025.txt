Afslag på familieadoption da  

 slægtskabet mellem barnet og den ene adoptant ikke kunne  

 dokumenteres "Civilretsdirektoratet skal hermed på ny vende  

 tilbage til sagen vedrørende Deres klienter H og M s ansøgning  

 om at adoptere S.
 Direktoratet finder fortsat ikke, at ansøgningen om  

 adoption kan imødekommes på det foreliggende grundlag.  

 Civilretsdirektoratet lægger herved vægt på, at  

 slægtskabet mellem ansøger M, S og den biologiske far ikke kan  

 anses for dokumenteret.
 I medfør af adoptionslovens § 2 må adoption  

 kun bevilges, når den kan antages at været til gavn for den, som  

 ønskes adopteret, og denne enten ønskes opfostret hos  

 adoptanten eller har være opfostret hos denne, eller der foreligger  

 anden særlig grund til adoptionen.
Efter adoptionslovens § 4a, stk. 1, må adoption af  

 et barn under 18 år kun bevilges, når ansøgeren er  

 godkendt som adoptant.
Efter adoptionslovens § 4a stk. 2, sammenholdt med  

 adoptionsbekendtgørelsens § 5, stk. 2, kræves godkendelse som  

 adoptant ikke ved adoption af søskendes barn (familieadoption).
 Afgørelsen af, om Deres klienters ansøgning  

 kan behandles efter reglerne om familieadoption, jf. adoptionslovens § 4a,  

 stk. 2, forudsætter således bl.a., at det oplyste slægtskab  

 mellem M. den biologiske fader og S dokumenteres.
 I sagen har Deres klienter fremlagt 4  

 fødselsattester som dokumentation for slægtskabet.
 Ved brev af   oplyste den danske ambassade i Pakistan til  

 Civilretsdirektoratet, at de for ambassaden i Islamabad forelagte  

 fødselsattester måtte anses for falske eller uden betydning,  

 idet to fødselsattester bar falske stempler og underskrifter, og idet  

 to nyere fødselsattester var udstedt på baggrund af  

 efterregistreringer, der var mangelfulde, blandt andet på baggrund af  

 en affidavit.
 Direktoratet har lagt vægt herpå og finder  

 således ikke, at det på nuværende tidspunkt er  

 tilstrækkeligt dokumenteret, at Deres klient M er i familie med barnet  

 og dets biologiske far.
