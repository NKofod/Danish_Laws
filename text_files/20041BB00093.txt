Fremsat den 16. december 2004 af  

 Aage Frandsen (SF) og Kristen Touborg (SF) Forslag til folketingsbeslutning om  

 borgmestres ekstraindtægter i bestyrelser og fra mellemkommunale hverv Folketinget opfordrer regeringen til at fremlægge forslag senest  

 den 1. oktober 2005 om, at de honorarer og vederlag, borgmestre og rådmænd  

 modtager ud over borgmestervederlaget fra hverv og bestyrelsesposter i  

 mellemkommunale selskaber og forsynings-, affalds- og § 60-selskaber,  

 tilfalder  

 den kommune eller de kommuner, som de repræsenterer.
Bemærkninger til forslaget Som borgmester eller rådmand i en kommune repræsenterer de  

 pågældende kommunen i en række bestyrelser og mellemkommunale selskaber.  

 Forslagsstillerne mener ikke, dette bør udløse ekstra honorarer, når man i  

 forvejen  

 modtager et pænt vederlag som borgmester eller rådmand.
Derfor foreslås det,  

 at  

 honorarerne tilfalder kommunen eller de kommuner, som man repræsenterer.
Forslagsstillerne er opmærksomme på, at borgmestre fra mindre  

 kommuner modtager et noget mindre vederlag i dag, hvorfor de ikke kompenseres  

 på samme måde for deltagelse i en række hverv.
Men dette problem vil  

 formentlig  

 blive minimeret, hvis kommunalreformen gennemføres og der bliver meget få små  

 kommuner.
I det omfang, der er behov det, skal der laves særlige regler  

 herfor.
Det skal understreges, at beslutningsforslaget udelukkende tager  

 sigte på de hverv, som en person indtager i medfør af borgmester- eller  

 rådmandsposten i hjemkommunen.
Honorarer, som en person modtager for poster i  

 kommuneforeninger, KL og Amtsrådsforeningen, vil ikke kunne udsættes for  

 konfiskation, da der er tale om private interesseorganisationer.
Tilsvarende  

 skal  

 gælde for andre bestyrelsesposter, som intet har med kommunen at gøre.
 Eventuelle tvivlsspørgsmål vedrørende honorartildelingen, og hvilken  

 repræsentation der er tale om, afgøres af de kommunale tilsynsmyndigheder.
 Hvis den foreslåede kommunalreform gennemføres og der kommer  

 regionsformænd som skitseret i reformforslaget, skal disse formænd også  

 omfattes af et lignende regelsæt.
Skriftlig fremsættelse Aage Frandsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om borgmestres ekstraindtægter i bestyrelser og fra  

 mellemkommunale  

 hverv.
(Beslutningsforslag nr.
B 93).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
