En sparekasse havde i 1938 oprettet en pensionskasse for medarbejderne  

 og årligt indbetalt beløb dertil.
Efter at sparekassen fra 1. januar 1976  

 blev skattepligtig, blev de årlige indbetalinger til pensionskassen  

 fratrukket i sparekassens skattepligtige indkomst.
Pensionskassen blev senere nedlagt, og efter køb af en pensionspolice  

 var det overskydende beløb tilfaldet sparekassen.
Forholdet blev anset for  

 omfattet af lov om særlig indkomstskat m.v. § 2, nr. 11, således at kun den  

 del af det tilbageførte beløb, der svarede til indbetalingerne efter 1.  

 januar 1976, skulle beskattes.
Sparekassen A klagede for skatteåret 1987/88 over, at amtsligningsrådet  

 havde anset et til sparekassen overført beløb på 5.888.821 kr. i anledning af  

 afviklingen af funktionærernes pensionskasse, for indkomstskattepligtigt for  

 sparekassen.
Dette var sket under henvisning til, at der ikke var hjemmel til  

 at fritage en sådan formueoverførsel for beskatning, jf. bestemmelsen i  

 statsskattelovens § 4 og § 5.
 Det var oplyst, at sparekassen i 1938 havde oprettet en pensionskasse,  

 hvor medlemmerne var medarbejdere i sparekassen.
Sparekasser blev skattepligtige med virkning fra den 1. januar 1976, og i  

 perioden efter skattepligtens indtræden havde sparekassen indbetalt i alt ca.  

 114.000 kr. til pensionskassen.
Sparekassen havde foretaget fradrag for  

 indbetalingerne i sin skattepligtige indkomst.
På et tidspunkt blev det besluttet, at den pågældende pensionskasse skulle  

 nedlægges, og til indfrielse af de påtagne pensionsforpligtelser købtes en  

 pensionspolice.
Efter indkøbet af policen var der fortsat midler i  

 pensionskassen, og midlerne, der androg ca. 5.958.536 kr., tilfaldt  

 sparekassen.
 Sparekassens advokat gjorde over for Landsskatteretten principalt  

 gældende, at ingen del af det beløb, der var kommet til udbetaling fra  

 pensionskassen, var skattepligtigt for sparekassen, hvorfor  

 indkomstansættelsen for skatteåret 1987/88 blev begæret nedsat med 5.888.821  

 kr.
Til støtte for påstanden anførte advokaten bl.a., at det beløb, som  

 sparekassen i forbindelse med pensionskassens likvidation havde fået  

 udbetalt, var omfattet af lov om særlig indkomstskat m.v. § 2, nr. 11. I  

 henhold til denne bestemmelse skal der ved opgørelsen af særlig indkomst  

 medregnes beløb, der ved en pensionsordnings opløsning eller bortfald  

 tilfalder arbejdsgiveren, når denne i sin skattepligtige indkomst har  

 fradraget de af ham præsterede tilskud til ordningen.
Herefter var den  

 omhandlede situation omfattet af lov om særlig indkomstskat.
Sparekassen var ved oprettelsen af pensionskassen ikke omfattet af  

 selskabsskattelovens regler og betalte derfor ikke skat.
Sparekassen havde  

 således ikke fået reduceret den årlige skattebetaling på grund af bidrag til  

 pensionskassen, idet der ikke var nogen skattebetaling at reducere.
Advokaten  

 henviste til bemærkningerne til lovforslaget om særlig indkomstskat, hvor det  

 var nævnt, at tanken med lovforslaget var, at en progressiv  

 indkomstbeskatning af alle indkomstarter ville virke urimelig.
Karakteristisk  

 for indtægter, omfattet af lov om særlig indkomstskat, var, at indtægten som  

 regel ikke kunne henføres til de enkelte indkomstår, men oftest var opstået i  

 løbet af en årrække.
Herefter fandt advokaten, at det ville være i strid med  

 motiverne, såfremt det beløb, som sparekassen havde modtaget i forbindelse  

 med likvidation af pensionskassen, blev beskattet.
Ordningen var omfattet af  

 lov om særlig indkomstskat, hvorfor betingelserne for at beskatte i henhold  

 til denne bestemmelse skulle være opfyldt.
Dette var efter advokatens  

 opfattelse ikke tilfældet, idet indbetalingerne fra sparekassen netop ikke  

 var kommet til fradrag i sparekassens indkomstopgørelse for størstedelens  

 vedkommende.
Subsidiært gjorde advokaten gældende, at skatteansættelsen for skatteåret  

 1987/88 skulle nedsættes med 5.648.821 kr.
Til støtte herfor anførte han, at  

 det alene var en meget lille del af det beløb, som arbejdsgiveren havde fået  

 udbetalt i forbindelse med pensionskassens likvidation, der var skattepligtig  

 for sparekassen.
Sparekassens revisor havde således ved en aktuarlignende  

 beregning opgjort den maksimale værdi af de fratrukne bidrag til ca. 240.000  

 kr., hvorfor det blev gjort gældende, at indkomstansættelsen alene skulle  

 forhøjes med dette beløb.
Landsskatteretten fandt, at den af sagen omhandlede udbetaling til  

 sparekassen direkte var omfattet af bestemmelsen i lov om særlig indkomstskat  

 m.v. § 2, nr. 11, idet der var tale om beløb, der ved en pensionsordnings  

 opløsning var tilfaldet arbejdsgiveren.
Det bemærkedes herved, at  

 bestemmelsen i nævnte lovs § 2, nr. 11, også fandtes at gælde i de tilfælde,  

 hvor beløb tilfaldt arbejdsgiveren som følge af en pensionskasses opløsning.
Det var herefter en betingelse for beskatning, at arbejdsgiveren i sin  

 skattepligtige indkomst havde fradraget de af ham præsterede tilskud til  

 ordningen.
Retten fandt, at denne betingelse var opfyldt for så vidt angik  

 den del af det tilbagebetalte beløb, der kunne henføres til indbetalinger  

 foretaget af sparekassen efter den 1. januar 1976, idet disse indbetalinger  

 var fratrukket i sparekassens skattepligtige indkomst.
Derimod fandt retten ikke, at den del af det tilbagebetalte beløb, der  

 kunne henføres til indbetalinger foretaget før den 1. januar 1976, kunne  

 beskattes.
Betalingerne var ikke fratrukket i sparekassens skattepligtige  

 indkomst, og betingelsen for beskatning derfor ikke til stede.
Det bemærkedes  

 herved, at det hverken af lovens tekst eller af forarbejderne til loven  

 fremgik, at bestemmelsen i § 2, nr. 11, skulle have et videre  

 anvendelsesområde i et tilfælde som det foreliggende, hvor årsagen til, at  

 indbetalingerne ikke var fratrukket, var, at arbejdsgiveren på  

 indbetalingstidspunktet ikke efter de dagældende skatteregler var  

 skattepligtig.
 Sparekassens advokats subsidiære påstand blev herefter taget til følge.
