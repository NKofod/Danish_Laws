Bekendtgørelse om ændring af bekendtgørelse om statens uddannelsesstøtte (SU-bekendtgørelsen) (Fleksible studielån og elektronisk dokumentboks m.v.) § 1 I bekendtgørelse nr. 455 af 8. juni 2009 om statens uddannelsesstøtte (SU-bekendtgørelsen) foretages følgende ændringer:
 1. § 32 affattes således:
 »§ 32. Ansøgning om stipendium, jf. lovens § 7, stk. 1, nr. 1, slutlån jf. lovens § 7, stk. 1, nr. 3, stipendium som tillæg, jf. lovens § 7, stk. 3, supplerende studielån, jf. lovens § 7, stk. 5, og supplerende stipendium, jf. lovens § 7, stk. 6, skal være modtaget i styrelsens selvbetjeningssystem, jf. § 70, inden udgangen af den måned, som den uddannelsessøgende ønsker stipendiet fra, dog senest den 5. december i støtteåret.
 Stk. 2. Ansøgning om studielån, jf. lovens § 7, stk. 1, nr. 2, for måneder i støtteåret, hvor den udannelsessøgende er berettiget hertil, jf. lovens § 7, stk. 2, skal senest været modtaget i styrelsens selvbetjeningssystem, jf. § 70, den 5. december i dette støtteår.
Stk. 3. Efter en periode med orlov fra uddannelsen på 7 måneder eller derunder genoptager styrelsen på det foreliggende grundlag udbetalingen af støtte uden ansøgning fra den uddannelsessøgende.« 2. § 33, stk. 2-4, affattes således:
 »Stk. 2. Studielån og slutlån udbetales tidligst, når den uddannelsessøgende har accepteret lånebetingelserne og anmodet om udbetaling gennem styrelsens selvbetjeningssystem, jf. § 70.
 Stk. 3. Studielån eller slutlån, der er frigivet til disposition, jf. lovens § 38 c, stk. 1, men ikke er udbetalt, bortfalder, hvis den uddannelsessøgende ikke har anmodet om ubetaling af beløbene, jf. stk. 2, senest den 15. december i støtteåret.
Stk. 4. Studielån udbetales ikke med beløb under 500 kr.« 3. I § 35 indsættes efter stk. 1 som nyt stykke:
»Stk. 2. Uddannelsessøgende, der har anmodet om udbetaling af studielån, jf. § 33, stk. 2, men fremover ønsker et mindre beløb udbetalt, skal senest anmode om dette gennem styrelsens selvbetjeningssystem, jf. § 70, den 15. i måneden før den første måned, som udbetalingen omfatter.« 4. I § 36 ændres »stipendium som tillæg efter lovens § 7, stk. 3, og 4, eller supplerende lån efter § 7, stk. 5« til: »eller stipendium som tillæg efter lovens § 7, stk. 3, og 4«.
 5. § 38, stk. 1, affattes således:
»Uddannelsessøgende ved folkeskoler, ungdomsskoler, friskoler og private grundskoler skal uanset reglerne i §§ 32-37 sende ansøgning om støtte eller ændring af støtte, herunder fravalg og standsning af støtte, til uddannelsesinstitutionen i papirform.
Anmodning om udbetaling af studielån, der er frigivet til disposition, skal dog ske efter reglerne i § 33, stk. 2, og § 35, stk. 2.« 6. I § 43, stk. 3, nr. 1, indsættes som 3. pkt .:
»Omfatter lønperioden mere end ét støtteår, fordeles indkomsten ligeligt på kalenderdagene i hvert støtteår, så kun indkomst, der henhører til samme støtteår, medregnes i egenindkomsten.« 7. § 50, stk. 1, affattes således:
»Styrelsen fastsætter i lånebetingelserne, i hvilket tilfælde gælden forfalder til omgående indfrielse.
I betingelserne fastsættes vilkår for tilbagebetalingen og eventuel tvangsfuldbyrdelse, herunder for hvordan indbetalte beløb fordeles på gebyrer, renter, hovedstol og eventuelle omkostninger, jf. lovens kapitel 8 og 10.« 8. I § 64, stk. 2, udgår »ansøgning om godkendelse af uddannelsen i udlandet eller«.
 9. § 70, stk. 5, affattes således:
»Stk. 5. Styrelsen sender afgørelser og meddelelser i elektronisk form til den uddannelsessøgendes Dokumentboks.
Styrelsen kan bestemme, at visse afgørelser og meddelelser sendes i papirform, og at visse uddannelsessøgende kan modtage afgørelser og meddelelser i papirform.« § 2 Stk. 1. Bekendtgørelsen træder i kraft den 16. november 2009.
Stk. 2. § 1, nr. 1-5 og 7, har virkning for ansøgning om støtte for støtteåret 2010. For ansøgning om støtte for støtteåret 2009 finder de hidtil gældende regler anvendelse.
Ansøgning om støtte i december 2009 skal dog senest være modtaget i styrelsens selvbetjeningssystem den 5. december 2009, jf. § 32, stk. 2, i bekendtgørelse om statens uddannelsesstøtte (SU-bekendtgørelsen).
 Stk. 3. § 1, nr. 6, finder anvendelse for den endelige tildeling af støtte, jf. § 22 a i lov om statens uddannelsesstøtte (SU-loven), for støtteåret 2009.
 Stk. 4. § 1, nr. 9, har virkning for afgørelser og meddelelser, der vedrører støtteåret 2010 eller senere støtteår, idet Styrelsen for Statens Uddannelsesstøtte dog i en periode, som fastsættes af styrelsen, kan sende afgørelser og meddelelser til den uddannelsessøgendes e-Boks.
