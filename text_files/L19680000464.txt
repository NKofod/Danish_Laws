 Foruden de i udenrigsministeriets bekendtgørelse nr. 77 af 11. oktober  

 1966, Lovtidende C, anførte lande har Forbundsrepublikken Tyskland med  

 virkning fra 21. oktober 1966 ratificeret den i Rom under 26. oktober 1961  

 vedtagne internationale konvention om beskyttelse af udøvende kunstnere,  

 fremstillere af fonogrammer samt radio- og fjernsynsforetagender.
 Forbundsrepublikken har samtidig afgivet følgende erklæring:
 ad artikel 5, stk. 1 (b) og i overensstemmelse med artikel 5, stk. 3:
vil Forbundsrepublikken ikke anvende optagelseskriteriet over for  

 fremstillere af fonogrammer; ad artikel 12 og i overensstemmelse med artikel 16, stk. 1a (iv):
 vil Forbundsrepublikken begrænse den i artikel 12 fastsatte beskyttelse  

 til den udstrækning og på de betingelser en anden kontraherende stat yder  

 beskyttelse til fonogrammer, som først er optaget af en tysk statsborger.
 Konventionens gyldighed er fra samme dato udstrakt til Land Berlin.
 Det forenede Kongerige Storbritannien og Nordirland har udstrakt  

 konventionens gyldighed til Gibraltar med virkning fra den 20. marts 1967 og  

 under afgivelse af tilsvarende erklæringer, som i sin tid ledsagede  

 Storbritanniens ratifikation.
 Udenrigsministeriet, den 8. januar 1968.
 F.M.
 Paul Fischer.
