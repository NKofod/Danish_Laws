J - Oplysningspligt J.1 Den oplysningspligtige J.2 Oplysningspligtens omfang J.3 Afgivelse af oplysninger J.4 Oplysningspligt i særlige situationer J.5 Erklæringsordning vedrørende finansielle aktiver i  

 udlandet Reglerne om oplysningspligt fremgår af SKL, jf. lovbek. nr. 61 af 8. febr.  

 1996 med senere ændringer.
Der henvises iøvrigt til bekendtgørelse nr. 1251  

 af 13. dec. 1996 om indberetningspligter efter skattekontrolloven, samt  

 AMFLbek. nr. 1250 af 16. dec. 1996.
Der skelnes mellem en automatisk oplysningspligt (indberetningspligt), og  

 en oplysningspligt efter anmodning.
Kun den automatiske oplysningspligt vil  

 blive omtalt her.
J.1 Den oplysningspligtige Som udgangspunkt er den, der foretager udbetaling, godskrivning mv. af  

 løn, vederlag, honorarer mv. oplysningspligtig, jf.
SKL §§ 7, stk. 1 og 7A,  

 stk. 1.
Arbejdsgivere, hvervgivere, pensionsinstitutter mv., der foretager  

 indeholdelse af lønmodtagerbidrag, er oplysningspligtige vedrørende de i  

 årets løb indeholdte lønmodtagerbidrag, jf.
AMFL § 21, stk. 1, og AMFLbek.  

 nr. 1250 af 16. dec. 1996, § 5, stk. 1. Arbejdsmarkedets Tillægspension er på  

 samme måde oplysningspligtig med hensyn til indeholdte lønmodtagerbidrag, jf.  

 AMFLbek. nr. 1250 af 16. dec. 1996, § 5, stk. 2.
 Oplysningspligten efter skattekontrolloven påhviler fysiske eller  

 juridiske personer, der er hjemmehørende her i landet eller som driver  

 virksomhed fra et fast driftssted her i landet.
 Oplysningspligten påhviler såvel erhvervsdrivende som  

 ikke-erhvervsdrivende, herunder foreninger, klubber mv., og det er uden  

 betydning om virksomheden er regnskabspligtig eller ej.
 Udover arbejdsgivere og andre, der foretager udbetaling af løn, vederlag  

 mv., påhviler oplysningspligten også forsikringsselskaber, pensionskasser,  

 banker mv.
 I visse situationer, nemlig ved overdragelse af obligationer og  

 rentekuponer, finansielle kontrakter samt investeringsforeningspapirer mellem  

 private parter, bliver også private personer omfattet af oplysningspligten.  

 Det samme gælder ved indgåelse af aftaler om finansielle kontrakter mellem  

 private.
Foregår udbetaling via en mellemmand, bliver mellemmanden kun  

 oplysningspligtig, når arbejdsgiveren er ude af stand til at give  

 oplysningerne, jf.
SKL § 7, stk. 3. Dette kan være tilfældet ved konkurs  

 eller lignende.
 For at kunne anses som mellemmand i skattekontrollovens forstand, er det  

 en forudsætning, at mellemmanden har hjemting her i landet.
 Oplysningspligt som mellemmand vil eksempelvis foreligge for den person  

 eller det selskab, som med eget bogholderi forestår lønudbetaling for et  

 udenlandsk selskabs regning.
Begrebsmæssigt falder mellemmand i skattekontrolloven sammen med  

 befuldmægtiget i kildeskattelovens forstand.
Se om befuldmægtiget afsnit  

 C.1.1.1.
Fælles for bestemmelserne om oplysningspligt er, at de, der foretages  

 indberetning om, skal give den indberetningspligtige oplysning om  

 personnummer/ SE-nummer, navn og adresse, jf. bek. nr. 1251 af 13. dec. 1996, § 4, og  

 AMFLbek. nr. 1250 af 16. dec. 1996, § 6. Har den pågældende hverken  

 CPR-nummer eller SE-nummer, oplyses fødselsdato, navn og adresse.
Ved  

 udenlandsk adresse oplyses tillige hjemland.
 Ved afgivelse af identifikationsoplysninger skal der forevises  

 legitimation, jf. bek. nr. 1251 af 13. dec. 1996, § 4, stk. 5.
Underretningspligt Der knytter sig til oplysningspligten en underretningspligt, idet den  

 oplysningspligtige skal underrette ansatte, kunder mv. om, hvad der er  

 indberettet til skattemyndighederne om de pågældende, jf.
SKL §§ 7, stk. 7,  

 7A, stk. 4, 7B, stk. 3.
De oplysningspligtige efter AMFL giver den bidragspligtige underretning om  

 lønmodtagerbidragets størrelse, jf.
AMFL § 11, stk. 1, 5 og 6. Specielt for  

 pensionsinstitutterne gælder, at underretning skal gives den bidragspligtige  

 senest den 1. juni i året efter kalenderåret, jf.
AMFL § 11, stk. 5 og  

 AMFLbek. nr. 1250 af 16. dec. 1996, § 7.
 ATP skal i forbindelse med indberetningen om indeholdte ATP-bidrag  

 underrette Told- og Skattestyrelsen om, hvor meget der i kalenderåret er  

 indeholdt i lønmodtagerbidrag jf. samme bek. § 5, stk. 2.
 Ifølge AMFL § 11, stk. 5 har arbejdsgivere pligt til at underrette  

 pensionsinstitutterne mv., herunder ATP om de bidragspligtige beløb.  

 Arbejdsgiveren skal desuden på grundlag af oplysninger fra den ansatte  

 underrette pensionsinstitutterne mv. om ansatte, der er fritaget for at  

 betale lønmodtagerbidrag, fordi de er socialt sikret i et andet land, jf.  

 AMFLbek. nr. 1250 af 16. dec. 1996, § 32, stk. 1.
J.2 Oplysningspligtens omfang Alle udbetalinger af skattepligtige beløb er som udgangspunkt omfattet af  

 oplysningspligten.
Dette gælder, hvad enten der er tale om A- eller  

 B-indkomst.
I visse situationer er også skattefri ydelser omfattet af  

 oplysningspligten.
Oplysning om lønindtægter og anden A-indkomst skal afgives for det  

 kalenderår, hvori udbetaling eller godskrivning har fundet sted, jf.
SKL § 7,  

 stk. 1. Har lønudbetaling ikke fundet sted senest 6 måneder efter, at  

 indkomstmodtageren har erhvervet endelig ret til beløbet, skal dette medtages  

 på oplysningssedlen senest på dette tidspunkt, jf.
SKL § 7, stk. 8, KSL § 46,  

 stk. 2 og KSLbek. nr. 768 af 19. sept. 1995, § 22, stk. 1.
 Oplysning om honorar og provision skal gives for det kalenderår, hvori  

 modtageren har erhvervet endelig ret til beløbet.
J.2.1 Undtagelser fra oplysningspligten Undtaget fra reglerne om oplysningspligt er medlemmer af kongehuset og det  

 diplomatiske korps, jf. bek. nr. 1251 af 13. dec. 1996, § 5.
J.2.2 Skattekontrollovens oplysningspligter J.2.2.1 SKL § 7 A-indkomst, løn mv.
 Afgørende for, om der foreligger oplysningspligt efter SKL § 7, er, at den  

 udbetalte ydelse er A-indkomst efter KSL § 43, stk. 1 eller efter  

 skatteministerens beslutning er gjort til A-indkomst i medfør af KSL § 43,  

 stk. 2.
Omfattet er derfor løn, gratiale, provision og andet vederlag for  

 personligt arbejde i tjenesteforhold samt iøvrigt beløb til godtgørelse for  

 udgifter, som modtageren påføres som følge af arbejdet, herunder  

 skattepligtige rejse- og befordringsgodtgørelser.
Godtgørelserne skal opføres  

 som A-indkomst på oplysningssedlen.
Oplysningspligten omfatter også skattefri rejse- og  

 befordringsgodtgørelser, jf.
LL § 9, stk. 5, der ydes lønmodtageren uden for  

 området af SL § 5, litra d, jf.
SKL § 7, stk. 1, nr. 1, 2. pkt.
De skattefri  

 rejse- og befordringsgodtgørelser skal oplyses i rubrik 48 på  

 oplysningssedlen.
Udbetales der godtgørelser ud over Ligningsrådets satser,  

 skal der ske en klar specificering af hvad der er skattefri rejse- og  

 befordringsgodtgørelse, og hvad der er løntillæg.
Oplysningspligten omfatter ikke godtgørelser, der er skattefri efter LL §  

 9, stk. 5, for befordring inden for kommunegrænsen under udførelsen af  

 offentligt hverv, jf.
SL § 5, litra d, jf. bek. nr. 1251 af 13. dec 1996, §  

 8.
 Ved § 1 i lov nr. 1063 af 12. dec. 1996 er SL § 5, litra d ophævet, dog  

 således at bestemmelsen kan anvendes indtil 31. marts 1999, jf. lovens § 5,  

 stk. 2.
Oplysningspligten omfatter endvidere ikke skattefri beløb udbetalt efter  

 LL § 9, stk. 7 (60%-reglen), jf.
SKL § 7, stk. 1, nr. 1, 2. pkt.,  

 modsætningsvis.
 Godtgjorte udlæg (udlæg efter regning) er ikke skattepligtig indkomst for  

 lønmodtageren og er ikke omfattet af oplysningspligten.
 Der henvises iøvrigt til afsnit B.1.7.
Løn mv., der af en dansk arbejdsgiver udbetales til lønmodtagere, der ikke  

 er skattepligtige her til landet, skal oplyses, jf.
SKL § 7, stk. 1 nr. 3.  

 KSLbek. nr. 768 af 19. sept. 1995, § 20, som ændret ved bek. nr. 761 af 20.  

 aug. 1996, opregner en række indkomstarter, der efter skatteministerens  

 bestemmelse henregnes til A-indkomst, og som derfor, jf.
SKL § 7, stk. 1, nr.  

 2, er omfattet af oplysningspligten.
Det drejer sig om løbende ydelser, der  

 udbetales udenfor egentlige ansættelsesforhold.
Eksempelvis kan nævnes  

 bestyrelseshonorarer, pensioner, forskellige uddannelsesydelser,  

 skattepligtige bistandsydelser, dagpenge mv.
J.2.2.2 SKL § 7 A B-indkomst Efter skatteministerens bestemmelse omfatter oplysningspligten alle, der  

 har foretaget udbetaling eller godskrivning af beløb mv. som nævnt i SKL § 7  

 A, stk. 2, jf. bek. nr. 1251 af 13. dec. 1996, § 9. Oplysningspligten er  

 uafhængig af om ydelsen er udbetalt som en løbende ydelse eller som et  

 engangsbeløb.
 Oplysningspligten efter SKL § 7 A, stk. 2, nr. 2 - 5 og 7 omfatter fra 1.  

 januar 1997 også naturalieydelser, jf. bek. nr. 1251 af 13. dec. 1996, § 9,  

 stk. 2.
 Honorar, provision mv.
 Ifølge SKL § 7A, stk. 2, nr. 1, omfatter oplysningspligten vederlag,  

 honorar mv. der udbetales for personlig arbejds- eller tjenesteydelse udenfor  

 ansættelsesforhold.
Oplysningspligten omfatter alle former for honorarer mv., der efter  

 momsloven ikke skal belægges med moms.
Det betyder i praksis, at der er  

 oplysningspligt, hvis afregningen til modtageren sker uden moms.
 Omfattet af oplysningspligten er derfor for det første ydelser, der i  

 henhold til momslovens § 13 er undtaget fra momspligten, og for det andet  

 vederlag for normalt momsbelagte ydelser, hvor regning er udskrevet uden  

 moms, fordi ydelsen er leveret af en person, der ikke er momspligtig, fordi  

 den pågældendes erhvervsmæssige omsætning ikke overstiger 20.000 kr. årligt.
 Dog skal vederlag for personbefordring samt leje, bortforpagtning og  

 administration af fast ejendom, der i medfør af momslovens § 13 er undtaget  

 fra momspligt, ikke indberettes, jf. § 9, nr. 1, pkt. a og b i bek. nr. 1251  

 af 13. dec. 1996.
 Ifølge samme bek. § 9, nr. 1, pkt. c, er vederlag, der ydes af en forening  

 for arbejde udført for foreningen som et led i foreningens skattefri  

 virksomhed, undtaget fra oplysningspligt, når det samlede årlige vederlag,  

 der af foreningen udbetales til den pågældende, ikke overstiger 1.500 kr.
 Betingelsen om, at der skal være tale om en personlig arbejds- eller  

 tjenesteydelse, medfører, at oplysningspligten ikke omfatter tilfælde, hvor  

 vederlag for det udførte arbejde udbetales til et aktie- eller anpartsselskab  

 som selskabets indkomst.
 Udføres arbejdet derimod af en enkeltmandsvirksomhed eller f.eks. et  

 interessentskab, vil der være oplysningspligt, også selv om der i vederlaget  

 indgår betaling til lønnet medhjælp.
Der er fuld oplysningspligt for beløb, ydet som godtgørelse for afholdte  

 udgifter ved indkomstens erhvervelse, f.eks. rejse- og befordrings- eller  

 opholdsudgifter, jf.
SKL § 7 A, stk. 2, nr. 1, 1. pkt.
Oplysningspligten omfatter også honorarer mv., der udbetales til  

 modtagere, der ikke er skattepligtige her til landet, når vederlaget ikke er  

 erhvervet ved selvstændig virksomhed, jf.
SKL § 7 A, stk. 2, nr. 1, 2. pkt.  

 Det drejer sig eksempelvis om foredragsholdere, kunstnere mv., der ikke anses  

 for lønmodtagere.
J.2.2.3 Personalegoder Der er ifølge SKL § 7 A, stk. 3 efter skatteministerens bestemmelse,  

 oplysningspligt for den, der som led i et ansættelses- eller aftaleforhold  

 eller som led i valg til en tillidspost yder skattepligtige fordele, uden at  

 der er betalt fuldt vederlag herfor.
 De oplysningspligtige arter af fordele er fastsat i § 10 i bek. nr. 1251  

 af 13. dec. 1996.
Oplysningspligten omfatter herefter dels personalegoder, der er gjort til  

 A-indkomst såsom fri telefon og fri bil, dels visse personalegoder, der er  

 B-indkomst.
Bestemmelsen er udtømmende.
J.2.2.4 Immaterielle rettigheder Der er efter SKL § 7 A, stk. 2, nr. 2, jf. bek. nr. 1251 af 13. dec 1996,  

 § 9, nr. 2, oplysningspligt vedrørende vederlag for udnyttelse af visse  

 immaterielle rettigheder, herunder ophavsrettigheder samt vederlag for  

 reklamemæssig udnyttelse af en person.
Det er uden betydning, om vederlaget betales som en løbende ydelse eller  

 som en sum én gang for alle, og det er ligeledes uden betydning, om  

 der skal svares moms af beløbet eller ej.
Oplysningspligten består, uanset om  

 indkomstmodtageren er en fysisk eller juridisk person, herunder en udenlandsk  

 person eller selskab.
 Udbetales der royalties for anvendelse af patent, varemærke mv. eller  

 vederlag for oplysninger om industrielle, kommercielle eller videnskabelige  

 erfaringer (know-how) omfattes dette også af oplysningspligten.
J.2.2.5 Hædersgaver Med virkning for kalenderåret 1996 er lov om særlig indkomst ophævet.
 Fremover beskattes de indkomstarter, der tidligere var særlig indkomst,  

 som almindelig skattepligtig indkomst.
 Ved hædersgaver forstås gaver og legatbeløb, der ydes én gang for  

 alle af offentlige midler, legater, kulturelle fonds mv. her i landet eller i  

 udlandet, når gaven eller legatet har karakter af en anerkendelse af  

 modtagerens fortjeneste.
 Ydelserne er undergivet den lempelige beskatning i LL § 7 O, stk. 3, og  

 omfattet af oplysningspligten i SKL § 7 A, stk. 2, nr. 3, jf. bek. nr. 1251  

 af 13. dec. 1996, § 9, nr. 3.
 J.2.2.6 Jubilæumsgratialer, fratrædelsesgodtgørelser mv.
Ifølge SKL § 7 A, stk. 2, nr. 4, jf. bek. nr. 1251 af 13. dec. 1996, § 9,  

 nr. 4 og 5, skal der oplyses om fratrædelsesgodtgørelser, jubilæumsgratialer  

 mv., der ikke er A-indkomst, herunder også den del af ydelsen, der af  

 arbejdsgiveren, jf.
PBL § 19, indbetales på en pensionsordning for  

 modtageren.
 Oplysningspligten omfatter hermed også den skattefri del af den i KSLbek.  

 nr. 768 af 19. sept. 1995, § 20, nr. 24, som ændret ved bek. nr. 761 af 20.  

 aug. 1996, nævnte A-indkomst.
J.2.2.7 Vederlag for afløsning af pensionstilsagn Den skattepligtige del af vederlag for afløsning af pensionstilsagn er  

 ifølge KSLbek. nr. 768 af 19. sept. 1995, § 20, nr. 25, som ændret ved bek.  

 nr. 761 af 20. aug. 1996, A-indkomst.
Ifølge SKL § 7 A, stk. 2, nr. 5, jf.  

 bek. nr. 1251 af 13. dec. 1996, § 9, nr. 6, skal den del, der ikke er  

 A-indkomst, oplyses.
Det vil sige, at også den skattefri del af ydelsen er  

 omfattet af oplysningspligten.
J.2.2.8 Ph.D-studerende Der er ifølge SKL § 7 A, stk. 2, nr. 9, jf. bek. nr. 1251 af 13. dec.  

 1996, § 9, nr. 7, oplysningspligt på den skattefri del af de ydelser, der  

 udbetales til Ph.D-studerende ved studieophold i udlandet efter lov om  

 Statens Uddannelsesstøtte, samt legater til Ph.D-studerende, der modtager SU,  

 når legaterne er betinget af, at de anvendes til studieophold i udlandet, jf.  

 LL § 7 K, stk. 3.
J.2.2.9 Erstatning for arbejdsindtægt Forsikringsselskaber, der foretager udbetaling af erstatning for  

 arbejdsindtægt skal oplyse herom, jf.
SKL § 7 A, stk. 2, nr. 7 og bek. nr.  

 1251 af 13. dec. 1996, § 9, nr. 8.
 Oplysningspligt efter samme bestemmelse har også arbejdsgivere, der  

 udbetaler erstatning, der er B-indkomst, for tab af arbejdsindtægt samt  

 fagforeninger, der udbetaler en sådan erstatning efter forhandling med  

 arbejdsgiveren.
J.2.2.10 SKL § 7 B Fonde og foreninger Efter SKL § 7 B skal bestyrelser for fonde og foreninger, der er  

 skattepligtige efter fondsbeskatningsloven eller afgiftspligtige efter  

 realrenteafgiftsloven, oplyse dels om størrelsen af årets samlede uddeling,  

 dels om størrelsen af uddelingen til hver enkelt modtager, herunder også  

 naturalieydelser.
 Ifølge bek. nr. 1251 af 13. dec. 1996, § 11 er uddelinger til fysiske  

 personer, der ikke er skattepligtige af uddelingen efter KSL §§ 1 og 2  

 undtaget fra indberetningspligten.
Undtaget fra indberetningspligten er endvidere uddelinger til fysiske  

 personer, når uddelingen er skattefri efter LL § 7, litra z.
Skattefriheden  

 efter denne bestemmelse omfatter uddelinger til fysiske personer på til og  

 med 5.000 kr. årligt fra en fond eller forening, som er godkendt af  

 socialministeren, og som har til formål at støtte socialt eller  

 sygdomsbekæmpende arbejde.
 Overstiger værdien af årets samlede ydelser fra den pågældende fond til en  

 person 5.000 kr., skal det overstigende beløb indberettes.
 Alle andre uddelinger til fysiske personer, herunder skattefri uddelinger,  

 skal indberettes.
 Undtaget fra indberetningspligten er desuden skattefri uddelinger til  

 juridiske personer, jf. bek. nr. 1251 af 13. dec. 1996, § 11, nr. 3.
 Er der tale om flerårige uddelinger, kan fonden vælge at oplyse om  

 uddelingen for det indkomstår, hvor modtageren bliver skattepligtig af  

 beløbet.
 Fondens fradragsret udskydes tilsvarende.
 Uddeling i form af en brugsrettighed skal oplyses for det år, hvor  

 brugsrettigheden udnyttes.
 Om medarbejderfonde se afsnit B.1.2.2.
J.2.2.11 SKL § 7 D Tilbagebetalingspligtig kontanthjælp Tilbagebetaling af skattepligtig kontanthjælp kan fradrages ved opgørelsen  

 af den skattepligtige indkomst i det indkomstår, hvori beløbet  

 tilbagebetales.
 Fradraget foretages i den personlige indkomst.
 Med baggrund i dette er der i SKL § 7 D indarbejdet oplysningspligt for de  

 kommuner, der i det foregående kalenderår har modtaget tilbagebetalinger af  

 kontanthjælp efter kap. 6 i lov om social bistand.
J.2.2.12 SKL § 7 F Underholdsbidrag Fra 1996 og fremover har kommuner, der på bidragsberettigedes vegne  

 opkræver underholdsbidrag efter lov om inddrivelse af underholdsbidrag, fået  

 pålagt oplysningspligt, jf.
SKL § 7 F.
J.2.2.13 SKL § 8 B Syge- og ulykkesforsikringer Forsikringsselskaber skal i medfør af SKL § 8 B, jf. bek. nr. 1251 af 13.  

 dec. 1996, § 15, oplyse om udbetalinger af ydelser, der er B-indkomst, fra  

 syge- og ulykkesforsikringer, der er nævnt i PBL § 50, stk. 1, nr. 3.
J.2.3 SKL §§ 8 B og F Pensionsordninger Generelt Reglerne om oplysningspligt vedrørende pensions- og forsikringsordninger  

 omfattet af PBL afsnit 1 og 2 findes i SKL §§ 8 B og F.
 De oplysningspligtige virksomheder er dels forsikringsselskaber og  

 pensionskasser, dels pengeinstitutter, pensionsfonde og kapitalpensionsfonde.
 Oplysningspligten omfatter både privattegnede og  

 arbejdsgiveradministrerede pensionsordninger.
 Også tilsagnsordninger, der er afdækket i en pensionskasse, men hvor  

 indbetalingen ikke kan henføres til den enkelte ansatte skal indberettes.
 Indberetningspligten omfatter samtlige de i det forløbne kalenderår  

 forfaldne såvel som indbetalte præmier, bidrag og indskud én gang for  

 alle til forsikringer og pensionsordninger, der omfattes af PBL afsnit 1, jf.  

 bek. nr. 1251 af 13. dec. 1996, §§ 12 og 22.
For ordninger, der er led i ansættelsesforhold, skal størrelsen af de  

 samlede årlige præmier og bidrag, der, jf.
PBL § 19, kan bortses fra ved  

 indkomstopgørelsen, indberettes.
 Om indkomstskattepligtige udbetalinger, der er gjort til A-indkomst se  

 afsnit J.2.2. Om livsforsikrings- og pensionsordninger i udlandet se afsnit  

 J.4.5.
 Pensionskasser mv.
 Pensionskasser skal desuden årligt foretage indberetning om  

 gruppelivsforsikringer, der af pensionskassen er tegnet for medlemmerne.  

 Tilsvarende gælder livsforsikringsselskaber, for så vidt angår  

 gruppelivsforsikringer, som ikke er fradragsberettigede, når det mellem  

 arbejdsgiver og arbejdstager er aftalt, at gruppelivsforsikringen indgår som  

 en ikke adskilt del af en livsforsikringsordning omfattet af PBL § 19, jf.  

 bek. nr. 1251 af 13. dec 1996, § 17, stk. 1.
 Der skal oplyses om størrelsen af de samlede forfaldne præmier og bidrag  

 for den enkelte forsikrede.
 Pensionskasser, som nævnt i PBL § 29 A, skal årligt foretage indberetning  

 om bidrag medgået til finansiering af supplerende engangsydelser, jf. bek.  

 nr. 1251 af 13. dec. 1996, § 13, stk. 1.
Forsikringsselskaber Forsikringsselskaber skal foretage årlige indberetninger om  

 livsforsikringer, som nævnt i PBL § 53 A, stk. 1, med oplysning om  

 livsforsikringens kapitalværdi ved årets udløb samt forsikringens afkast, jf.  

 bek. nr. 1251 af 13. dec. 1996, § 16, stk. 1.
Undtaget fra indberetning er livsforsikringer, der kun kommer til  

 udbetaling i tilfælde af den forsikredes død eller invaliditet inden  

 forsikringstidens aftalte udløbstidspunkt, når dette ligger senest ved den  

 forsikredes 80. år.
Undtaget er desuden begravelsesforsikringer, der er  

 baseret på, at et års indbetalinger skal anvendes til samme års udbetalinger  

 og forudsat, dels at ordningen ikke har nogen kapitalværdistigning, dels at  

 afkastet altid er negativt, jf. bek. nr. 1251 af 13. dec. 1996, § 16, stk. 3.
Udbetalinger og kapitalværdistigninger, der er indkomstskattepligtige for  

 modtageren, jf.
PBL § 53, skal oplyses af forsikringsselskabet.
Ved  

 tilbagebetaling af præmier på forsikringer, der er omfattet af PBL § 2, § 5  

 eller §§ 7-11, i tilfælde hvor tilbagebetalingen skyldes en præmiefritagelse,  

 skal der foretages indberetning om tilbagebetalingen, jf. bek. nr. 1251 af  

 13. dec. 1996, § 18, stk. 1.
Afgiftspligtige udbetalinger Pensionsinstitutter, ATP og LD skal udover at oplyse om udbetalinger, der  

 er gjort til A-indkomst, jf.
KSLbek. nr. 768 af 19. sept. 1995, § 20, nr. 19,  

 oplyse om afgiftspligtige udbetalinger fra kapitalpensionsordninger, jf.
PBL  

 §§ 25, 26, 27, 28 og 30, fra pensionsordninger med løbende udbetalinger,  

 rateordninger i pensionsøjemed og indeksordninger, jf.
PBL §§ 29, 29 A, 29 B og 30. Der henvises i denne forbindelse til PBL § 38 samt bek. nr. 1 af  

 2. jan. 1995, kap. 6.
Udlodning til ægtefælle Forsikringsselskaber, pensionskasser og pengeinstitutter har pligt til at  

 oplyse, om der er sket udlodning til ægtefælle i forbindelse med separation,  

 skilsmisse eller bosondring, jf. lov nr. 306 af 24. april 1996, og bek. nr.  

 1251 af 13. dec. 1996, §§ 12, og 22, stk. 7 og 8.
J.2.4 Rentekontrolordningen Rentekontrolordningen er et overordnet begreb, der dækker indberetning  

 vedrørende forrentning af indskud, renter af udlån, herunder prioritetslån og  

 pantebreve i depot, indløsning af rentekuponer vedrørende obligationer samt  

 overdragelse af samme.
 Om indskudskonti og værdipapirdepoter i udlandet, se afsnit J.4.5.
J.2.4.1 SKL § 8 H Indskudskonti Ifølge SKL § 8 H er banker, sparekasser, andelskasser, bankierer,  

 vekselerere, advokater og andre, der modtager indskud med henblik på  

 forrentning, forpligtet til årligt for hver enkelt kontohaver at oplyse om  

 forrentning af indskud og indestående ved årets udgang.
 Kredsen af oplysningspligtige er ikke udtømmende opregnet, men da der  

 typisk er tale om, at forrentning er et led i den pågældendes virksomhed vil  

 afgrænsningen ikke give anledning til tvivl.
Advokater er indberetningspligtige i det omfang de for egen regning  

 forrenter indestående på klientkonti.
Er et pengeinstitut kontoførende  

 påhviler indberetningspligten pengeinstituttet.
Told- og Skattestyrelsen har truffet afgørelse om at arbejdsgivere, der  

 for grupper af ansatte foretager forrentning af lønindeståender eller  

 modtager indskud til forrentning, er indberetningspligtige i medfør af SKL §  

 8 H, jf.
TfS 1996,823.
 Forrentning, som et andelsselskab foretager af andelshavernes  

 tilgodehavender, herunder forrentning af andelskapitalen, skal indberettes,  

 jf. bek. nr. 1251 af 13. dec. 1996, § 26, nr. 1.
 Som noget nyt er forsikringsselskaber blevet pålagt indberetningspligt  

 vedrørende al forrentning af erstatningssummer, jf. samme bek. § 26, nr. 2.
 Undtaget fra indberetningspligten er renter og saldi på visse  

 skattebegunstigede konti såsom rateopsparingskonti, kapitalpensionskonti,  

 indekskonti, børneopsparingskonti samt andre opsparingsordninger til  

 alderdoms- og familieforsørgelse, jf. bek. nr. 1251 af 13. dec. 1996, § 7.
 Oplysningspligten omfatter også konti, som ophæves i løbet af året, jf.  

 SKL § 8 H, stk. 3.
J.2.4.2 SKL § 8 P Udlånskonti Af SKL § 8 P fremgår at den, der som led i sin virksomhed yder eller  

 formidler udlån mod forrentning, årligt skal foretage indberetning herom.
Oplysningspligten påhviler alle långivere, herunder statslige og kommunale  

 myndigheder.
Bestemmelsen omfatter også realkreditinstitutter mv., der yder  

 lån mod sikkerhed i fast ejendom.
Finansieringsselskaber samt kortudstedere,  

 der er omfattet af lov om betalingskort, indgår også i kredsen af  

 indberetningspligtige.
 Afgørende for, om der skal ske indberetning, er, om der efter aftale med  

 kunden er etableret et låneforhold, der indebærer forrentning i  

 afdragsperioden, samt at udlånet sker som led i udlånerens virksomhed.  

 Kreditgivning og erhvervelse af kreditorrettigheder er også omfattet af  

 oplysningspligten.
 For så vidt angår de oplysninger, der skal indberettes vedrørende  

 låneforholdet, henvises til SKL § 8 P, stk. 2.
 Undtaget fra indberetningpligt er veksler samt lån, hvoraf renten efter LL  

 § 17 A ikke kan fradrages ved opgørelsen af den skattepligtige indkomst, jf.  

 bek. nr. 1251 af 13. dec. 1996, § 27.
J.2.4.3 SKL § 8 Q Pantebreve i depot Den, der som led i sit erhverv modtager pantebreve med pant i fast ejendom  

 i depot til forvaltning, er oplysningspligtig i henhold til SKL § 8 Q og skal  

 årligt foretage indberetning om tilskrevne renter, restgæld og kursværdi ved  

 årets udgang vedrørende den enkelte låntager og depothaver.
J.2.4.4 SKL §§ 10 A og B Obligationer mv., finansielle kontrakter og  

 aftaler, investeringsforeningsbeviser Reglerne om oplysningspligt vedrørende obligationer fremgår af SKL §§ 10 A og B.
Herefter skal offentlige kasser, realkreditinstutter,  

 værdipapircentralen, aktieselskaber, banker, sparekasser, andelskasser,  

 vekselerere og andre, der indløser rentekuponer eller tilskriver renter  

 vedrørende obligationer, årligt oplyse om beløbsstørrelse af den enkelte  

 obligationsejers indløste rentekuponer eller tilskrevne renter det foregående  

 år.
 Der skal iøvrigt oplyses om indfrielse af obligationer, der er udstedt  

 uden pålydende rente eller med en pålydende rente under mindsterenten, jf.  

 KGL § 7.
 Præmieobligationer er ikke omfattet af reglerne om oplysningspligt.
 Oplysningspligten gælder for både danske og udenlandske obligationer, og  

 uanset hvor og hvordan indløsning finder sted.
Investeringsforeningspapirer Oplysningspligten efter SKL § 10 A omfatter desuden danske og udenlandske  

 investeringsforeningsbeviser og konti i kontoførende investeringsforeninger,  

 samt udbytte heraf.
Den oplysningspligtige er her som udgangspunkt depositaren eller  

 kontoføreren.
Deponeres eller kontoføres papiret ikke her i landet og  

 indløses udbyttekravet af et pengeinstitut eller anden indløser, påhviler  

 indberetningspligten denne.
Udbetales udbytte direkte fra foreningen til  

 ejeren, påhviler indberetningspligten foreningen.
Der er visse undtagelser fra indberetningspligten efter SKL § 10 A.
Disse  

 fremgår af bek. nr. 1251 af 13. dec. 1996, § 32.
Overdragelse Overdragelse af obligationer og rentekuponer samt  

 investeringsforeningsbeviser, herunder hævning på konto i en kontoførende  

 investeringsforening er også omfattet af indberetningsreglerne, jf.
SKL § 10  

 B.
Det samme gælder indgåelse af aftaler om eller overdragelse af  

 terminskontrakter, køberetter og salgsretter.
 Oplysningspligtig er den, der i sit erhverv handler med eller formidler  

 overdragelse af obligationer, udbyttekuponer, investeringsforeningsbeviser og  

 finansielle kontrakter.
 Indberetning om hævning fra en konto i en kontoførende  

 investeringsforening foretages af foreningen.
Specielt gælder for overdragelse mv. af de nævnte værdipapirer, at  

 privatpersoner kan blive omfattet af oplysningspligten.
Dette er tilfældet,  

 når papirerne overdrages eller formidles overdraget mellem parter, herunder  

 også udlændinge, der i øvrigt ikke er indberetningspligtige efter SKL § 10 B.  

 Der henvises herom til bek. nr. 1251 af 13. dec. 1996, § 36.
 De nærmere begrænsninger i indberetningspligten vedrørende SKL § 10 B  

 fremgår af samme bek. § 38.
J.2.4.5 SKL § 10 Deponerede børsnoterede aktier Ved lov nr. 1219 af 27. dec. 1996 er der indført oplysningspligt for den,  

 der som led i sin virksomhed modtager aktier i depot til forvaltning, når  

 deponering er foretaget i en fysisk persons navn, jf.
SKL § 10.
 Indberetningen skal indeholde oplysning om identiteten på den for hvem  

 deponeringen er foretaget, den indberetningspligtiges SE-nummer, depotets  

 identitet samt aktiernes kursværdi ultimo kalenderåret, jf. bek. nr. 1251 af  

 13. dec. 1996, § 28 A.
Indberetningspligten omfatter såvel indenlandske som udenlandske  

 børsnoterede aktier.
Indberetningspligten omfatter ikke aktier, der indgår i  

 en pensionsordning.
J.2.5 SKL § 8 S Anparter Den oplysningspligtige personkreds i SKL § 8 S er erhvervsvirksomheder med  

 flere end 10 ejere, som i henhold til LL § 29 skal udarbejde fælles  

 skatteregnskab for disse ejere.
 Virksomhederne skal årligt for hver enkelt ejer indberette oplysninger fra  

 det fælles skatteregnskab, herunder andel af skattepligtig indkomst og  

 formue, ejerandel og ejerperiode.
J.2.6 SKL § 8 T Faglige kontingenter Ifølge SKL § 8 T, jf. bek. nr. 1251 af 13. dec. 1996, § 28, har faglige  

 foreninger som nævnt i LL § 13 oplysningspligt vedrørende de i det foregående  

 år modtagne indbetalinger fra medlemmerne.
Indberetningspligten er således kædet sammen med fradragsretten efter LL §  

 13, bortset fra de tilfælde, hvor foreningen efter SKL § 8 T, stk. 3 er  

 blevet fritaget for indberetningspligten.
Det enkelte medlem kan pålægge  

 foreningen ikke at foretage indberetning.
Fravælges indberetningen fortaber  

 det pågældende medlem sin fradragsret, jf.
LL § 13, stk. 2.
 Anvender foreningen en del af kontingentet på en sådan måde, at medlemmet  

 kan vælge at fradrage en del af kontingentet efter PSL § 3, stk. 2, nr. 1,  

 skal denne del indberettes særskilt, jf. bek. nr. 1251 af 13. dec. 1996, §  

 28, stk. 2 og cirk. nr. 72 af 17. april 1996.
 Ligeledes skal den del af kontingentet, der anvendes til gruppelivspræmie  

 efter PBL § 56, stk. 4 oplyses særskilt, jf. bek. nr. 1251 af 13. dec. 1996,  

 § 28, stk. 3.
J.2.7 SKL § 8 U Arbejdsløshedskasser Arbejdsløshedskasser, der er godkendt i henhold til lov om  

 arbejdsløshedsforsikring og arbejdsformidling mv., har, jf.
SKL § 8 U, pligt  

 til at oplyse om de i årets løb modtagne indbetalinger fra det enkelte  

 medlem.
J.3 Afgivelse af oplysninger Alle, der er omfattet af skattekontrollovens bestemmelser om automatisk  

 oplysningspligt skal foretage anmeldelse herom til told- og skatteregionen  

 senest 8 dage efter indberetningspligtens indtræden, jf. bek. nr. 1251 af 13.  

 dec. 1996, § 2, stk. 1.
 Ophører den indberetningspligtige med at udøve den virksomhed, der  

 begrunder indberetningspligten, skal virksomheden angive og indbetale A-skat  

 og AM-bidrag samt indsende oplysningsseddel inden 10 dage, jf. bek. nr. 1251  

 af 13. dec. 1996, § 3, stk. 2, samt cirk. nr. 135 af 4. nov. 1988, pkt. 63 og  

 64 og AMFLbek. nr. 1250 af 16. dec. 1996, § 16.
Indberetning skal, bortset fra indberetning efter SKL § 8 S, foretages  

 senest den 20. januar eller hvis denne er en lørdag eller søndag, senest den  

 følgende mandag, jf.
SKL § 9 A.
Indberetning foretages i maskinlæsbar form efter særlige regler, der  

 fastsættes af Told- og Skattestyrelsen.
Den oplysningspligtige kan også vælge  

 at foretage indberetning manuelt på særlige blanketter, jf. bek. nr. 1251 af  

 13. dec. 1996, § 3, stk. 3 og 4 samt AMFLbek. nr. 1250 af 16. dec. 1996, § 5,  

 stk. 5 og 6.
J.3.1 Oplysningssedlen De indberettede oplysninger registreres for hver enkelt indkomstmodtager  

 og danner grundlag for selvangivelse og årsopgørelse.
Oplysningerne  

 indberettes på oplysningsseddel til det centrale oplysningsseddelregister  

 (COR).
Oplysningssedlen er inddelt i rubrikker for de enkelte indkomstarter.
Af  

 hensyn til kontrollen med lønmodtagerbidraget hos den enkelte  

 indkomstmodtager er oplysningssedlen rubrikopdelt alt efter om udbetalingerne  

 er omfattet af lov om arbejdsmarkedsfonde eller ikke.
 Det er bruttobeløbene, dvs. beløbene før fradrag af lønmodtagerbidrag og  

 A-skat, der skal oplyses.
 Oplysningssedlens rubrikker 15 og 16 vedrører de i årets løb i alt  

 indeholdte beløb for henholdsvis A-skat og lønmodtagerbidrag.
J.3.2 Oplysningssedlens indhold Rubrikkerne 01 - 10 er beregnet til basisoplysninger.
 A-indkomsten er opdelt i to rubrikker svarende til AM-indkomst (rubrik  

 13), dvs. indkomst, hvoraf der skal betales lønmodtagerbidrag, og bidragsfri  

 indkomst (rubrik 14), dvs. indkomst, hvoraf der ikke skal betales  

 lønmodtagerbidrag.
Rubrik 13 I rubrikken indgår de indkomstarter, der er A-indkomst og bidragspligtig  

 efter lov om arbejdsmarkedsfonde.
Som nævnt skal bruttobeløbet oplyses, dvs.  

 beløbet før fradrag af lønmodtagerbidrag.
 Ved opgørelsen af bruttobeløbet bortses fra arbejdsgiver- og  

 lønmodtagerbidrag til arbejdsgiveradministrerede pensionsordninger og bidrag  

 til ATP.
Rubrikken udfyldes med alle de former for indkomst, der er godskrevet  

 eller udbetalt for personligt arbejde i tjenesteforhold, herunder løntillæg  

 af enhver art.
Som eksempel herpå kan nævnes løn og lignende, heri medregnet  

 feriegodtgørelser, løn under sygdom og barsel, telefongodtgørelse,  

 pensionslignende ydelser til tidligere ansatte, herunder løn til  

 efterlevende.
Desuden indgår i rubrik 13 vederlag til medlemmer af  

 bestyrelser, udvalg mv., samt pension og lignende skattepligtige ydelser, der  

 har sammenhæng med et tidligere medlemsskab af eller ydes til en tidligere  

 medhjælp for bestyrelser, udvalg, råd, kommission eller lignende.
 Værdien af visse personalegoder, der er A-indkomst, og hvoraf der skal  

 betales lønmodtagerbidrag, skal specificeres i rubrikkerne 19, 20 og 21, men  

 godets værdi skal desuden indgå i beløbet i rubrik 13.
 Jubilæumsgratiale og fratrædelsesgodtgørelse mv. samt vederlag for  

 afløsning af pensionstilsagn må ikke indberettes i rubrik 13, men skal  

 udelukkende indberettes i rubrik 69.
Personer kan - i henhold til dobbeltbeskatningsaftaler eller på anden vis  

 - være fritaget for at betale skat til Danmark, men alligevel være pligtige  

 at betale lønmodtagerbidrag.
Løn til denne personkreds skal anføres i rubrik  

 13.
 Om internationale forhold, se afsnit C.
Rubrik 14 I rubrikken indgår ydelser, der er A-indkomst, hvoraf der ikke skal  

 betales lønmodtagerbidrag.
 Hovedgruppen er de såkaldte overførselsindkomster som eksempelvis sociale  

 pensioner, udbetalinger fra arbejdsløshedskasser, dagpenge ved sygdom eller  

 barsel, jf. afsnit B.1.2.1, strejke- og lockoutgodtgørelser samt dagpenge  

 udbetalt af arbejdsgiveren for 1. og 2. ledighedsdag.
 Desuden kan nævnes uddannelsesydelser af forskellig art, løbende  

 udbetalinger fra pensions-, ulykkes- og livsforsikringer og vederlag for  

 påtagelse af indskrænkninger i adgangen til fri erhvervsudøvelse  

 (konkurrenceklausul), der udbetales som et vederlag én gang for alle,  

 og som har sammenhæng med et nuværende eller tidligere tjenesteforhold.
I rubrikken anføres endvidere løn til ansatte, der er fritaget for at  

 betale lønmodtagerbidrag, eksempelvis fordi de er socialt sikret i et land,  

 som Danmark har indgået aftale med om social sikring.
Se herom afsnit C.
En række skatteydere kan som følge af dobbeltbeskatningsoverenskomster  

 eller på anden vis være fritaget for at betale skat i Danmark.
Er den  

 pågældende fritaget for at betale lønmodtagerbidrag, skal lønoplysninger  

 indgå i rubrik 14. Er den pågældende pligtig at betale lønmodtagerbidrag skal  

 lønoplysninger indgå i rubrik 13.
Rubrik 19, 20 og 21 Personalegoder, der er gjort til A-indkomst I disse rubrikker specificeres værdi af fri bil, værdi af fri telefon samt  

 værdi af fri kost og logi efter Ligningsrådets satser.
 Den samlede sum, inkl. lønmodtagerbidrag, skal også indgå i rubrik 13.
 Om værdianættelse af personalegoder henvises til afsnit B.1.6.
 Værdi af bil til rådighed (fri bil), rubrik 19:
 Firmabil indberettes med den værdi, der følger af LL § 16, stk. 4.
 Værdi af fri telefon udenfor arbejdsstedet, rubrik 20:
Fri telefon indberettes med værdien 3.000 kr. for 1996 og 1997, hvis  

 arbejdsgiveren har betalt telefonregningen hele året, og ellers med en  

 forholdsmæssig værdi, dog højst arbejdsgiverens faktiske udgift.
Den angivne  

 værdi gælder uanset om arbejdsgiveren har stillet en eller flere telefoner  

 til rådighed.
 Kost og logi efter Ligningsrådets satser, rubrik 21:
 Er fri kost og logi ydet i forbindelse med kontant løn til de  

 lønmodtagergrupper, der er omfattet af ligningsrådets satser, skal værdien  

 specificeres i denne rubrik.
Rubrik 36 I rubrikken indberettes honorarer, provision og andet vederlag for  

 personligt arbejds- eller tjenesteydelse udenfor ansættelsesforhold, der er  

 bidragspligtig B-indkomst.
Dette indbefatter også vederlag for udnyttelse af  

 ophavsrettigheder mv., samt beløb ydet som godtgørelse for afholdte udgifter  

 ved indkomstens erhvervelse.
Rubrik 38 I denne rubrik indberettes B-indkomst, hvoraf der ikke skal betales  

 lønmodtagerbidrag.
Som eksempel herpå kan nævnes uddelinger fra fonde og  

 foreninger mv., honorar for arbejde udført i udlandet samt  

 forsikringsselskabers udbetaling af erstatning for tabt arbejdsindtægt.
 Naturalieydelser fra fonde og foreninger skal krydsmarkeres i rubrik 40  

 med angivelse af ydelsens art i rubrik 67.
Rubrik 39 I rubrikken skal indberettes hædersgaver, der er omfattet af den lempelige  

 beskatning i LL § 7 O.
Ydelsen skal indberettes med bruttobeløbet.
Rubrik 46 I rubrikken indgår ATP-bidrag, dvs. arbejdsgiver- og lønmodtagerbidrag  

 under ét.
Rubrik 48 I rubrikken indgår skattefri rejse- og befordringsgodtgørelse efter  

 Ligningsrådets satser, jf.
LL § 9, stk. 5.
Rubrik 50 - 53 Personalegoder, der er B-indkomst I disse rubrikker indberettes de personalegoder, der ikke er A-indkomst og  

 som skal værdiangives.
Værdierne skal ikke medregnes i rubrikkerne 36 og 38.
 Om værdiansættelse se afsnit B.1.6.
Rubrik 50 Fri helårsbolig Ansatte, der har hel eller delvis fri helårsbolig til rådighed, beskattes,  

 hvis der betales en leje, der ligger under den faktiske markedsleje.
 Den ansatte skal beskattes af forskellen mellem det faktisk betalte beløb  

 og den fastsatte værdi, og det er dette beløb, der skal indberettes.
 Hvis arbejdsgiveren mv. ud over den betalte fri bolig også betaler for  

 udgifter, der normalt afholdes af lejeren (f.eks. el og varme), skal beløbet  

 indberettes i rubrikken og specificeres i rubrik 67.
 Direktører mv., se rubrik 61.
Rubrik 51 Værdi af fri sommerbolig her i landet Ved sommerbolig forstås enhver form for bolig, der har karakter af  

 fritidsbolig, herunder sommerhus, ferielejlighed og lignende.
 Der skal kun ske indberetning af forskellen mellem den faktisk betalte  

 leje og den fastsatte værdi, forudsat den betalte leje ikke overstiger den  

 fastsatte værdi.
Rubrik 52 Værdi af fri lystbåd Ved udtrykket lystbåd forstås enhver form for båd, der anvendes i  

 fritidsøjemed.
 Der skal kun ske indberetning af forskellen mellem den faktisk betalte  

 leje og den fastsatte værdi, forudsat den betalte leje ikke overstiger den  

 fastsatte værdi.
Rubrik 53 Værdi af fri TV-licens Arbejdsgiverens betaling af den ansattes radio- og TV licens er  

 skattepligtig.
 Det samme gælder betaling af udgifter til betalingskanaler.
 Der skal indberettes med arbejdsgiverens faktiske udgift.
Rubrik 60 - 63 I disse rubrikker indberettes de personalegoder, der ikke er A-indkomst,  

 og som kun skal krydsmarkeres.
Rubrik 60 Personalelån For ansatte, der har modtaget personalelån, skal der ske indberetning,  

 hvis lånet er forrentet lavere end mindsterenten, og rentefordelen i  

 kalenderåret er over 1.200 kr.
Rubrik 61 Fri helårsbolig for direktører Får en direktør eller anden medarbejder - med væsentlig indflydelse på  

 egen aflønningsform - helårsbolig stillet til rådighed, og ligger den aftalte  

 leje under markedslejen, skal der ske indberetning med en krydsmarkering.
Rubrik 62 Fri sommmerbolig i udlandet Sommerbolig til rådighed i udlandet skal krydsmarkeres.
Rubrik 63 Frikort Ydes der frikort til offentlige befordringsmidler, skal der foretages  

 krydsmarkering i denne rubrik.
Arbejdsgivere, der som led i ansættelsesforhold yder frikort til offentlig  

 befordring til nuværende ansatte, skal foretage indberetning.
Ydes frikort  

 til tidligere ansatte, skal der ikke indberettes, idet forholdet er omfattet  

 af de almindelige gaveregler.
Frikort til kollektiv befordring, der ydes til  

 kommunalbestyrelsesmedlemmer som led i hvervet som kommunalbestyrelsesmedlem,  

 skal indberettes.
Det samme er tilfældet for folketingsmedlemmer, der som led  

 i folketingshvervet modtager frikort til offentlig befordring.
 Ydes frikort til tidligere kommunalbestyrelses- eller folketingsmedlemmer,  

 er der ikke indberetningspligt, idet frikort ikke er ydet som led i udøvelsen  

 af hvervene.
Rubrik 64 Med baggrund i de særlige regler for beskatning af Ph.D-studerende, jf.
LL  

 § 7 K, stk. 3, er der af kontrolhensyn dannet ny rubrik til indberetning af  

 den skattefri del af ydelsen.
Rubrik 69, 70 og 71 Jubilæumsgratiale, fratrædelsesgodtgørelse mv. og afløsningssum for  

 pensionstilsagn er undergivet den lempelige beskatning i LL § 7 O, dvs. med  

 et skattefrit bundfradrag på 10.200 kr. for 1996 og 1997 og en  

 medregningsprocent på 85.
Arbejdsgiveren skal i rubrik 69 oplyse det samlede bruttobeløb, der er  

 udbetalt.
Det vil sige beløbet før fradrag af lønmodtagerbidrag og før  

 fradrag af det skattefri beløb på 10.200 kr. for 1996 og 1997.
 Er en del af ydelsen indbetalt af arbejdsgiveren på en pensionsordning for  

 den ansatte, skal den indbetalte del specificeres i rubrik 70.
 Hvis en del af gratialet mv. ydes som en naturalieydelse/tingsgave, skal  

 denne del specificeres i rubrik 71, idet der ikke skal betales  

 lønmodtagerbidrag af naturaliedelen af en fratrædelsesgodtgørelse mv.
J.4 Oplysningspligt i særlige situationer Der gælder særlige regler vedrørende indberetning for visse persongrupper,  

 ligesom der er en speciel indberetningsordning vedrørende månedlige  

 indberetninger af personnumre.
J.4.1 Søfolk I forbindelse med indberetning af lønoplysninger mv. for søfolk, skal det  

 fremgå af oplysningssedlen i hvilket omfang og i hvilke perioder, modtageren  

 har erhvervet lønindtægt ombord på et dansk skib i udenrigsfart henholdsvis  

 nærfart, jf. § 2 i lov om særlige fradrag for sømænd.
 Har en søfarende i et indkomstår haft indkomst vedrørende forskellige  

 farttyper, indsendes oplysningsseddel for hver enkelt farttype, idet der på  

 hver oplysningsseddel kun kan ske indberetning vedrørende indkomst og antal  

 dage for en enkelt farttype.
 For personer, der er skattepligtige efter KSL § 1, og som har erhvervet  

 lønindkomst mv. ved tjeneste ombord på et dansk skib i nær- eller  

 udenrigsfart, anføres lønindkomsten i rubrik 13. I rubrik 67 anføres antal  

 dage med søindkomst, og i rubrik 68 anføres kode "29" eller  

 "28" for henholdsvis nær- eller udenrigsfart.
 Der er specielle kodeværdier for søfolk i nær- og udenrigsfart, der er  

 hjemmehørende på Grønland eller Færøerne.
 Søfolk, der er skattepligtige efter KSL § 1, og som har erhvervet  

 lønindkomst ved tjeneste ombord på et dansk skib, der er registreret i DIS,  

 skal ikke betale lønmodtagerbidrag af lønindkomst, hvorfor denne altid  

 indberettes i rubrik 14.
 For denne personkreds oplyses på samme måde antal dage med DIS-indkomst i  

 rubrik 67 og kodeværdien "27" i rubrik 68.
 Der henvises iøvrigt til LV A.B.3 om søfolk mv. samt til afsnit C.1.1.5. i  

 denne vejledning.
J.4.2 Udenlandske forskere Efter KSL § 48 E kan visse udenlandske forskere og nøglemedarbejdere, der  

 opholder sig i Danmark i en kortere periode, og som indgår aftale om  

 ansættelse med en dansk arbejdsgiver, vælge at blive omfattet af en 25%  

 bruttobeskatning.
De udenlandske forskere mv. skal betale lønmodtagerbidrag  

 af de indtægter, der er omfattet af ordningen.
 Arbejdsgivere med ansatte, der er omfattet af beskatning efter KSL § 48 E,  

 skal indsende særlig oplysningsseddel til Told- og Skatteregion København 2,  

 Nord, der administrererer ordningen.
 Om § 48 E-beskatning se afsnit C.1.2.4.
 Hvis de nævnte personer har anden indkomst end § 48 E-indkomsten, skal der  

 indsendes almindelig oplysningsseddel vedrørende denne indkomst.
J.4.3 Indberetning af identiteten på modtagere af A-indkomst Ifølge SKL § 7 C , jf. bek. nr. 975 af 20. nov. 1996, skal  

 indeholdelsespligtige vedrørende A-skat foretage månedlige indberetninger af  

 personnumre på de personer, der har fået udbetalt A-indkomst i den foregående  

 A-skatteperiode.
 Indberetningspligten består, uanset om der er foretaget indeholdelse i  

 udbetalingen eller ikke.
 Indberetningspligten omfatter ikke udbetaling af A-indkomst i form af  

 ydelser efter lov om social pension samt ydelser efter  

 pensionsbeskatningsloven.
J.4.4 Arbejdsudleje Der skal ikke indsendes almindelig oplysningsseddel for arbejdsudlejede  

 personer.
Se om arbejdsudleje afsnit C.1.1.2. og H.7.
J.5 Erklæringsordning vedrørende finansielle aktiver i udlandet SKL §§ 11 A - D indeholder særlige regler vedrørende oplysning om  

 finansielle aktiver i udlandet.
Administrationen af erklæringsordningen er  

 udlagt til Told- og Skatteregion Sønderborg.
 Som en konsekvens af, at oplysningspligt efter skattekontrolloven ikke kan  

 pålægges udenlandske institutioner mv., er det de pågældende ejere af  

 finansielle aktiver i udlandet, der pålægges erklæringspligt samt pligt til  

 at indhente tilsagn fra de udenlandske pengeinstitutter, depositarer og  

 forsikringsselskaber mv. om indsendelse af kontroloplysninger til Told- og  

 Skatteregion Sønderborg.
 Omfattet af erklæringspligten mv. er fysiske og juridiske personer, der  

 har indskud på konti mv. i udlandet, har værdipapirer i depot i udlandet, er  

 i besiddelse af livs- eller pensionsforsikringer hos forsikringsselskaber i  

 udlandet eller er begunstiget efter en afdød person i en sådan forsikring i  

 udlandet.
 Fysiske eller juridiske personer, der er skattepligtige her til landet,  

 som yder en gave til en værdi af over 60.000 kr. til en person, der ikke er  

 skattepligtig her i landet, skal afgive gaveanmeldelse til Told- og  

 Skatteregion Sønderborg.
 Reglerne om erklæringspligt er nærmere beskrevet i LV A.L.4, hvortil der  

 henvises.
