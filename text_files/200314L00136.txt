Betænkning afgivet af Arbejdsmarkedsudvalget den 3. december  

 2003 Betænkning over Forslag til lov om  

 ændring af lov om ansvaret for og styringen af den  aktive  

 beskæftigelsesindsats (Koordinationsudvalgenes årlige redegørelse) [af beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 5. november 2003 og var til 1.  

 behandling den 13. november 2003. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 26. august 2003 dette udkast  

 til  

 udvalget, jf. (2002-03) alm. del − bilag 589. Den 5. november 2003  

 sendte  

 beskæftigelsesministeren de indkomne høringssvar samt et notat herom til  

 udvalget.
Spørgsmål Udvalget har stillet 2 spørgsmål til beskæftigelsesministeren  

 til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KD) indstiller lovforslaget til  

  

 vedtagelse uændret  

                                                                         .
 Et  

  

 mindretal  

  

 i  

 udvalget (S, SF, RV og EL) indstiller lovforslaget til  

  

 forkastelse  

  

 ved 3. behandling.
Socialdemokratiets og Socialistisk Folkepartis medlemmer af  

 udvalget er dybt forundrede over regeringens behov for at svække  

 koordinationsudvalgene.
Det sker netop, som man er ved at få gang i det  

 rummelige arbejdsmarked i landets mange kommuner, og det er vanskeligt at se,  

 at lovforslaget er i overensstemmelse med regeringens øvrige initiativer med  

 hensyn til beskæftigelsespolitik.
 Forudsætningen for en sammenhængende indsats regionalt og lokalt  

 er bl.a. overblik over prioriteringerne i de enkelte kommuner.
 Den årlige redegørelse fra koordinationsudvalgene har været  

 nyttig som kilde til indsigt i det rummelige arbejdsmarked og i anvendelsen  

 af  

 de 170 mio. kr., der årligt stilles til rådighed for udvalgene.
 Der er ingen tvivl om, at kommunalbestyrelserne vil miste  

 muligheden for at få et samlet overblik over arbejdet i  

 koordinationsudvalgene,  

 som bl.a. har den arbejdsmarkedspolitiske indsats for handicappede som  

 målgruppe.
Tidligere undersøgelser af koordinationsudvalgenes arbejde  

 viser, at handlingsplaner og redegørelser er nyttige styringsinstrumenter for  

 koordinationsudvalgene. Årlige redegørelser fra koordinationsudvalgene er et  

 vigtigt element, der binder den lokale og den landsdækkende  

 beskæftigelsesindsats  

 sammen.
Dette forsvinder nu, så Socialdemokratiet og Socialistisk Folkeparti  

 tager skarpt afstand fra forslaget.
Enhedslistens medlem af udvalget stemmer imod forslaget, fordi  

 afskaffelse af de årlige redegørelser fra koordinationsudvalgene vil svække  

 kontrollen med kommunernes forvaltning af social- og  

 arbejdsmarkedslovgivningen.
Det er et demokratisk problem.
De seneste år har  

 der været utallige eksempler på, at kommunerne bevæger sig ud over kanten af  

 lovgivningen.
Det gælder ikke mindst kommunernes aktivering af  

 kontanthjælpsmodtagere i deciderede aktiveringsfabrikker, hvor otte  

    

  

 kommuners aftaler med Bodum om pakke- og montageopgaver  

 er et grelt eksempel.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)  

  

  fmd.  

  

    

  

 Bent Bøgsted (DF)  

    

  

 Kristian Thulesen Dahl (DF)  

    

  

 Lars Barfoed (KF)  

    

  

 Charlotte Dyremose (KF)  

    

  

 Mogens Nørgård Pedersen (KD)  

    

  

 Anne‑Marie Meldgaard (S)  

    

  

 Bjarne Laustsen (S)  

  

  nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
