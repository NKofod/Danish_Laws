Formålet med registeret er ved daglig løbende ajourføring at virke til journalisering, systematisk gruppering, fremfinding, erindring og arkivering af direktoratets ind- og udgående post samt informationer i enkeltsager og grupper af sådanne for derved at effektivisere de nævnte arbejdsgange og etablere mulighed for, at medarbejdere i direktoratet med behov herfor kan få adgang til forespørgsel på, søgning i og udskrift af oplysninger fra registeret eller dele deraf.
Personkreds: Registeret må kun indeholde oplysninger om fysiske eller juridiske personer, som Civilretsdirektoratet modtager henvendelse fra, retter henvendelse til eller som på nden måde er inddraget i sager, der henhører under Civilretsdirektoratets forretningsområde.
 Ikrafttrædelsesdato: 15/10/1992.
