Bekendtgørelse  

 om udarbejdelse af delårsrapporter for børsnoterede virksomheder omfattet af  

 årsregnskabsloven (Delårsrapportbekendtgørelsen)  

1) I medfør af § 134 a og § 164, stk. 4 og 5,  

 i årsregnskabsloven, jf. lovbekendtgørelse nr. 647 af 15. juni 2006, som  

 ændret  

 ved lov nr. 108 af 7. februar 2007, fastsættes:
Kapitel 1 Pligt til at udarbejde halvårsrapport § 1.  

  

 Denne bekendtgørelse finder anvendelse på børsnoterede virksomheder, som er  

 omfattet af årsregnskabslovens § 7, stk. 1, nr. 1 og 4, jf. dog  

 stk. 4.
 Stk. 2.  

  

 Børsnoterede  

 virksomheder, hvis halvårsrapport skal indeholde et koncernregnskab, skal  

 udarbejde en delårsrapport for de første seks måneder af hvert regnskabsår  

 (halvårsrapport) efter reglerne i denne bekendtgørelses kapitel 2.
 Stk. 3.  

  

 Børsnoterede virksomheder, hvis halvårsrapport ikke skal indeholde et  

 koncernregnskab, skal udarbejde en delårsrapport for de første seks måneder  

 af  

 hvert regnskabsår (halvårsrapport) efter reglerne i denne bekendtgørelses  

 kapitel 3, jf. dog § 17.
 Stk. 4.  

  

 Bekendtgørelsen finder ikke anvendelse på børsnoterede virksomheder, der  

 alene  

 udsteder gældsinstrumenter, der er optaget til notering eller handel på en  

 fondsbørs, en autoriseret markedsplads eller tilsvarende regulerede markeder  

 i  

 et EU/EØS-land og hvis pålydende værdi pr. enhed er på mindst 50.000 euro  

 eller  

 hvis pålydende værdi pr. enhed på udstedelsesdagen svarer til mindst 50.000  

 euro, når gældsinstrumenterne er udstedt i en anden valuta end euro, jf.  

 årsregnskabslovens § 134 a, stk. 3.
 Stk. 5  

. Bekendtgørelsen  

 finder ikke anvendelse på virksomheder, der den 20. januar 2004 udelukkende  

 udstedte og fortsat udelukkende udsteder gældsinstrumenter, optaget til  

 notering eller handel på en fondsbørs, en autoriseret markedsplads eller et  

 tilsvarende reguleret marked, der er dækket af en ubetinget og uigenkaldelig  

 garanti fra virksomhedens hjemland inden for EU/EØS eller regionale eller  

 kommunale myndigheder i dette land.
 Stk. 6.  

  

 Vælger en virksomhed,  

 der er omfattet af stk. 4 eller 5, at udarbejde en halvårsrapport, som  

 ikke udelukkende er beregnet til virksomhedens eget brug, finder  

 bestemmelserne  

 i denne bekendtgørelse dog anvendelse.
Kapitel 2 Udarbejdelse af halvårsrapport for  

 virksomheder, der udarbejder koncernregnskab § 2.  

  

 Halvårsrapporten for virksomheder omfattet § 1, stk. 2, skal bestå  

 af  

 følgende:
1)  

 	  

 et  

 halvårskoncernregnskab for en af virksomheden ledet koncern  

 (halvårskoncernregnskab) jf. § 3, 2)  

 	  

 en ledelsesberetning  

 for en af virksomheden ledet koncern, jf. § 9 og 3)  

 	  

 en ledelsespåtegning  

 i tilknytning til underskriften fra medlemmerne af de ansvarlige  

 ledelsesorganer,  

 jf. § 10.
 Stk. 2  

. Halvårsrapporten kan  

 desuden indeholde et halvårsregnskab for modervirksomheden, der i så fald  

 skal  

 aflægges efter § 4 eller § 5.
Udarbejdelse af halvårskoncernregnskab § 3.  

  

 Ved  

 udarbejdelsen af halvårskoncernregnskabet, jf. § 2, stk. 1, nr. 1,  

 skal virksomheden anvende den internationale regnskabsstandard for  

 delårsregnskaber (IAS 34), som er vedtaget efter proceduren i artikel 6 i  

 forordning (EF) nr. 1606/2002.
Udarbejdelse af halvårsregnskab for modervirksomheder § 4.  

  

 Vælger en virksomhed at udarbejde et halvårsregnskab for modervirksomheden,  

 jf.  

 § 2, stk. 2, skal halvårsregnskabet enten udarbejdes efter den  

 internationale regnskabsstandard for delårsregnskaber (IAS 34), som er  

 vedtaget  

 efter proceduren i artikel 6 i forordning (EF) nr. 1606/2002, eller som  

 minimum  

 indeholde en balance i sammendrag og en resultatopgørelse i sammendrag, jf. §  

 5.
§ 5.  

  

 Balancen i sammendrag og resultatopgørelsen i sammendrag, jf. § 4, nr. 2,  

 skal  

 vise hver af de hovedposter og mellemresultater, der er indeholdt i  

 virksomhedens seneste årsregnskab.
Der skal medtages yderligere poster, hvis  

 halvårsregnskabet som følge af deres udeladelse ville give et misvisende  

 billede af virksomhedens aktiver, passiver, finansielle stilling og resultat.
Stk. 2.  

  

 Ved udarbejdelsen af  

 halvårsregnskabet efter stk. 1, skal virksomheden anvende den samme  

 regnskabspraksis for indregning og måling som i årsregnskabet.
Hvis  

 virksomheden i halvårsregnskabet ændrer regnskabspraksis i forhold til det  

 sidst offentliggjorte årsregnskab, finder bestemmelserne om ændring af  

 regnskabspraksis i årsregnskabslovens § 51 tilsvarende anvendelse på  

 halvårsregnskabet.
Stk. 3  

. Ved hver post i  

 balancen anføres beløb pr. udgangen af de første seks måneder af det  

 igangværende regnskabsår samt de tilsvarende beløb pr. udgangen af det  

 foregående regnskabsår.
Ved hver post i resultatopgørelsen anføres beløb for  

 de  

 første seks måneder af det igangværende regnskabsår.
Endvidere anføres de  

 tilsvarende beløb for samme periode for det foregående regnskabsår.
Kapitel 3 Udarbejdelse af halvårsrapport for  

 virksomheder, der ikke udarbejder koncernregnskab § 6.  

  

 Halvårsrapporten  

 for virksomheder omfattet af § 1, stk. 3, skal bestå af følgende:
1)  

 	  

 et halvårsregnskab  

 for virksomheden jf. §§ 7-8, 2)  

 	  

 en ledelsesberetning  

 for virksomheden, jf. § 9 og 3)  

 	  

 en ledelsespåtegning  

 i tilknytning til underskriften fra medlemmerne af de ansvarlige  

 ledelsesorganer,  

 jf. § 10.
 § 7.  

  

 Ved udarbejdelsen af halvårsregnskabet,  

 jf. § 6, nr. 1, kan virksomheder omfattet af § 1, stk. 3,  

 anvende  

 den internationale regnskabsstandard for delårsregnskaber (IAS 34), som er  

 vedtaget  

 efter proceduren i artikel 6 i forordning (EF) nr. 1606/2002.
 Stk. 2.  

  

 Hvis  

 virksomheden ikke anvender den i stk. 1 nævnte standard ved  

 udarbejdelsen  

 af halvårsregnskabet, skal halvårsregnskabet indeholde en balance i  

 sammendrag,  

 en resultatopgørelse i sammendrag samt forklarende noter, jf. § 8.
 Stk. 3.  

  

 Balancen i  

 sammendrag og resultatopgørelsen i sammendrag skal vise hver af de  

 hovedposter  

 og mellemresultater, der er indeholdt i virksomhedens seneste årsregnskab.  

 Der  

 skal medtages yderligere poster, hvis halvårsregnskabet som følge af deres  

 udeladelse ville give et misvisende billede af virksomhedens aktiver,  

 passiver,  

 finansielle stilling og resultat.
 Stk. 4.  

  

 Ved  

 udarbejdelsen af halvårsregnskabet efter stk. 2 og 3 skal virksomheden  

 anvende den samme regnskabspraksis for indregning og måling som i  

 årsregnskabet.  

 Hvis virksomheden i  

 halvårsregnskabet ændrer regnskabspraksis i forhold til det sidst  

 offentliggjorte årsregnskab, finder bestemmelserne om ændring af  

 regnskabspraksis i årsregnskabslovens § 51 tilsvarende anvendelse på  

 halvårsregnskabet.
Stk. 5.  

  

 Ved hver  

 post i balancen anføres beløb pr. udgangen af de første seks måneder af det  

 igangværende regnskabsår samt de tilsvarende beløb pr. udgangen af det  

 foregående regnskabsår.
Ved hver post i resultatopgørelsen anføres beløb for  

 de  

 første seks måneder af det igangværende regnskabsår.
Endvidere anføres de  

 tilsvarende beløb for samme periode for det foregående regnskabsår.
§ 8.  

  

 Halvårsregnskabet  

 skal indeholde forklarende noter.
De forklarende noter skal indeholde  

 følgende:
1)  

 	  

 tilstrækkelige  

 oplysninger til at sikre sammenlignelighed mellem halvårsregnskabet i  

 sammendrag  

 og årsregnskabet, og 2)  

 	  

 tilstrækkelige  

 oplysninger og redegørelser til at sikre en brugers korrekte forståelse af  

 eventuelle væsentlige beløbsmæssige ændringer og eventuelle begivenheder i  

 den  

 pågældende halvårsperiode, som afspejles i balancen og resultatopgørelsen.
Kapitel 4 Øvrigt indhold i en halvårsrapport Ledelsesberetning § 9.  

  

 Ledelsesberetningen, jf.  

 § 2, stk. 1, nr. 2, og § 6, nr. 2, skal som minimum indeholde  

 omtale af udviklingen i koncernens eller virksomhedens aktiviteter, resultat  

 og  

 egenkapital samt angivelse af særlige forhold, der har påvirket koncernens  

 eller virksomhedens aktiviteter, resultat og egenkapital i den pågældende  

 periode.
Desuden skal ledelsesberetningen indeholde en beskrivelse af den  

 forventede udvikling samt en beskrivelse af de væsentligste risici og  

 usikkerheder for den resterende del af regnskabsåret.
 Stk. 2.  

  

 I  

 ledelsesberetningen, jf. § 2, stk. 1, nr. 2, for en virksomhed, der skal  

 aflægge koncernregnskab, skal børsnoterede virksomheder, som har aktier  

 optaget  

 til handel eller notering på et reguleret marked i et EU/EØS-land, udover de  

 i  

 stk. 1 anførte oplysninger, mindst offentliggøre følgende om større  

 transaktioner foretaget med nærtstående parter, dog jf. stk. 3:
1)  

 	  

 nærtstående parters  

 transaktioner, som er foretaget i de første seks måneder af det igangværende  

 regnskabsår, og som i væsentlig grad har påvirket virksomhedens finansielle  

 stilling eller resultater i den periode 2)  

 	  

 eventuelle ændringer  

 i de transaktioner foretaget med nærtstående parter, som blev beskrevet i den  

 sidste årsrapport, og som kunne have en væsentlig indvirkning på  

 virksomhedens  

 finansielle stilling eller resultater i de første seks måneder af det  

 igangværende regnskabsår.
Stk. 3.  

  

 I  

 ledelsesberetningen jf. § 6, nr. 2, for en virksomhed, der ikke skal  

 udarbejde  

 koncernregnskab, skal børsnoterede virksomheder, som har aktier optaget til  

 handel eller notering på et reguleret marked i et EU/EØS-land, udover de i  

 stk.  

 1 anførte oplysninger, mindst offentliggøre de transaktioner, som  

 virksomheden  

 har indgået med nærtstående parter, herunder beløbet for sådanne  

 transaktioner,  

 karakteren af forholdet til den nærtstående part og andre oplysninger om  

 transaktionerne, som er nødvendige for at forstå virksomhedens finansielle  

 stilling, hvis sådanne transaktioner er væsentlige og ikke er indgået på  

 normale markedsvilkår.
Oplysninger om individuelle transaktioner kan  

 grupperes  

 efter deres karakter, medmindre særskilte oplysninger er nødvendige for at  

 forstå virkningerne af transaktioner med nærtstående parter for virksomhedens  

 finansielle stilling.
Ledelsespåtegning § 10.  

  

 Bestemmelserne i  

 årsregnskabslovens §§ 8-10 samt i § 102, stk. 3 og 4, om  

 underskrift og ledelsespåtegning på årsrapporter finder tilsvarende  

 anvendelse  

 på halvårsrapporter, som er omfattet af denne bekendtgørelse.
 Revision m.v.
 § 11.  

  

 Er en halvårsrapport revideret af  

 en statsautoriseret revisor, eller har en statsautoriseret revisor foretaget  

 en  

 gennemgang (review) af halvårsrapporten, skal revisors erklæring indgå i  

 halvårsrapporten.
 Stk. 2.  

  

 Er halvårsrapporten ikke  

 revideret eller gennemgået af en statsautoriseret revisor, skal der gives  

 oplysning herom i halvårsrapporten.
Kapitel 5 Udarbejdelse af delårsrapport for en periode  

 forskellig fra seks måneder § 12.  

  

 Vælger en virksomhed, som er omfattet af § 1, at udarbejde en  

 delårsrapport for en periode forskellig fra seks måneder, herunder en  

 kvartalsrapport, som ikke udelukkende er beregnet til virksomhedens eget  

 brug,  

 finder bestemmelserne om halvårsrapporter i henholdsvis kapitel 2 eller 3  

 tilsvarende anvendelse på sådanne delårsrapporter med de fornødne  

 tilpasninger.
Kapitel 6 Offentliggørelse af redegørelser for  

 virksomhedens økonomiske forhold § 13.  

  

 Hvis en virksomhed, som er  

 omfattet af § 1, offentliggør en redegørelse om virksomhedens økonomiske  

 forhold, der ikke er en delårsrapport efter denne bekendtgørelse, må  

 redegørelsen ikke betegnes som delårsrapport, halvårsrapport, kvartalsrapport  

 eller lignende.
Kapitel 7 Generelle bestemmelser Klageadgang § 14.  

  

 Afgørelser truffet af Erhvervs-  

 og Selskabsstyrelsen eller Fondsrådet i henhold til denne bekendtgørelse kan  

 indbringes for Erhvervsankenævnet senest 4 uger efter, at afgørelsen er  

 meddelt  

 den pågældende.
Straf § 15.  

  

 Overtrædelse af denne  

 bekendtgørelse straffes med bøde, medmindre højere straf er forskyldt efter  

 straffeloven.
 Stk. 2.  

  

 Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
Ikrafttræden § 16.  

  

 Bekendtgørelsen  

 træder i kraft den 1. juni 2007 og har virkning for regnskabsår, der starter  

 1.  

 juni 2007 eller senere, jf. dog stk. 2 og 3. Samtidig ophæves  

 bekendtgørelse nr. 1330 af 14. december 2004 om udarbejdelse af  

 delårsrapporter  

 for børsnoterede virksomheder omfattet af årsregnskabsloven, jf. dog  

 § 17.
 Stk. 2.  

  

 § 9,  

 stk. 2 og 3, træder i kraft den 1. april 2008 og har virkning for  

 regnskabsår, der starter 1. april 2008 eller senere.
 Stk. 3.  

  

 § 5,  

 stk. 4, 3. pkt. og § 7, stk. 5, 3. pkt., om oplysninger om de  

 tilsvarende beløb for det foregående regnskabsår i resultatopgørelsen, træder  

 først i kraft 1. april 2009 og har virkning for regnskabsår, der starter 1.  

 april 2009 eller senere.
 Stk. 4.  

  

 Bekendtgørelsen  

 kan endvidere anvendes på halvårsrapporter, hvis regnskabsår er startet før  

 1.  

 juni 2007, men som aflægges efter denne dato.
Overgangsbestemmelser § 17.  

  

 Børsnoterede virksomheder, som er omfattet af § 1, stk. 3, kan for  

 halvårsrapporter, hvis regnskaber starter før 1. april 2008 vælge, om de vil  

 udarbejde halvårsrapporten efter reglerne i kapitel 3 i denne bekendtgørelse  

 eller efter reglerne i §§ 3 og 4 i bekendtgørelse nr. 1330 af 14. december  

 2004  

 om udarbejdelse af delårsrapporter for børsnoterede virksomheder omfattet af  

 årsregnskabsloven.
Erhvervs- og Selskabsstyrelsen, den 30. maj  

 2007 Ole Blöndal /Mikkel Andersen 1)  

 Bekendtgørelsen indeholder bestemmelser, der gennemfører dele af  

 Europa-Parlamentets og Rådets direktiv 2004/109/EF af 15. december 2004 om  

 harmonisering af gennemsigtighedskrav i forbindelse med oplysninger om  

 udstedere,  

 hvis værdipapirer er optaget til handel på et reguleret marked, og om ændring  

 af direktiv 2001/34/EF, (EU-tidende 2004, nr.
L 390, s. 38)  

 (gennemsigtighedsdirektivet).
