 Udtalt, at man for så vidt angår inddatamaterialet  

 i Sundhedsstyrelsens dødsårsags- og fødselsregistre, herunder anmeldelser og  

 mikrofilm af disse, ville finde det hensigtsmæssigt, at disse registre bliver  

 inddraget under lov om offentlige myndigheders registre og således omfattes  

 af forskrifterne for de nævnte edb-registre.
Lov om offentlige myndigheders registre gælder som udgangspunkt kun for  

 edb-registre, der føres for den offentlige forvaltning, og som indeholder  

 personoplysninger.
Loven indeholder imidlertid bestemmelser, hvorefter andre  

 registre kan inddrages under lovens område.
Ifølge § 3 kan vedkommende  

 minister således efter indhentet udtalelse fra Registertilsynet bestemme, at  

 manuelle registre med personoplysninger, der føres for offentlige myndigheder  

 - eller private virksomheder m.v., hvis registre er inddraget under loven i  

 medfør af lovens § 2 - skal være omfattet af loven.
Ifølge forarbejderne til  

 loven sigtes der herved til større manuelle registre, der indeholder  

 personlige oplysninger som f.eks. helbredsoplysninger, og i delbetænkning nr.  

 767 om offentlige registre, afgivet i 1979 af det af Justitsministeriet den  

 9. september 1970 nedsatte registerudvalg, angives således private registre  

 i DIKE og Cancerregisteret som eksempler på registre, der bør inddrages under  

 loven.
 På den baggrund henstillede Registertilsynet til Indenrigsministeriets  

 overvejelse at undersøge omfanget og brugen af manuelle registre  

 under Indenrigsministeriets ressort på sundhedsområdet, således at der blev  

 taget stilling til forholdene for så vidt angår de manuelle registre, der  

 føres i tilknytning til edb-registre.
Det fremgik herefter, at Sundhedsstyrelsen fører en række edb-registre,  

 der indeholder helbredsoplysninger.
De pågældende registres oplysninger  

 tilvejebringes i vidt omfang ved indberetninger fra læger, hospitaler m.v.  

 Disse modtagne anmeldelser destrueres ikke efter at inddateringen er sket,  

 men opbevares og udgør et manuelt register til supplering af edb-registerets  

 oplysninger.
Sundhedsstyrelsens begrundelse for denne opbevaring af  

 inddatamaterialet er dels, at ikke alle oplysningerne fra anmeldelserne kan  

 inddateres på edb, dels at der er et behov for at kunne gå tilbage i  

 materialet med henblik på at foretage løbende kontrol med de anvendte koder  

 og lignende.
 I den anledning udtalte Registertilsynet, at man for så vidt angår  

 inddatamaterialet i Sundhedsstyrelsens dødsårsags- og fødselsregistre,  

 herunder anmeldelser og mikrofilm af disse, ville finde det hensigtsmæssigt,  

 at disse registre bliver inddraget under lov om offentlige myndigheders  

 registre og således omfattes af forskrifterne for de nævnte edb-registre.Den  

 manuelle del af Det medicinske Fødselsregister, Dødsårsagsregisteret og  

 Misdannelsesregisteret, der alle føres for Sundhedsstyrelsen, blev således i  

 1986 inddraget under loven, og forskrifterne for de pågældende registre blev  

 ændret i overensstemmelse hermed.
 Registertilsynets årsberetning 1986 s. 26-27.
