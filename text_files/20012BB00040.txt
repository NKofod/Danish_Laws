Fremsat den 14. december 2001 af  

 Ole Sohn (SF),  

 Aage Frandsen (SF) og Kamal Qureshi (SF) Forslag til folketingsbeslutning om sikring af etnisk ligestilling på det danske  

 arbejdsmarked Folketinget opfordrer regeringen til at  

 pålægge alle offentlige virksomheder og institutioner at  

 udarbejde en politik for etnisk ligestilling.
Virksomhederne skal  

 årligt udarbejde en status for denne politik, som skal være  

 offentligt tilgængelig.
Bemærkninger til forslaget Forslagsstillerne finder, at integration  

 på arbejdsmarkedet er nøglen til løsningen af en  

 række sociale og kulturelle problemer i tilknytning til de etniske  

 minoriteter.
Og da forslagsstillerne kan konstatere, at flere andre partier i  

 den aktuelle debat om indvandrer- og flygtningesituationen i Danmark har  

 givet udtryk for samme opfattelse, kan der forhåbentlig skabes flertal  

 for nærværende forslag.
Op gennem 1970 erne og 1980 erne blev der gjort en del for  

 at sikre ligestilling mellem kønnene på det danske  

 arbejdsmarked.
Ikke alle problemer er løst, men i arbejdet for at  

 sikre kønnene lige muligheder har det været en afgørende  

 positiv faktor, at man ad lovgivningsvejen har anvist muligheden for direkte  

 kønsdiskrimination.
 Trods udviklingen inden for ligestillingsområdet  

 oplever en række borgere i Danmark, at de diskrimineres på  

 arbejdsmarkedet, ikke på grund af deres køn, men på grund  

 af deres etniske baggrund.
FN s konvention til bekæmpelse af racediskrimination  

 handler ikke alene om at undlade at diskriminere på grund af race, i  

 den opfordres hvert land også til at gå aktivt ind og  

 bekæmpe diskrimination.
Vedtages dette beslutningsforslag, vil Danmark  

 have trådt et vigtigt skridt på vejen til at opfylde ånden  

 i denne konvention.
 Det er forslagsstillernes opfattelse, at det offentlige  

 bør gå foran med en klar politik om at bekæmpe  

 diskriminationen på arbejdsmarkedet og igangsætte initiativer,  

 der sikrer en større etnisk ligestilling på arbejdsmarkedet.
 Forslagsstillerne foreslår, at alle offentlige  

 virksomheder og institutioner pålægges at udarbejde en politik  

 for etnisk ligestilling, og at virksomhederne m.v. har pligt til at  

 gøre deres politik og deres mål for etnisk ligestilling  

 offentligt tilgængelige sammen med en årlig status for de  

 opnåede resultater.
Skriftlig fremsættelse Ole Sohn Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring af etnisk  

 ligestilling på det danske arbejdsmarked.
(Beslutningsforslag nr.
B 40).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
