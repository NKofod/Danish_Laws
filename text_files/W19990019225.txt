Skrivelse om, hvorvidt et  

 kommunalbestyrelsesmedlem, der er dømt for overtrædelse af  

 straffelovens § 266 b, er valgbar (Fra Valgbarhedsnævnet til er byråd, j. nr.  

 555/1999) Ved brev af 29. juni 1999 har X-Byråd i  

 medfør af den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN den 18. maj 1999 ved Y  

 Landsret er idømt 10 dagbøder hver på 200 kr. med  

 forvandlingsstraf af hæfte i 10 dage for overtrædelse af  

 straffelovens § 266 b.
 Det fremgår af sagen, at den pågældende  

 offentligt har fremsat en udtalelse, hvorved en gruppe personer  

 forhånes eller nedværdiges på grund af deres nationale  

 oprindelse, idet pågældende under et vælgermøde  

 udtalte, »at hovederhvervet i Polen er prostitution, undskyld udtrykket, de  

 siger, at 80 pct. af kvinderne i Polen er ludere«.
 I denne anledning skal man meddele, at  

 Valgbarhedsnævnet har fundet, at den begåede handling   uanset de  

 krav, der må stilles til personer, der beklæder hverv som medlem  

 af kommunale råd   ikke i almindeligt omdømme gør den  

 pågældende uværdig til at være medlem af kommunale  

 råd, jf. den kommunale valglovs § 4.
 Den pågældende må derfor anses for  

 valgbar.
