I.
Orientering.
 Bekendtgørelse nr. 765 af 2. december 1987 om afprøvning og mærkning af  

 personlige værnemidler samt bekendtgørelse nr. 766 af 2. december 1987 om  

 gebyr for visse personlige værnemidler er sendt i et eksemplar til hver  

 kreds.
 Reglerne skal sikre et vist kvalitetsniveau for værnemidlerne, og en  

 mærkning, der bl.a., giver sikkerhedsrepræsentanterne og arbejdstilsynet  

 mulighed for at kontrollere værnenes kvalitet.
 Bekendtgørelsens krav stilles til fremstillere,importører og forhandlere.  

 Dette betyder, at fod- og hovedværn, der er købt før bekendtgørelsen er trådt  

 i kraft, fortsat kan anvendes på arbejdspladserne.
 I en overgangsperiode indtil 1. januar 1989 vil det være tilladt for  

 leverandører at overdrage fod- og hovedværn, der er godkendt af  

 arbejdstilsynet, selvom det ikke opfylder kravene i § 2 til afprøvning.
 Leverandører og importører har via brancheforeningen været orienteret om  

 udviklingen.
 Yderligere vil skandinaviske firmaer med nordiske godkendelser blive  

 skriftligt informeret af direktoratet om bekendtgørelsens ikrafttræden.
 Gamle tilladelser til mærkning »godkendt af arbejdstilsynet«,  

 vil for fodværn og hovedværns vedkommende blive inddraget.
II.
Instruktion.
 Hvis kredsen får kendskab til, at leverandører eller importører ikke  

 overholder bekendtgørelsen, bedes dette indberettet til direktoratet.
 Kredsen skal ikke foretage sig noget overfor arbejdsgiverne.
III.
Ikrafttræden.
 Straks.
