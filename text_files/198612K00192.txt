Nr LSF 192 Forslag til Lov om ændring af lov om lands- og regionplanlægning, lov om  

 regionplanlægning i Hovedstadsområdet og lov om frigørelsesafgift m.v. af  

 fast ejendom. (Frigørelsesafgiftsfondenes anvendelse) Fremsat af miljøministeren (Chr.
Christensen) den 11. februar 1987 Vedtaget ved tredjebehandling den 14. maj 1987 Lov nr 393 af 10/06/1987 § 1 I lov om lands- og regionplanlægning, jf. lovbekendtgørelse nr. 735 af 21. december 1982, indsættes som § 19:
»§ 19. Midlerne i de pr. 31. december 1980 bestående fonde for frigørelses- og afståelsesafgift kan anvendes til:
1) Betaling af amtskommunens andel af erstatning og sagsomkostninger efter § 18 a i lov om by- og landzoner, jf. lovbekendtgørelse nr.
 446 af 3. oktober 1985.
2) Finansiering af primærkommunernes overtagelse af fast ejendom efter § 8 i lov om frigørelsesafgift m.v. af fast ejendom, jf.
 lovbekendtgørelse nr. 441 af 26. september 1985.
3) Udlån til erhvervelse af fast ejendom, etablering af anlæg, bygninger og andre foranstaltninger til virkeliggørelse af region- og kommuneplanlægningen.
Stk. 2. Lån efter stk. 1, nr. 3, kan ydes til primær- og amtskommuner og fælleskommunale selskaber samt private virksomheder og selskaber, der forestår forsynings- og servicevirksomhed m.v. af almen karakter i amtskommunen.
Stk. 3. De nærmere regler for lån efter stk. 1, nr. 3, og stk. 2 fastsættes af miljøministeren.« § 2 I lov om regionplanlægning i hovedstadsområdet, jf. lovbekendtgørelse nr. 736 af 21. december 1982, indsættes som § 19:
»§ 19. Midlerne i Hovedstadsrådets pr. 31. december 1980 bestående fond for frigørelses- og afståelsesafgift kan anvendes til:
1) Betaling af Hovedstadsrådets andel af erstatning og sagsomkostninger m.v. efter § 18 a i lov om by- og landzoner, jf.
 lovbekendtgørelse nr. 446 af 3. oktober 1985.
2) Udlån til erhvervelse af fast ejendom, etablering af anlæg, bygninger og andre foranstaltninger til virkeliggørelse af region- og kommuneplanlægningen.
Stk. 2. Lån efter stk. 1, nr. 2, kan ydes til primær- og amtskommuner, Hovedstadsrådet, fælleskommunale selskaber samt private virksomheder og selskaber, der forestår forsynings- og servicevirksomhed m.v. af almen karakter i hovedstadsområdet.
Stk. 3. De nærmere regler for lån efter stk. 1, nr. 2, og stk. 2 fastsættes af miljøministeren.« § 3 § 17 A i lov om frigørelsesafgift m.v. af fast ejendom, jf.
 lovbekendtgørelse nr. 441 af 26. september 1985, ophæves.
§ 4 Loven træder i kraft den 1. juli 1987.
Oprindeligt fremsat lovforslag Blad nr 529 § 1 I lov om lands- og regionplanlægning, jf. lovbekendtgørelse nr. 735 af 21. december 1982, indsættes som § 19:
§ 19. Midlerne i de pr. 31. december 1980 bestående fonde for frigørelses- og afståelsesafgift kan anvendes til:
1) Betaling af amtskommunens andel af erstatning og sagsomkostninger efter § 18 a i lov om by- og landzoner, jf. lovbekendtgørelse nr.
 446 af 3. oktober 1985.
2) Finansiering af primærkommunernes overtagelse af fast ejendom efter § 8 i lov om frigørelsesafgift m.v. af fast ejendom, jf.
 lovbekendtgørelse nr. 441 af 26. september 1985.
3) Udlån til erhvervelse af fast ejendom, etablering af anlæg, bygninger og andre foranstaltninger til virkeliggørelse af region- og kommuneplanlægningen.
Stk. 2. Lån efter stk. 1, nr. 3, kan ydes til primær- og amtskommuner og fælleskommunale selskaber, samt private virksomheder og selskaber, der forestår forsynings- og servicevirksomhed m.v. af almen karakter i amtskommunen.
Stk. 3. Afdrag og renter på lån skal indbetales til statskassen uanset tidspunktet for ydelsen af lånet.
Miljøministeren kan undtage fra bestemmelsen i 1. pkt. i forbindelse med godkendelsen af frikommuneforsøg omfattet af § 30 i lov nr. 309 af 4. juni 1986 om frikommuner.
Stk. 4. De nærmere regler for lån efter stk. 1, nr. 3, og stk. 2 og 3 fastsættes af miljøministeren.
§ 2 I lov om regionplanlægning i Hovedstadsområdet, jf. lovbekendtgørelse nr. 736 af 21. december 1982, indsættes som § 19:
§ 19. Midlerne i Hovedstadsrådets pr. 31. december 1980 bestående fond for frigørelses- og afståelsesafgift kan anvendes til:
1) Betaling af Hovedstadsrådets andel af erstatning og sagsomkostninger m.v. efter § 18 a i lov om by- og landzoner, jf.
 lovbekendtgørelse nr. 446 af 3. oktober 1985.
2) Udlån til erhvervelse af fast ejendom, etablering af anlæg, bygninger og andre foranstaltninger til virkeliggørelse af region- og kommuneplanlægningen.
Stk. 2. Lån efter stk. 1, nr. 2, kan ydes til primær- og amtskommuner, Hovedstadsrådet, fælleskommunale selskaber, samt private virksomheder og selskaber, der forestår forsynings- og servicevirksomhed m.v. af almen karakter i Hovedstadsområdet.
Stk. 3. Afdrag og renter på lån skal indbetales til statskassen uanset tidspunktet for ydelsen af lånet.
Stk. 4. De nærmere regler for lån efter stk. 1, nr. 2, og stk. 2 og 3 fastsættes af miljøministeren.
§ 3 § 17 A i lov om frigørelsesafgift m.v. af fast ejendom, jf.
 lovbekendtgørelse nr. 441 af 26. september 1985, ophæves.
§ 4 Loven træder i kraft den 1. juli 1987.
BEMÆRKNINGER TIL LOVFORSLAGET ALMINDELIGE BEMæRKNINGER 1. Lovforslagets sigte og baggrund Formålet med lovforslaget er at give amtsrådene/ Hovedstadsrådet udvidede muligheder for at yde lån af frigørelsesafgiftsfondenes midler især med henblik på anvendelse til virkeliggørelse af region- og kommuneplanlægningen.
Udvidelsen omfatter både låneformålene og kredsen af låntagere.
Regeringen har bl.a. i de seneste års landsplanredegørelser ofte fremhævet betydningen af, at amter og kommuner gennem region- og kommuneplanlægningen søger at fremme en gunstig erhvervsudvikling.
I planlægningen afspejles dette ved, at den traditionelle arealplanlægning suppleres med handlingsprægede programmer for service-, infrastruktur- og undervisningssektorerne og erhvervsfremmende foranstaltninger, f.eks. forslag om etablering af energiforsyningsprojekter, rådgivningscentre for erhvervsvirksomheder eller centre for moderne kommunikationsteknik.
Med hensyn til forureningsbekæmpelse, naturbevaring og -genopretning og befolkningens friluftsliv orienteres planlægningen ligeledes i stigende grad mod gennemførelse af konkrete projekter, der medvirker til løsning af aktuelle miljøproblemer.
Det kan f.eks.
dreje sig om rensning af spildevand, genopretning af naturområder, affalds- og genanvendelsesanlæg eller arealerhvervelser.
I takt med denne udvikling er der i de senere år udtrykt ønske fra en række amtsråds side om i højere grad at åbne mulighed for at yde støtte af midlerne i frigørelsesafgiftsfondene til projekter som de omtalte.
På denne baggrund nedsatte miljøministeren i efteråret 1985 et udvalg, der skulle vurdere behov og muligheder for en eventuel udvidelse af fondsmidlernes anvendelsesformål.
Udvalget, der var sammensat af repræsentanter for de kommunale organisationer, Hovedstadsrådet og berørte ministerier afgav i juni 1986 »Rapport om den fremtidige anvendelse af midlerne i amtskommunernes/ Hovedstadsrådets frigørelsesfonde m.v.« Lovforslaget er i overensstemmelse med indstillingerne i ovennævnte rapport.
2. FRIGøRELSESAFGIFTSFONDENE Lov nr. 324 af 18. juni 1969 om frigørelsesafgift m.v. af fast ejendom blev gennemført samtidig med by- og landzoneloven.
Lovens formål er at søge at inddrage en del af den værdistigning til det offentlige, der følger af, at en landbrugsejendom m.v. overføres til byzone eller sommerhusområde (frigørelsesafgift). Indtil den 1. januar 1982 skulle der tillige erlægges en afgift ved første afståelse efter frigørelsesafgiftspligtens indtræden (afståelsesafgift).
Indtil den 1. januar 1981 indgik midlerne fra disse afgifter i de primær- og amtskommunale/ Hovedstadsrådets fonde med halvdelen til hver.
Ved lov nr. 61 af 18. februar 1981 gennemførtes en ændring af frigørelsesafgiftsloven, hvorefter afgiftsbeløbene med virkning fra 1. januar 1981 tilfalder henholdsvis primærkommunen og statskassen med halvdelen til hver.
Samtidig blev de primærkommunale fonde ophævet.
Da der henstod betydelige midler i de amtskommunale fonde, blev det anset for uhensigtsmæssigt i den bestående økonomiske situation at frigive disse.
Hertil kom, at fondene blev tillagt betydning som styringsinstrument i regionplanlægningen.
Ved den nævnte lovændring gennemførtes således alene en standsning af tilvæksten til de amtskommunale fonde, bortset fra renteindtægter af de pr.
 1. januar 1981 bestående midler.
3. GæLDENDE BESTEMMELSER OM FONDSMIDLERNES ANVENDELSE Regler herom er fastsat i § 17 A i frigørelsesafgiftsloven.
Herefter kan midlerne udenfor Hovedstadsområdet anvendes til udredelse af erstatninger efter by- og landzonelovens § 18 a (tilbageførsel af arealer til landzone) og til udlån til primærkommunerne i amtskommunen til finansiering af byggemodnings- og andre foranstaltninger i forbindelse med bymæssig bebyggelse, samt til finansiering af primærkommunernes overtagelse af fast ejendom i henhold til frigørelsesafgiftslovens §§ 8 og 15 (overtagelsespligt). For Hovedstadsområdet gælder særlige regler, idet midlerne udover til zonelovserstatninger kan anvendes til udlån til de formål, der er angivet i § 15 i lov om et Hovedstadsråd, det vil bl.a. sige til fremme af regionplanlægningens virkeliggørelse indenfor nærmere angivne områder.
Nærmere regler om låneformål og -vilkår er fastsat i Miljøministeriets bekendtgørelse nr. 41 af 16. februar 1982 om anvendelse og udlån af amtskommunernes og Hovedstadsrådets fonde for frigørelses- og afståelsesafgift.
Bortset fra udredning af zonelovserstatninger efter bestemmelsen i by- og landzonelovens § 18 a, kan midlerne kun anvendes til støtte i form af lån.
Lån ydes til primærkommuner og fælleskommunale selskaber.
Ved lov nr. 309 af 4. juni 1986 om frikommuner er der i § 30 åbnet mulighed for, at miljøministeren kan godkende frikommuneforsøg, der fraviger bestemmelsen i frigørelsesafgiftslovens § 17 A.
Af bemærkningerne til lovforslaget fremgår det, at der vil kunne anvendes ca. 100 mill. kr. af fondsmidlerne til frikommuneforsøg.
4. BESTåENDE MIDLER I FONDENE Ved en høring af samtlige amtsråd/ Hovedstadsrådet er det blevet oplyst, at der pr. 1. oktober 1985 henstod ialt 891 mill. kr. i fondene.
Heraf er 475,5 mill. kr. udlånt.
Der forventes et forbrug på 0,5-1 mill. kr. til fremtidige erstatninger i henhold til zonelovens § 18 a.
Hertil kommer, at ca. 100 mill. kr. som nævnt ovenfor forventes anvendt i forbindelse med frikommuneprojekter.
5. FORSLAGETS NæRMERE BAGGRUND OG INDHOLD Forslaget er som nævnt i overensstemmelse med indstillingerne i »Rapport om den fremtidige anvendelse af midlerne i amtskommunernes/ Hovedstadsrådets frigørelsesfonde m.v.« Forslaget om, at tilbagebetaling af lån skal ske til statskassen, betyder en gradvis afvikling af fondene over en 20-30 årig periode.
Afviklingen må dels ses som en videreførelse af de opsparingsfremmende initiativer, der blev gennemført af Folketinget i oktober 1986 og dels som virkeliggørelse af den kommunale budget- og regnskabsreform, der blev gennemført i 1977, i hvilken forbindelse anvendelsen af fondsbegrebet blev afskaffet.
 Dette spørgsmål har ikke været drøftet i udvalget.
Spørgsmålet om lånevilkårene, herunder regler om rentesats, rentefrihed- og afdragshenstand blev af udvalget henskudt til overvejelserne om et eventuelt lovforslag.
I overensstemmelse med de gældende regler vil de nærmere regler om anvendelsen af fondsmidler og om lånevilkår blive fastsat i en bekendtgørelse, der påregnes udsendt samtidig med lovens ikrafttræden.
Bekendtgørelsen vil blive drøftet med Amtsrådsforeningen, Hovedstadsrådet, Kommunernes Landsforening, Indenrigsministeriet og Finansministeriet.
Det er hensigten fortsat at åbne mulighed for støtte til de formål, der er omfattet af de gældende regler.
De formål, der herudover navnlig vil kunne tænkes omfattet af en udlånsordning, er erhvervsfremmende foranstaltninger, som betjener virksomheder eller brancher generelt, forsynings- og servicevirksomhed af almen karakter, arealopkøb til rekreative formål og visse miljøforbedrende foranstaltninger.
Der henvises nærmere til bemærkningerne til § 1.
For så vidt angår lånevilkårene er det hensigten at fastholde gældende regler.
Dette indebærer, at der i et omfang som hidtil vil kunne ydes afdragshenstand i 8 år og rentefrihed i 5 år.
Retningslinier herfor vil blive fastsat i en bekendtgørelse med henblik på at sikre, at disse gunstige lånevilkår kun ydes i overensstemmelse med hidtidig praksis.
For hver amtskommunal fond vil der blive fastsat en ramme indenfor hvilken, der kan ydes afdragshenstand og rentefrihed.
Det forudsættes generelt, at lån fortsat kun kan ydes til foranstaltninger inden for områder, som en kommune idag lovligt kan støtte med egne midler (kommunalfuldmagten).
Kredsen af låntagere foreslås udvidet, således at amtskommunerne og Hovedstadsrådet, samt ikke-kommunale virksomheder og selskaber, der på lige fod med offentlige myndigheder står for etablering af erhvervsfremme- og forsyningsvirksomhed m.v. kan bevilges lån af fondsmidler.
For så vidt angår amtsrådenes og Hovedstadsrådets adgang til i visse tilfælde at anvende fondsmidler som lån vil det i en bekendtgørelse blive fastlagt, hvilke formål der kan blive tale om.
Det oplyses, at efter de for kommunerne gældende låneregler kan amterne og Hovedstadsrådet ikke optage lån.
I øvrigt henvises nærmere til bemærkningerne til § 1.
Det blev i udvalget drøftet, hvorvidt der skulle åbnes mulighed for at yde støtte i form af tilskud.
Et flertal af udvalgets medlemmer fandt imidlertid, at indførelse af tilskud ville kunne vanskeliggøre en overholdelse af de aftalte rammer for de kommunale aktiviteter i de kommende år og den nødvendige begrænsning af ressourceforbruget i den offentlige sektor.
 Lovforslaget er i overensstemmelse hermed.
Frigørelsesafgiftsfondene har som tidligere nævnt ikke fået tilført nye afgiftsmidler siden lovændringen i 1981. I overensstemmelse med at fondenes anvendelse nu foreslås knyttet tæt til regionplanlægningen, findes det derfor rigtigt at overføre bestemmelserne om fondenes anvendelse til lov om lands- og regionplanlægning og lov om regionplanlægning i Hovedstadsområdet.
Udkastet til lovforslag har været forelagt de berørte organisationer og ministerier.
6. ØKONOMISKE OG ADMINISTRATIVE KONSEKVENSER AF LOVFORSLAGET Lovforslaget skønnes ikke at medføre ændringer i personaleforbruget i forhold til den hidtidige ordning.
Den foreslåede gradvise afvikling af fondene vil indebære en indbetaling til staten over en 20-30 årig periode, der modsvares af en tilsvarende reduktion i de amtskommunale/ Hovedstadsrådets fonde.
Afviklingstakten afhænger af tidspunkt og størrelse af lånebevillingerne samt lånevilkårene, herunder eventuelle rentefriheds- og afdragshenstandsordninger.
Indbetalingen til staten, der således kun kan skønsmæssigt anslås, ventes at fordele sig således (i mill. kr.):
1987 1988 1989 1990 Staten (indbetaling af fondsmidler) 25,0 40,0 50,0 50,0 Amtskommuner/ Hovedstadsrådet (reduktion af fondsmidler) ¬ 25,0 ¬ 40,0 ¬ 50,0 ¬ 50,0 Det er forudsat, at udlån af fondsmidler som hidtil indgår i de fastsatte lånelofter for kommunerne.
Dette gælder også lån, der ydes til selskaber o.lign..
BEMæRKNINGER TIL DE ENKELTE BESTEMMELSER Til § 1 Der er i § 1 henvist til den gældende lovbekendtgørelse.
Der vil blive fremsat ændringsforslag, når Folketinget har taget stilling til det forslag til lov om ændring af forskellige miljø- og planlægningslove, L 24, som for tiden behandles i Folketinget.
Den foreslåede nye bestemmelse indeholder i stk. 1, nr. 1 og 2 regler, der svarer til de gældende bestemmelser, idet der ikke længere kan rejses overtagelseskrav efter den nu ophævede bestemmelse i frigørelsesafgiftslovens § 15.
Ved bestemmelsen i stk. 1, nr. 3, foreslås støtteformålene udvidet til at omfatte foranstaltninger til virkeliggørelse af region- og kommuneplanlægningen.
Der vil blive fastsat regler om udlån til etablering af erhvervsfremmende foranstaltninger, som f.eks. etablering af rådgivningscentre, produktionsudviklingscentre, erhvervsrettet undervisning m.v.
Der vil endvidere blive fastsat regler om udlån til forsynings-, service- og infrastrukturvirksomhed i bred forstand, f.eks. til etablering af energi- og varmeforsyning, undervisning og forskning.
Herudover agtes fastsat regler, der i modsætning til de gældende regler giver mulighed for at yde lån til ikke-bymæssige formål, arealopkøb m.v. til rekreative formål, naturgenopretning og andre miljøforbedrende foranstaltninger samt etablering af kulturelle og fritidsorienterede aktiviteter, så som museer, kulturhuse og lign.
Det forudsættes, at lån kun kan ydes til virksomhed, der ligger inden for kommunalfuldmagten.
Der vil ikke kunne ydes direkte erhvervsstøtte til enkeltvirksomheder.
Støtte vil kun kunne ydes som lån, og der vil ikke kunne ydes støtte til almindelige driftsudgifter.
Efter de gældende regler er det kun kommuner og fælleskommunale selskaber, der kan opnå lån.
Foranstaltninger, der vil kunne støttes, jf. ovenfor varetages imidlerid i et vist omfang af selvejende institutioner, koncessionerede selskaber og andre private virksomheder.
Kredsen af låntagere foreslås derfor ved bestemmelsen i stk. 2 udvidet til også at omfatte sådanne virksomheder.
Der foreslås endvidere åbnet adgang for, at amtsrådene selv kan anvende midlerne i form af lån til visse formål.
Der tænkes her på virkeliggørelse af planlægningsområder, som amtsrådene er hovedansvarlige for, eksempelvis opkøb af arealer til rekreative formål, visse miljøforbedrende foranstaltninger, kulturelle formål og lign.
Det er oplyst, at i henhold til de for kommunerne gældende låneregler kan amterne ikke optage lån.
De nærmere regler for amtsrådenes adgang til at anvende fondsmidler til egne projekter vil blive fastsat i en bekendtgørelse.
Som nævnt foran under de almindelige bemærkninger indebærer bestemmelsen i stk. 3, 1. pkt., en gradvis afvikling af frigørelsesafgiftsfondene.
Ved bestemmelsen i § 30 i lov nr. 309 af 4. juni 1986 om frikommuner, er det imidlertid forudsat, at der kan anvendes ialt 100 mill. kr. af fondsmidlerne til frikommuneforsøg.
Bestemmelsen i stk. 3, 2. pkt., giver mulighed for, at et  

 »friamt« efter miljøministerens bestemmelse herom kan råde over fondsmidler, der er udlånt ved lovens ikrafttræden, men som tilbagebetales indenfor det tidsrum, som frikommuneloven omfatter.
Regler om lånevilkår vil blive fastsat efter de almindelige bestemmelser om kommunernes lånevilkår.
Der vil i et omfang som hidtil være mulighed for at bevilge afdragshenstand i op til 8 år og rentefrihed i op til 5 år.
Dette vil i praksis indebære, at der for hver amtskommunal fond fastsættes en ramme indenfor hvilken, der kan ydes afdragshenstand og rentefrihed.
Mulighed for at meddele sådan henstand vil være af stor betydning for f.eks.
gennemførelsen af energiforsyningsprojekter.
Der vil endvidere være mulighed for at meddele tilsagn om lån (garanti) for en kortere periode.
TIL § 2 Der er i § 2 henvist til den gældende lovbekendtgørelse.
Der vil blive fremsat ændringsforslag, når Folketinget har taget stilling til det forslag til lov om ændring af forskellige miljø- og planlægningslove, L 24, som for tiden behandles i Folketinget.
Forslaget omfatter som hidtil adgang til at opnå lån til formål, angivet i § 15 i lov om et Hovedstadsråd.
Den udvidede adgang til at yde lån, vil således navnlig have betydning for foranstaltninger af erhvervsfremmende karakter, ligesom kredsen af låntagere udvides.
Hovedstadsrådet er, ligesom amtsrådene hovedansvarlig for virkeliggørelsen af visse planlægningsområder, omfattet af de foreslåede udlånsformål.
Det foreslås derfor, at såvel Hovedstadsrådet som amtsrådene i Hovedstadsområdet får adgang til at anvende midlerne i form af lån til visse formål.
 Der henvises i øvrigt til bemærkningerne til § 1.
TIL § 3 Bestemmelsen om fondsmidlernes anvendelse foreslås overført til de to regionplanlove, jf. lovforslagets §§ 1 og 2. Som følge heraf foreslås den gældende bestemmelse i frigørelsesafgiftslovens § 17 A ophævet.
