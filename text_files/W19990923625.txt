Kendelse fra Pressenævnet i sag nr.  

 14/1999 En mand har klaget til Pressenævnet over en  

 lederartikel bragt i Berlingske Tidende den 6. januar 1999, idet han mener,  

 at god presseskik er tilsidesat.
Han har endvidere klaget over, at bladet har  

 afvist at bringe et indlæg fra ham.
 I lederen hed det:
"Formørket abortsyn Da regeringen  Anker  Jørgensen med et flertal i  

 Folketinget bag sig i 1973 fjernede de sidste krav til social indikation og  

 formulerede loven om fri abort, skete det ud fra en humanitær og social  

 grundholdning om, at mennesker i et moderne og oplyst demokrati må  

 sikres retten til at bestemme over deres eget liv.
På samme måde  

 som det må være i pagt med almindelig anstændighed at  

 beskytte udsatte kvinder og uønskede børn mod en opvækst  

 præget af generel omsorgssvigt.
Siden 1973 har loven om fri abort været brugt.
Men  

 ikke misbrugt.
At beslutte sig for at afbryde et svangerskab er en sag, der  

 kræver dyb menneskelig alvor og rejser en række  

 samvittighedsspørgsmål af fundamental karakter.
På den  

 baggrund virker det usmageligt, at foreningen "Retten til Liv" med pastor  

  Orla  Villekjær i spidsen har skabt en såkaldt "mindelund for  

 aborter" ved Vedersø Kirke.
Det er en hån mod de mennesker, som  

 efter svære overvejelser har set sig nødsaget til at  

 træffe en i alle henseender ubehagelig og følelsesmæssig  

 uhyre sensibel beslutning.
Ligesom det er en hån mod det, almenheden  

 forstår ved en mindelund som et sted, hvor mennesker, der har ofret  

 deres liv i en større sags tjeneste, vises respekt.
At det tillige  

 sker ved at misbruge digterpræsten [navn]s kirke og skrifter, er en  

 tarvelig biomstændighed, der ikke tjener foreningen eller [navn]s  

 søn, [klageren], til ære.
Pastor  Orla  Villekjær og hans forening  

 repræsenterer en formørket og dobbelmoralsk side af Den danske  

 Folkekirke.
Med tro har sagen intet at gøre, og alle oplyste  

 kræfter bør tage afstand fra hans forehavende.
Det er en utidig  

 manifestation, som ikke gavner nogen mennesker, hverken fødte eller  

 ufødte.
Hvad der alene gavner og forebygger i en sag som denne, er  

 viden og social tryghed." Søndag den 10. januar 1999 bragte bladet et  

 større interview med klageren.
Samme dag anmodede klageren bladet om at bringe  

 følgende: (de indrammede afsnit er de afsnit, bladet afviste at  

 bringe.
Se nedenfor.) ""Abortens mørkemænd og lyseslukkere." Helt i abortimperialismens ånd frakender Berlingske  

 Tidendes leder mig den sjette januar et hvert anstændigt motiv i mit  

 forsvar for de 500.000 ufødte under overskriften "Et formørket  

 abortsyn." Med Danmark som europæisk foregangsland og topscorer  

 for dette dødsridt og med den pågældende lederskribent som  

 eventuelt faderligt ophav, var jeg vel endt   udsuget og sønderhakket  

 i en hospitalsspand.
Et sidste farvel: Krematorierøgens anonyme fane.  

 I sandhed et lyst og varmende abortsyn, som Berlingske Tidende bør  

 forsvare til sidste udsugningspipette og askekrukke.
 Men naturligvis vil en sådan vanskæbne aldrig  

 ramme denne lederskribent, der som en af menneskehedens kronjuveler, befinder  

 sig uden for den farezone, i hvilken alle vi små ubetydeligheder  

 færdes.
En æresport rejses der så for  Anker  

  Jørgensens dødsoffensiv.
I krogene mumles der ganske vist om den svære  

 beslutning, men ellers er der stræk- og fanemarch for dette frihedsbrev  

 til den danske befolkning.
Ofrene er bare kulisser.
Så  

 foretrækker jeg paven, der i et interview bevæget og sorgbetynget  

 udtalte: "Det vil jeg helst ikke tale om!" Men kan græde, som om man var pisket over hele dette  

 menneskepotentiale, formodentligt i mange henseender rigere og ædlere  

 end én selv, der er gået til spilde, men når denne sorg og  

 græmmelse støder på så plat en  

 fosterdrabsforherligelse som denne lederskribents, slår det gnister,  

 blodet stiger én til hovedet og man lægger tonen om:
Da  Anker  Jørgensen med kriminaliseringen af en  

 hel befolkningsgruppe gennemførte sine Nürnberglove i 1973, tog  

 han hele det danske folk som gidsel, som nazisterne tyskerne.
Hans initiativ  

 var en fuldvægtig illustration af den kanadiske psykiater  Philip  Neys  

 "scape-goat"-observationer, hvor en hel kultur har gjort det ufødte  

 barn til hovedsynderen: Det hindrer kvinden i stort set alt.
Det  

 tømmer jordens ressourcer.
De fremmede yngler som rotter o.s.v.,  

 o.s.v.
Fars tyske oversætter  Thyra  Dohrenburg fortalte  

 mig engang: "Som tysker kunne jeg til nød affinde mig med, at et  

 bøllevæsen i mit folk forulempede jøderne, men at mit  

 land, min nation gjorde det til statsræson, forpligtede mig som tysk  

 statsborger på en sådan uhyrlighed, fyldte mig med sorg og lede.  

 Jeg følte mig ekspatrieret, landsforvist." Hvorfor drog  Anker  Jørgensen ikke omsorg for, at  

 denne i mine øjne monstrøse forbrydelse, hvis slægtskab med den hvide races moderne  

 samlebåndsaflivninger øjeblikkeligt melder sig for  

 bevidstheden, ikke blev et rent mellemværende mellem den  

 abortsøgende og en privatklinik, som anstændigheden, om nogen,  

 har dikteret Holland, Tyskland og De forenede Stater m.m.
Kan man virkelig over den fælles husholdning, over  

 skatterne og det nationale tilhørsforhold slavelænke folk til en  

 lovgivning, der mere end noget andet forplumrer og forvrænger deres  

 nationale identitet, noget som de væmmes ved som en lodret forbrydelse,  

 et anslag mod hele deres person og menneskeværd? En i udlandet boende dansk jøde stempler  

 læger og sygeplejersker, som udfører disse indgreb, som dr.  

  Mengeles disciple, men naturligvis hører hans skriftshenvisninger (1.  

 Mosebog 9,6 og Talmud, Sanhedrin 57,2) til det samme buldremørke, som  

 denne kristne mørkemand i det fjerne Vedersø er indkapslet  

 i.
Mor  Theresa så visionært fosterdrab som en  

 trussel mod verdensfreden.
Jeg er ikke utilbøjelig til at give hende  

 ret, når jeg betænker den harme og agression, som denne  

 frihedsberøvelse, denne umyndiggørelse, dette retsløse  

 overgreb på min forsvarsløse fostertilstand udløser.
Men  

 fra lederskribentens lyse abortolymp er de amerikanske abortfanatikeres  

 overilede handlinger aldeles grundløse og umotiverede.
Naturligvis er  

 de ikke en reaktion mod et uformeligt voldsorgie.
Til en af Berlingske Tidendes fornemste opgaver kunne det  

 være at medvirke til en entydig ansvarsplacering, en fjernelse af  

 aborten fra det offentlige regi, så at vi, der lider under den og  

 græmmes ved den, ikke indirekte påduttes en medskyld, at vi  

 engang for alle frakoples denne perversion af fællesskabet.
Lad dem  

 bære ansvaret, der mener at have ryg og skuldre til det over for Gud og  

 menneskeheden! Skulle en uformuende medsøster komme i klemme, kunne  

 der jo lyde en solidaritetsappel til kvindesagens abortbegejstrede,  

 velbeslåede medsøstre om at spytte i kassen.
Samtidig ville man  

 fjerne den lumske mistanke, at en oversmart kvindesag havde kuppet sig til en  

 ansvarsudligning, der svarer til den udkommanderede dødspelotons.
 Lad os få renset luften omkring sygehusvæsnet,  

 der jævnstiller graviditet med en sygdom og således forkvakler  

 hele sygdomsbegrebet.
Jo, fra abortens lyse olymp er det naturligvis et  

 menneskeadlende fremskridt, at danske hospitaler med den nye abortpille  

 påfører et menneskefoster 48 timers dødskamp, og kun en  

 menneskefjendsk mørkemand som den franske professor  Pierre  de  

  Vernejoul kan få dette vanvid over sine læber: "Man må  

 faktisk erkende, at der i dag mod det ufødte barn bruges kemiske  

 våben, som efter Haag-konventionen og Geneveprotokollen af 1925 er  

 forbudt mellem nationer.
Som en udfordring til hans nationale stolthed og  

 identitet er pillen RU 486 "denne første på mennesker af fransk  

 oprindelse anvendelig skadedyrsbekæmpelse." Dette kemiske  

 mordvåben har henved 18.000 sagesløse fostre i 1999 nu i  

 vente.
 Hvor opløftende at tilhøre en nation, der  

 reducerer et barn til sex-affald og bilder sig ind, at kærlighedslivet  

 i længden kan overleve en sådan profanering! At jeg skulle skulle  

 kunne gå i seng med min kone under den forudsætning, at det  

 skulle koste vort fælles barn livet, er i sandhed en pikant idé?  

 Hvad antager man mig for? Man skal vist opholde sig på lederskribentens  

 lyse abortolymp for ikke at se dette som en dæmonisering af  

 kærlighedslivet   med en eskallerende selvforagt til følge.
Man er på nippet til at give en amerikansk sociolog  

 ret: "Der går et skarpt skel ned gennem hele menneskeslægten, de,  

 der indregner et andet menneskes død i deres seksualpraksis, og de,  

 der aldrig ville drømme om det." Med udsynet fra sin lyse abortlymp må det fylde  

 lederskribenten med idel velvære at se tyvstjålne hjerneceller  

 fra menneskefostre implanteret i rottekranier, alt sammen med de  

 udemokratiske, selvbestaltede Videnskabsetiske Kommitéer velsignelse.  

 Bagefter går den vilde hjernecellehøst ind.
Hver  

 Parkingson-patient skal bruge otte fosterhjerner.
Triumffanfarerne gjalder  

 allerede over det ganske land.
I Amerika kan man klare sig med fire fostre,  

 når nethinden skal repareres på en femogfirsårig.
Til  

 gengæld er 15 millioner synshæmmede gamle ved at tage opstilling  

 i abortkøen.
Her er virkelig bases for en storindustri.
 Vi mørkemænd har det helt "ubegrundet" skidt  

 med, at vi i vor fostertilstand er reduceret til råstof og genbrug, og  

 lige så "ubegrundet" melder sig for vor bevidsthed de tyske  

 koncentrationslejres brug af menneskehud til fremstilling af  

 lampeskærme, men fra et abortolympisk perspektiv er der vel slet ingen  

 sammenhæng.
Når lederen vil tage [klagerens fars navn] til  

 indtægt for abortgalskaben og dens makabre følgevirkninger, er  

 han gået gruligt galt i byen.
Jeg tør ublut vove den  

 påstand, at det ikke var det Danmark, han forblødte for på  

 Hørbylundebakke.
 Naturligvis er det utidigt og urimeligt, at vi  

 mørkemænd efterlyser et mangfoldigere syn på abort hos det  

 åndsilluminerede Berlingske Tidende end  Hanne  Reintofts og konsorters  

 af samme køn.
Vi er faktisk leveringsdygtige i et materiale med nogle  

 andre indfaldsvinkler til post-abortion-syndromet,  

 abortion-survivor-syndromet, bastardiseringseffekten (celleklump,  

 geléklat), scape-goat-effekten, retsbegrebsforkvaklingen  

 (afstraffelsen af uskyldig tredjemand, endda med dødsstraf),  

 identitetsforringelsen (det laboratoriefremstillede menneskes suicidale  

 kvaler ved sin sterile, umythologiske oprindelse) o.s.v." Bladet afviste i første omgang at bringe  

 indlægget, men efter nogen korrespondance foreslog bladet at bringe  

 indlægget uden de indrammede passager.
 Klageren har anført, at lederen er et ualmindeligt  

 tendentiøst og grovkornet overfald på hans person, hvor bladet  

 navnlig havde skudt klageren i skoene, at han havde misbrugt sin fars  

 skrifter.
 Klageren har videre anført, at en  

 imødegåelse af det uafvejede udfald, der blev bragt i lederen  

 forudsætter en afdækning under en eller anden form af den hele  

 abortvirkelighed.
 Klageren har endelig anført, at bladets behandling  

 af dette stof har en markant slagside.
Bladet har i en udtalelse om klagen anført, at  

 klagerens indlæg rakte langt ud over, hvad betegnelsen genmæle  

 omfatter.
Klageren ønskede ikke at benytte den version af klagerens  

 indlæg, som bladet havde foreslået, og bladet havde derfor den  

 opfattelse, at klageren afstod fra yderligere modforslag eller skridt over  

 for bladet.
 Bladet har videre anført, at tilbudet om at optage  

 klagerens indlæg i den forkortede version stadig står ved  

 magt.
 Bladet har endelig anført, at klageren i aller  

 bedste form fik mulighed for at tage til genmæle i form af det store  

 søndagsinterview den 10. januar 1999 med  Annelise  Bistrup.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Preben Sørensen.
 Pressenævnet udtaler:
 En lederartikel vil - efter sagens natur - ofte  

 bestå af mere vurderende, kommenterende og subjektive betragtninger end  

 almindelige artikler, og der må derfor bestå en høj grad  

 af frisprog i ledende artikler.
 Lederartiklen den 6. januar, hvorover der er klaget, har  

 ikke et indhold, der bevirker, at Pressenævnet vil udtale kritik.
En person, der er omtalt i et medie, har efter  

 medieansvarslovens § 36 krav på genmæle over for forkerte  

 oplysninger af faktisk karakter.
Derimod har man ikke krav på  

 genmæle i anledning af vurderende og kommenterende indlæg.  

 Klageren er derfor ikke berettiget til et genmæle over for  

 lederartiklen.
Over for bladets afvisning af at bringe klagerens  

 indsendte indlæg i den ønskede udformning udtaler  

 Pressenævnet, at et medie er berettiget til   når der ikke er  

 tale om et genmæle   at afvise indlæg fra læserne.
Det er  

 derfor ikke i strid med god presseskik, når bladet afviste at bringe  

 indlægget.
 Afsagt den 17. marts 1999.
