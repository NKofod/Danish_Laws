Bekendtgørelse om undtagelse af Lindø Port of Odense A/S fra lov om offentlighed i forvaltningen I medfør af § 4, stk. 2, i lov om offentlighed i forvaltningen, jf. lovbekendtgørelse nr. 145 af 24. februar 2020, og efter forhandling med justitsministeren og KL fastsættes:
 § 1. Lov om offentlighed i forvaltningen finder ikke anvendelse på dokumenter, der er indgået til eller oprettet af Lindø Port of Odense A/S, jf. dog stk. 2.
 Stk. 2. Undtagelsen fra lov om offentlighed i forvaltningen omfatter ikke dokumenter, der er indgået til eller oprettet af den kommunale selvstyrehavn Odense Havn.
 § 2. Bekendtgørelsen træder i kraft den 1. juli 2021.
 Stk. 2. Anmodninger om aktindsigt, der er indgivet til Lindø Port of Odense A/S før bekendtgørelsens ikrafttræden, i selskabets dokumenter afgøres efter lov om offentlighed i forvaltningen.
