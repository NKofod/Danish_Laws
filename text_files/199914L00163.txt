Betænkning afgivet af Socialudvalget den  

 2. december 1999 Betænkning over Forslag til lov om ændring af lov om  

 aktiv socialpolitik (Ledighedsydelse ved overgang til fleksjob og i forbindelse  

 med ferie m.v.) Udvalget har behandlet lovforslaget i nogle møder  

 og har herunder stillet spørgsmål til socialministeren og  

 arbejdsministeren, som disse har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Jesperhus, Landsforeningen af Polio-, Trafik- og Ulykkesskadede og Landsorganisationen i Danmark.
 Der er af socialministeren stillet ændringsforslag,  

 hvorom henvises til de ledsagende bemærkninger.
 Herefter indstiller udvalget lovforslaget til  

vedtagelse med de af socialministeren stillede  

 ændringsforslag.
Et mindretal (Socialistisk Folkepartis medlem af udvalget)  

 vil stemme for lovforslaget og det af socialministeren stillede  

 ændringsforslag, da det trods alt indebærer en forbedring af  

 forholdene for ansatte i fleksjob.
Det er dog Socialistisk Folkepartis  

 opfattelse, at disse forbedringer ikke er tilstrækkelige.
Socialistisk  

 Folkeparti vil derfor snarest fremsætte lovforslag om yderligere  

 forbedringer.
 Et andet mindretal (Dansk Folkepartis medlem af udvalget)  

 vil stemme for lovforslaget, men mener ikke, det er vidtgående nok.
Dansk Folkeparti mener, at ansatte i fleksjob skal  

 ligestilles med ansatte på det normale arbejdsmarked.
Der skal  

 være mulighed for efteruddannelse, efterløn, ordentlige dagpenge  

 ved arbejdsløshed, ordentlige opsigelsesfrister   kort sagt  

 ligestilling.
Et tredje mindretal (Enhedslistens medlem af udvalget)  

 anbefaler lovforslaget til vedtagelse, da der er tale om en forbedring.
Men  

 det er mindretallets opfattelse, at mennesker i fleksjob bør have de  

 samme rettigheder med hensyn til arbejdsløshedsdagpenge og  

 efterløn m.v., som gælder for ordinært ansatte.
Ændringsforslag Af	socialministeren, tiltrådt af udvalget:
Til § 1 1) Efter nr. 1 indsættes som nyt nummer:
» Stk. 4-6 bliver herefter stk. 3-5.« 2) I den under nr. 2 foreslåede §  

 74 a  udgår stk. 3, og § 74 b, stk. 2, affattes  

 således:
» 3) Nr. 3 affattes således:
» » Bemærkninger Til nr. 1-3 Økonomiske konsekvenser Der skønnes ikke at være økonomiske  

 konsekvenser forbundet med at ophæve varighedsgrænsen for  

 ledighedsydelsen i henholdsvis visitationsperioden og perioden mellem to  

 fleksjob som foreslået i ændringsforslag nr. 1 og 2.
 Kommunerne har med de gældende regler pligt til at  

 skaffe fleksjob til personer, der er visiteret hertil, og de  

 økonomiske incitamenter til at oprette job er i dag så store, at  

 man må gå ud fra, at kommunerne allerede i dag opretter fleksjob,  

 inden der er gået 3 måneder.  Desuden skønnes  

 indførelse af en 100 pct. kommunal finansiering af ledighedsydelsen at  

 være en stærk økonomisk tilskyndelse for kommunerne til  

 hurtigt at finde et fleksjob.
For det offentlige under ét er forslaget i  

 ændringsforslag nr. 3 om, at ledighedsydelsen imellem to fleksjob skal  

 finansieres 100 pct. af kommunerne, udgiftsneutralt.
Der skal dog som  

 konsekvens af lovforslaget overføres penge fra Socialministeriet til  

 kommunerne.
Det skønnes at dreje sig om 2,3 mio. kr. i 2000, 2,7 mio.  

 kr. i 2001, 3,4 mio. kr. i 2002 og 4,0 mio. kr. i 2003.
 Forslaget skal forhandles med de kommunale parter.
Ad nr. 1 og 2 Efter de gældende regler har personer, der er  

 visiteret til et fleksjob, ret til et tilbud fra kommunen.
 I erkendelse af, at der kan gå lidt tid, inden der  

 kan gives et tilbud, der er tilpasset den enkeltes nedsatte arbejdsevne, er  

 der foreslået en ledighedsydelse efter visitationen til fleksjob.
Det foreslås, at der ikke sættes nogen  

 varighedsgrænse for ledighedsydelsen.
Baggrunden for forslaget er en  

 frygt for, at kommunerne vil betragte en varighedsperiode på 3  

 måneder for ledighedsydelsen efter visitationen til et fleksjob som en  

 legitimering af, at kommunerne kan vente 3 måneder med at tilvejebringe  

 et fleksjob.
Forslaget skal tillige sikre, at retten til fleksjob får  

 et reelt indhold.
 Hvis der afslås et rimeligt tilbud om fleksjob,  

 bortfalder retten til ledighedsydelse efter visitationen.
 Vurderingen af, om et tilbud er rimeligt, sker efter  

  samme regler som ved vurdering af, om kontanthjælp kan udbetales.
Retten til ledighedsydelse bortfalder ved sygdom.  

 Ledighedsydelsen genoptages, når den pågældende igen er  

 rask nok til at stå til rådighed for et fleksjob.
Ledighedsydelse  

 efter visitationen kan ikke udbetales ved afholdelse af ferie.
Hvis der er  

 ret til ferie efter ferielovens regler herom, kan der efter aftale med  

 kommunen afholdes ferie, og udbetalingen af ledighedsydelsen kan genoptages  

 efter ferien.
Retten til ledighedsydelse er betinget af, at personen  

 inden visitationen til fleksjob enten ville have været berettiget til  

 at modtage sygedagpenge,  modtager sygedagpenge eller deltager i en  

 revalidering efter en erhvervsplan.
Ydelsen er således betinget af en  

 vis forudgående tilknytning til arbejdsmarkedet. Øvrige  

 visiterede til fleksjob vil normalt være berettigede til  

 kontanthjælp.
 I konsekvens af forslaget om at ophæve  

 tidsbegrænsningen for ledighedsydelsen mellem to fleksjob og for at  

 tilskynde kommunerne til at tilvejebringe fleksjob ved ledighed mellem to  

 fleksjob, foreslås tillige, at varighedsbegrænsningen for  

 ledighedsydelsen ved ledighed mellem to fleksjob ophæves.
 Retten til ledighedsydelse bevares ved flytning til en  

 anden kommune i lighed med, hvad der gælder, når en ansat i  

 fleksjob flytter kommune.
Ad nr. 3 For at tilskynde kommunerne til at oprette fleksjob  

 foreslås det, at kommunerne afholder samtlige udgifter til  

 ledighedsydelse ved ledighed.
Ledighedsydelse under ferie foreslås  

 fortsat refunderet af staten med 50 pct.
Jørn Pedersen (S)  

  Inger Bierbaum (S)  Karen J.
Klint (S)  

  Else Marie Mortensen (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Jens Heimburger (KF)  Knud Erik Kirkegaard (KF)  

  Inge Refshauge (DF)  Tove Videbæk (KRF)  

 nfmd.
 Frihed 2000 havde ikke medlemmer i udvalget.
