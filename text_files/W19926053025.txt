 Kassation af et parti blandede fiskevarer der alene må anvendes til  

 dyrefoder eller destrueres.
 Afgørelse: Ankenævnet finder efter en vurdering af de udtagne prøver, at  

 de pågældende varer alene må anvendes til dyrefoder eller destrueres.
 Sagsfremstilling m.v.: Fiskerikontrollen i Frederikshavn har bl.a. oplyst,  

 at man under et kontrolbesøg den 8. juli 1992 hos frysehuset Nyfrost A/S  

 tilbageholdte et parti blandede fiskevarer, som man ved en senere på  

 inspektoratet foretagen kvalitetsbedømmelse kasserede på grund af  

 frysetørring, ælde og harskhed.
 Det kasserede parti bestod af følgende varer:
- varenr. 19005482, frossen laks, 37 krt., i alt 740 kg - varenr. 20008081, k. rejer, 48 krt., i alt 240 kg - varenr. 20008081, k. rejer, 7 krt., i alt 35 kg - varenr. 20008081, k. rejer, 418 krt., i alt 2.090 kg - varenr. 25008267, rå rejer, 2 krt., i alt 456 kg Fiskerikontrollen har videre oplyst, at varenumre 19005482 er indsat på  

 frostlager den 8. november 1990, 20008081 (48+7 krt.) den 12. april 1989,  

 20008081 (418 krt.) den 27. marts 1990 samt 25008267 , den 5. december 1990.  

 Fiskerikontrollen anser det dog for sandsynligt, at partierne er en hel del  

 ældre, hvilket man imidlertid ikke har kunnet få bekræftet fra ejeren.
Svend Christensen har i anken anført, at nogle af fiskene kan anvendes og  

 at andre kan bruges i industrien.
Endelig har pågældende henvist til de  

 økonomiske konsekvenser af Fiskesrikontrollens afgørelse.
 Svend Christensen var repræsenteret ved Carsten Larsen, der godkendte  

 prøverne som værende repræsentative for partiet.
 Ved sagens behandling var Fiskerikontrollen i Frederikshavn repræsenteret  

 ved fiskerikontrollør Poul Erik Kirkedal.
