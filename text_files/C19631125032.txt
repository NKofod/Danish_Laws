Ifølge retsplejelovens § 999 som ændret ved l. 164/61 er der hjemmel til i  

 en bødedom at bestemme, at en bøde straks kan inddrives uden at afvente  

 udløbet af ankefristen eller ankeafkald, når der er grund til at antage, at  

 den dømte vil forlade landet eller på anden måde søge at unddrage sig  

 fuldbyrdelse.
I en af statsadvokaten i Sønderborg forelagt sag var det  

 spørgsmål rejst, om der i medfør af denne bestemmelse straks kunne beordres  

 afsoning over for en person uden fast bopæl, som førte en omflakkende  

 tilværelse, og som var anset med en bøde på 150 kr. for overtrædelse af  

 politivedtægtens beruserbestemmelser.
I overensstemmelse med statsadvokatens  

 opfattelse og med støtte i lovens motiver udtales det herfra, at denne regel  

 ikke kunne antages at give adgang til at bestemme fuldbyrdelse ved afsoning.
