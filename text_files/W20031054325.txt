Klage  

 over tvangsfikseringer og indgivelse af beroligende injektion Tvangsfiksering den 13. maj 2003:
Sundhedsvæsenets Patientklagenævn fandt, at  

 betingelserne for tvangsfiksering var opfyldt, idet der var en nærliggende  

 fare  

 for, at patienten selv eller andre ville lide skade på legeme eller helbred.  

 Nævnet lagde vægt på, at han i perioden op til tvangsfikseringen var blevet  

 tiltagende opkørt og psykomotorisk urolig, truende, råbende og befalende.  

 Personalet i afdelingen kunne ikke tale ham til ro, og først da politi var  

 tilkaldt, lykkedes det at bringe ham til stuen, hvor han atter blev  

 udadreagerende og truende, idet han slog og sparkede ud efter alt og alle.  

 Nævnet fandt endvidere, at tvangsfikseringen opfyldte kravet om mindst  

 indgribende foranstaltning og lagde vægt på, at man forinden fiksering med  

 bælte forgæves havde forsøgt at berolige patienten ved at føre ham til sin  

 stue, og tilbudt ham beroligende medicin uden tilstrækkelig effekt.
Nævnet  

 fandt endvidere, at anlæggelsen af hånd- og fodremme initialt var i  

 overensstemmelse med kravet om mindst indgribende foranstaltning, idet han  

 slog  

 voldsomt ud og sparkede efter personalet.
Ca. 2 timer senere blev begge  

 håndremme og den ene fodrem løsnet, mens den sidste fodrem blev løsnet den  

 16.  

 maj 2003. Under hele perioden blev der vekslet mellem anlæggelse af fodrem på  

 højre og venstre fod.
 Sundhedsvæsenets Patientklagenævn fandt endvidere, at  

 udstrækningen af tvangsfikseringen opfyldte kravet om mindst indgribende  

 foranstaltning og lagde vægt på, at patienten var bæltefikseret fra den 13.  

 maj  

 kl. 12.50 til den 19. maj 2003 kl. 10.30, det vil sige næsten 6 døgn, og at  

 det  

 i denne periode løbende og dagligt blev vurderet, om indikationen for  

 tvangsfiksering fortsat var til stede, ligesom hånd- og fodremme successivt  

 blev løsnet, efterhånden som hans tilstand blev bedre.
Nævnet lagde således vægt på, at patienten den 14. maj  

 2003 smed rundt med et askebæger, kastede en stol mod fjernsynet og senere en  

 urinkolbe efter personalet, og at det med baggrund i hans urolige, agiterede  

 og  

 aggressive tilstand ikke var muligt at indgå bæredygtige aftaler med ham,  

 hvorfor tvangsfiksering med bælte og én fodrem blev opretholdt.
Dagen efter  

 var  

 patienten fortsat truende overfor personalet, latent aggressiv, usamlet og  

 ikke  

 korrigerbar.
Den 16. maj 2003 havde han storhedsforestillinger, var  

 devaluerende over for personalet og havde kastet en toilettaske mod døren,  

 ligesom han kun magtede kontakt i 10 minutter, hvorefter han blev vred og  

 udskældende.
Den 17. maj 2003 blev han under en samtale mere og mere  

 aggressiv  

 og kylede til sidst sit tøj hen af gulvet.
Den 18. maj 2003 var han lidt mere  

 hurtigkørende og springende i tankegangen.
Den 19. maj 2003 blev han kl.  

 10.30  

 løsnet af bæltet, da det her blev vurderet, at det var muligt at indgå en  

 aftale med ham.
Under mødet i Det lokale Psykiatriske Patientklagenævn  

 anførte  

 overlægen, at han under hele fikseringen var truende.
Indgivelse af beroligende medicin den 13. maj 2003 Sundhedsvæsenets Patientklagenævn fandt, at  

 betingelserne for at indgive beroligende medicin den 13. maj 2003 var  

 opfyldt,  

 idet det var nødvendigt at bringe patienten til ro med henblik på bedring af  

 hans tilstand.
Nævnet lagde vægt på, at patienten var voldsomt opkørt og  

 urolig.
Nævnet fandt endvidere, at indgivelsen af beroligende medicin  

 opfyldte  

 kravet om mindst indgribende foranstaltning og lagde vægt på, at patienten  

 forinden var søgt skærmet af personalet og tilbudt beroligende medicin, som  

 imidlertid ikke havde tilstrækkelig effekt.
Yderligere beroligende medicin  

 blev  

 givet i den hensigt at bringe ovennævnte tvangsfiksering til ophør hurtigst  

 muligt.
