Betænkning afgivet af Arbejdsmarkedsudvalget den 17. maj  

 2006 Betænkning over Forslag til folketingsbeslutning om tillæg til  

 den nedsatte kontanthjælp til unge under 25 år med psykiske lidelser [af Thomas Adelskov (S),  

 Elisabeth Geday (RV),  

 Anne Baastrup (SF) og Jørgen Arbo‑Bæhr&nbsp  

 ;(EL)] 1. Ændringsforslag Dansk Folkepartis medlemmer af udvalget har stillet 3  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 5. april 2006 og var til  

 1. behandling den 9. maj 2006. Beslutningsforslaget blev efter 1. behandling  

 henvist til behandling i Arbejdsmarkedsudvalget.
Som bilag 2 til betænkningen  

 er optrykt notat fra Dansk Folkeparti om målgruppen for berettigelse til det  

 særlige  

 tillæg til kontanthjælpen.
Møder Udvalget har behandlet beslutningsforslaget i 2 møder.
Tidligere behandling af spørgsmål om nedsat  

 kontanthjælp til unge med psykiske lidelser Udvalget har forud for fremsættelsen af beslutningsforslaget  

 behandlet spørgsmålet om den nedsatte kontanthjælp til unge med psykiske  

 lidelser.
Udvalget har modtaget flere skriftlige og mundtlige henvendelser  

 fra Landsforeningen  

 Sind m.fl., Opus København og Dansk Socialrådgiverforening, og udvalget har  

 stillet spørgsmål til skriftlig og mundtlig besvarelse til statsministeren,  

 beskæftigelsesministeren  

 og socialministeren.
Henvendelserne og ministrenes svar m.v. er blevet omdelt  

 som bilag til dette forslag.
3. Indstillinger og politiske bemærkninger Et  

  

 flertal  

  

 i udvalget  

 (S, DF, RV, SF og EL) indstiller beslutningsforslaget til  

  

 vedtagelse  

  

 med de stillede ændringsforslag.
 Socialdemokratiets, Dansk Folkepartis, Det Radikale Venstres,  

 Socialistisk Folkepartis og Enhedslistens medlemmer af udvalget  

  er enige om at pålægge regeringen at  

 fremsætte et lovforslag, der vil give unge mennesker, der på grund  

 af  

 psykiske lidelser ikke umiddelbart kan påbegynde et uddannelsesforløb eller  

 et  

 arbejde, et tillæg til deres nedsatte kontanthjælp, så de kan få ro til at  

 blive  

 raske og ikke skal bekymre sig om en meget dårlig økonomi.
Tillægget er tiltænkt en  

 mindre gruppe unge med skizofrene lidelser, som det fremgår af bilaget til  

 beslutningsforslaget.
Disse unge er i mange tilfælde tvunget til at forblive  

 på  

 kontanthjælp i længere tid på grund af deres sygdom.
Af hensyn til de unges  

 behandlingsforløb er det i en periode nødvendigt at være uden arbejde eller  

 undervisning.
Behandlingen skal desuden forebygge, at de unges psykiske  

 lidelser  

 udvikler sig til en mere permanent tilstand.
 Socialdemokratiets, Det Radikale  

 Venstres, Socialistisk Folkepartis og Enhedslistens medlemmer af udvalget  

 havde  

 gerne set, at forslaget også var kommet psykisk syge på starthjælp til gode,  

 men vil hellere støtte et forslag, der i det mindste hjælper nogle psykisk  

 syge,  

 end slet ikke hjælpe nogen.
 Et  

  

 mindretal  

  

 i udvalget  

 (V og KF) vil stemme hverken for eller imod beslutningsforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (DF), tiltrådt af et  

  

 mindretal  

  

 (S, RV, SF og EL):
Til teksten 1)  

  

 Datoen »1. maj 2006« ændres til: »1.  

 januar 2007«.
[Ændret fremsættelsestidspunkt] 2)  

  

 Som  

  

 2. pkt.  

  

 indsættes:
»Undtaget fra forslaget er personer, der modtager starthjælp i  

 henhold til lov om aktiv socialpolitik, og personer, der ikke er omfattet af  

 de  

 på bilag 1 opførte sygdomme.« [Præcisering af forslagets målgruppe] Nyt bilag 3)  

  

 Som bilag 1 til beslutningsforslaget  

 indsættes:
»Bilag 1 Sygdomme omfattet af folketingsbeslutningen Skizofreni, skizotypisk sindslidelse, vedvarende psykotiske tilstande,  

 korterevarende psykotiske tilstande, skizoaffektiv lidelse og uspecificerede  

 ikke organisk betingede psykoser.« [Præcisering af sygdomsbegrebet] Bemærkninger Til nr. 1 Det er næppe muligt at pålægge regeringen at fremsætte forslaget  

 om tillæg til den nedsatte kontanthjælp til unge under 25 år med psykiske  

 lidelser  

 inden den 1. maj 2006. Ændringsforslaget rykker datoen til den 1. januar  

 2007,  

 hvilket er mere realistisk.
Til nr. 2 Dansk Folkeparti ønsker ikke, at personer der modtager  

 starthjælp i henhold til lov om aktiv so-cialhjælp skal modtage tillæg.  

 Derudover  

 ønsker Dansk Folkeparti, at det kun er personer med en psykisk sygdom  

 omfattet  

 af bilag 1 til folketingsbeslutningen, der skal være omfattet.
Til nr. 3 Der indsættes et bilag 1,  

 hvori er opregnet de psykiske lidelser, som er omfattet af forslaget, dvs.  

 skizofreni,  

 skizotypisk sindslidelse, vedvarende psykotiske tilstande, korterevarende  

 psykotiske  

 tilstande, skizoaffektiv lidelse og uspecificerede ikke organisk betingede  

 psykoser.
 En oversigt over Folketingets sammensætning er optrykt i  

 betænkningen.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)  

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kirsten Brosbøl (S)   

 Jytte Andersen (S)  

  

  nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 116 Bilagsnr.
Titel 1 Materiale tidligere omdelt på alm. del 2 1. udkast til betænkning 3 Notat om målgruppen for berettigelse til særlige tillæg  

 til kontanthjælpen Bilag 2 Notat fra Dansk Folkeparti om målgruppen for  

 berettigelse til det særlige tillæg til kontanthjælpen Målgruppen for berettigelse til det særlige tillæg  

 til kontanthjælpen Nærværende notat er udfærdiget i et samarbejde mellem SIND, LAP,  

 Bedre Psykiatri, De 9, Opus og Dansk Socialrådgiverforening.
Notatet  

 bestræber  

 sig på at afgrænse, hvilke unge der bør tildeles et særligt behovsbestemt  

 tillæg til kontanthjælpen i en periode, hvor de på grund af deres ganske  

 særlige problemer er ude af stand til at forholde sig til uddannelse og  

 beskæftigelse.
Alder og forsørgelse 18-24-årige  

 kontanthjælpsmodtagere Diagnose Unge, der  

 diagnosticeres inden for det skizofrene spekter (også kaldet F 2 i henhold  

 til  

 WHOs diagnosesystem ICD-10). Det skizofrene spekter omfatter  

 skizofreni,  

 skizotypisk sindslidelse, vedvarende psykotiske tilstande, korterevarende  

 psykotiske tilstande, skizoaffektiv lidelse og uspecificerede ikke organisk  

 betingede psykoser.
Der er et betydeligt overlap mellem de forskellige  

 tilstande  

 inden for det skizofrene spekter med hensyn til symptomer, men bortset fra  

 korterevarende psykotiske tilstande er det et fællestræk for alle  

 tilstandene,  

 at de medfører længerevarende forstyrrelser af det psykiske og sociale  

 funktionsniveau.
Skizofreni er den  

 hyppigste og mest alvorlige sygdom blandt de tilstande, der er beskrevet i  

 det  

 skizofrene spekter (ca. 2/3 af patienterne). Skizofreni er en sindslidelse,  

 der  

 kan forløbe meget forskelligt.
For nogles vedkommende er forløbet ret  

 gunstigt,  

 men i mange tilfælde er der tale om en kronisk lidelse med gentagne  

 psykotiske  

 episoder eller vedvarende psykose.
Patienten er præget af gennemgribende  

 forstyrrelser af såvel tænkning som social funktionsevne og kan være plaget  

 af  

 vrangforestillinger samt hallucinationer.
Ofte har vrangforestillingerne  

 forfølgelsesindhold (paranoia), og hallucinationerne optræder hos de fleste i  

 form af stemmer, som patienten hører inde i sit hoved.
Disse symptomer kan  

 være  

 ledsaget af betydelige temperamentsmæssige og følelsesmæssige udsving.
I  

 sjældne tilfælde kan patientens tale være ulogisk og til tider  

 usammenhængende  

 på grund af tankeforstyrrelser.
Hos mange patienter ses såkaldte negative  

 symptomer  

 i form af blandt andet tiltagende isolationstendens, passivitet,  

 initiativløshed  

 og indsynken i sig selv.
Diagnosticering af  

 tilstande i det skizofrene spekter hviler på grundig psykiatrisk klinisk  

 undersøgelse  

 og er en specialistopgave.
En bevilling af et tillæg til kontanthjælpen  

 forudsætter en sådan diagnose.
Varighed En undersøgelse på  

 Projekt OPUS på Nørrebro af nyligt afsluttede patienter viser, at de alle har  

 modtaget kontanthjælp i 2 år eller mere, inden deres sag bliver afgjort med  

 revalidering, tilbagevenden til arbejdsmarkedet eller førtidspension.
Antal Tal fra Demografisk Institut og Opus viser, at ca. 250  

 kontanthjælpsmodtagere i aldersgruppen 18-24 år hvert år rammes af sygdomme  

 inden for F 2-spektret.
Dette svarer til, at ca. 500 unge på årsbasis  

 vurderes  

 at være berettiget til tillægget, eftersom den gennemsnitlige varighed, jf.  

 ovenstående, er på 2 år.
