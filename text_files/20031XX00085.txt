Skriftlig fremsættelse (18. november 2003) Svend Auken  

  

 (S):
 Som ordfører for forslagsstillerne tillader jeg mig herved for  

 Folketinget at fremsætte:
 Forslag til  

 folketingsbeslutning om nedsættelse af en forfatningskommission.
(Beslutningsforslag nr.
B 51).
Den nuværende grundlov er 50 år gammel.
I den forløbne tid  

 har meget ændret sig i det danske samfund og ikke mindst i dets  

 internationale  

 relationer.
Følgelig lever den danske grundlov ikke længere op til de krav,  

 som  

 må stilles til en tidssvarende forfatning for vort moderne demokrati.
 For at få belyst baggrunden for beslutningerne i vor  

 demokratiske styreform nedsatte Folketinget i 1994 et magtudredningsudvalg.  

 Opgaven blev senere overdraget til en uafhængig forskergruppe, der nu har  

 afgivet en lang række betænkninger.
I tilslutning til grundlovsjubilæet bad Folketinget i 1999  

 en bredt sammensat styregruppe om at forestå og inspirere til en folkelig  

 grundlovsdebat.
Ikke mindst på højskoler og efterskoler samt i lokale  

 partiforeninger har mange mennesker drøftet, hvorledes en tidssvarende dansk  

 grundlov kunne udformes, og mange har deltaget i de udskrevne konkurrencer  

 herom.
 På denne baggrund finder Socialdemokraterne, at tiden er  

 inde til, at Folketinget nedsætter en forfatningskommission, der skal  

 udarbejde  

 et forslag til en ny grundlov.
 I sit arbejde kan forfatningskommissionen hente inspiration  

 i den svenske og den finske forfatning, i den europæiske  

 menneskerettighedskonvention og i EUs charter om grundlæggende  

 rettigheder.  

 Forfatningskommissionen skal også kunne hente bistand fra inden- og  

 udenlandske  

 eksperter.
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
