Cirkulære om erhvervsmæssig  

 udøvelse af kunstnerisk aktivitet i selskabsform   genoptagelse 1.
 1.1.	Højesteret bemærkede følgende:
 Det er ubestridt, at appellanten kan udøve selvstændig  

 erhvervsvirksomhed som kunstner gennem et anpartsselskab.
 Det forhold, at selskabets virksomhed i det væsentlige vil  

 bestå i udbud af kunstneriske aktiviteter, som kun kan opfyldes af  

 appellanten selv, adskiller ikke virksomheden afgørende fra anden  

 erhvervsudøvelse, som i de senere år også i  

 skattemæssig henseende er anerkendt udøvet i selskabsform.
Uanset den af indstævnte påberåbte mangeårige  

 administrative praksis finder Højesteret herefter, at der hverken i  

 statsskattelovens § 4 eller på andet grundlag er fornøden  

 hjemmel til at frakende udøvelse af kunstnerisk virksomhed i  

 selskabsform skattemæssig betydning.
Højesteret tager derfor  

 appellantens påstand til følge.
 2.	Genoptagelse.
 Skatteansættelser, hvor skattemyndighederne har nægtet at  

 anerkende, at indkomst ved selvstændig erhvervsvirksomhed kan  

 udøves i selskabsform med den begrundelse, at den udførte  

 aktivitet alene kan opfyldes af personen selv (manglende mulighed for  

 substitution), kan tillades genoptaget.
Det får betydning for kunstnere, forfattere, sportsfolk m.fl.  

 Derimod ændrer det ikke på den gældende praksis om  

 lønmodtagere, der ønsker at »sætte sig selv på  

 aktier«, jf.
LV 1997 pkt.
S.C.1.1.1.
 Det er en forudsætning for genoptagelse, at der foreligger  

 selvstændig erhvervsvirksomhed og at denne virksomhed i øvrigt  

 kan drives i selskabsform efter gældende lovgivning.
Der er også anledning til særligt at fremhæve, at  

 højesteretsdommen ikke ændrer på, at det er vedkommende  

 skatteyder personligt - og ikke hans selskab - der er rette indkomstmodtager,  

 hvis det efter en konkret vurdering må konstateres, at det er  

 skatteyderen personligt - og ikke selskabet - som er den reelt forpligtede og  

 berettigede overfor medkontrahenten.
Det bliver altså nødvendigt  

 at foretage en nærmere bedømmelse af kontraktsforholdet i det  

 enkelte tilfælde.
 3.	Omgørelse.
I tilfælde, hvor skattemyndighederne har bevilget  

 skattemæssig omgørelse, således at de indtægter som  

 selskabet har modtaget og indtægtsført er tilladt tilbagebetalt  

 til personaktionæren, hvorved selskabets skatteansættelse er  

 nedsat, skal eventuel anmodning om fornyet omgørelse rettes til den  

 skatteansættende myndighed, der træffer afgørelse efter  

 gældende omgørelsespraksis.
Hvis det er Ligningsrådet, som  

 har bevilget omgørelse, skal henvendelsen dog rettes til  

 Ligningsrådet.
 4.	Ansøgning om genoptagelse efter punkt 2 og omgørelse  

 efter punkt 3 kan ske fra og med indkomståret 1995.
Ansøgningen skal indgives til skattemyndighederne inden  

 udgangen af marts måned 1999, på hvilket tidspunkt  

 cirkulæret bortfalder.1) Told- og Skattestyrelsen, den 28. oktober  

 1998 Frantz Howitz /Niels Kristensen 1)   I Told- og  

 Skattestyrelsens egen fortløbende nummerrække har  

 cirkulæret nr. 1998-27.
