Nr LSF 299 Forslag til Lov om ændring af lov om afgift af visse detailsalgspakninger  

 (Afgift af visse poser af papir eller plast m.v.) Fremsat af skatteministeren (Stavad) den 19. maj 1993 Vedtaget ved tredjebehandling den 24. juni 1993 Lov nr. 488 af 30/06/1993 § 1 I lov om afgift af visse detailsalgspakninger, jf. lovbekendtgørelse nr.  

 616 af 14. oktober 1988, som ændret senest ved § 24 i lov nr. 1073 af 23.  

 december 1992, foretages følgende ændringer:
 1. Lovens titel affattes således:
 »Lov om afgift af visse detailsalgspakninger og visse poser af  

 papir eller plast m.v.«.
 2. I afsnit I indsættes efter § 2:
» § 2 a.
Der svares tillige afgift af poser fremstillet af  

 papir eller plast m.v. med et rumindhold op til hank eller lignende på mindst  

 5 l.
§ 2 b.
Afgiften udgør pr. kg:
 3. I § 6 indsættes efter stk. 2 som nyt stykke:
»Stk. 3. De statslige told- og skattemyndigheder kan meddele  

 mellemhandlere godtgørelse af den erlagte afgift af poser, der leveres til de  

 i stk. 2 nævnte formål.« Stk. 3-6 bliver herefter stk. 4-7.
 4. I § 6, stk. 5, der bliver stk. 6, ændres »stk.  

 1-4« til: »stk. 1-5«.
 5. I § 7, stk. 1, indsættes efter »(beholdere)»:  

 »og poser«.
 6. I § 7 a, stk. 1, 1. og 2. pkt., indsættes efter  

 »(beholderne)»: »eller poserne«.
 7. I § 18, stk. 1, nr. 3, ændres »§ 6, stk. 1-4«  

 til: »§ 6, stk. 1-5«.
 8. I § 20, stk. 2, sidste pkt., ændres »stk. 2 og  

 3« til: »stk. 2-4«.
§ 2 Stk. 1. Loven træder i kraft den 1. januar 1994, jf. dog stk. 3.
 Stk. 2. Loven finder anvendelse på varer, der fra og med den 1.  

 januar 1994 udleveres fra registrerede virksomheder, angives til fortoldning  

 eller modtages fra udlandet.
 Stk. 3. Virksomheder, der skal registreres fra lovens  

 ikrafttræden, skal anmelde sig til registrering hos de statslige told- og  

 skattemyndigheder senest den 17. december 1993.
 Stk. 4. Virksomheder, der registreres fra lovens ikrafttræden,  

 skal senest den 16. januar 1994 fremsende en opgørelse over lagerbeholdningen  

 af afgiftspligtige varer den 1. januar 1994 til de statslige told- og  

 skattemyndigheder.
Stk. 5. Andre virksomheder, der den 1. januar 1994 har en  

 lagerbeholdning på 5.000 stk. poser eller derover, skal senest den 16. januar  

 1994 til de statslige told- og skattemyndigheder fremsende en opgørelse over  

 deres samlede lagerbeholdning ved lovens ikrafttræden.
Virksomheder skal give  

 de statslige told- og skattemyndigheder adgang til at kontrollere de  

 indsendte opgørelser ved eftersyn af lagre, forretningsbøger m.v.  

 Virksomhedernes indehavere og de i virksomhederne beskæftigede personer skal  

 yde de statslige told- og skattemyndigheder al fornøden vejledning og hjælp.
Stk. 6. Virksomheder, der er omfattet af stk. 5, og som ikke  

 registreres efter lovens § 3, stk. 1 eller 2, inden nærværende lov træder i  

 kraft, skal senest den 31. januar 1994 indbetale afgift af den i stk. 5  

 nævnte lagerbeholdning til de statslige told- og skattemyndigheder.
Ved  

 opgørelsen af afgiften kan anvendes en afgiftssats på 50 øre pr. pose for  

 hele lagerbeholdningen.
Betales afgiften ikke rettidigt, finder lovens § 11,  

 stk. 2, tilsvarende anvendelse.
 Stk. 7. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug for  

 afgiftskontrollen, straffes med bøde.
 Stk. 8. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Oprindeligt fremsat forslag § 1 I lov om afgift af visse detailsalgspakninger, jf. lovbekendtgørelse nr.  

 616 af 14. oktober 1988, som ændret senest ved § 24 i lov nr. 1073 af 23.  

 december 1992, foretages følgende ændringer:
 1. Lovens titel affattes således:
 »Lov om afgift af visse detailsalgspakninger og visse poser af papir  

 eller plast m.v.«.
 2. I afsnit I indsættes efter § 2:
»§ 2 a.
Der svares tillige afgift af poser fremstillet af papir eller  

 plast m.v. med et rumindhold op til hank eller lignende på mindst 5 l.
§ 2 b.
Afgiften udgør pr. kg:
 3. I § 6 indsættes efter stk. 2 som nyt stykke:
 »Stk. 3. De statslige told- og skattemyndigheder kan meddele  

 mellemhandlere godtgørelse af den erlagte afgift af poser, der leveres til de  

 i stk. 2 nævnte formål.«.
 Stk. 3-6 bliver herefter stk. 4-7.
 4. I § 6, stk. 5, der bliver stk. 6, ændres, »stk.  

 1-4« til: »stk. 1-5«.
 5. I § 7, stk. 1, indsættes efter »(beholdere)»:  

 »og poser«.
 6. I § 7 a, stk. 1, 1. og 2. pkt., indsættes efter  

 »(beholderne)»: »eller poserne«.
 7. I § 18, stk. 1, nr. 3, ændres »§ 6, stk. 1-4« til:  

 »§ 6, stk. 1-5«.
 8. I § 20, stk. 2, sidste pkt. ændres »stk. 2 og  

 3« til: »stk. 2-4«.
§ 2 Stk. 1. Loven træder i kraft den 1. januar 1994, jf. dog stk. 3.
 Stk. 2. Loven finder anvendelse på varer, der fra og med den 1.  

 januar 1994 udleveres fra registrerede virksomheder, angives til fortoldning  

 eller modtages fra udlandet.
 Stk. 3. Virksomheder, der skal registreres fra lovens ikrafttræden, skal  

 anmelde sig til registrering hos de statslige told- og skattemyndigheder  

 senest den 17. december 1993.
 Stk. 4. Virksomheder, der registreres fra lovens ikrafttræden,  

 skal senest den 16. januar 1994 fremsende en opgørelse over lagerbeholdningen  

 af afgiftspligtige varer den 1. januar 1994 til de statslige told- og  

 skattemyndigheder.
Stk. 5. Andre virksomheder, der den 1. januar 1994 har en  

 lagerbeholdning på 5.000 stk. poser eller derover, skal senest den 16. januar  

 1994 til de statslige told- og skattemyndigheder fremsende en opgørelse over  

 deres samlede lagerbeholdning ved lovens ikrafttræden.
Virksomheder skal give  

 de statslige told- og skattemyndigheder adgang til at kontrollere de  

 indsendte opgørelser ved eftersyn af lagre, forretningsbøger m.v.  

 Virksomhedernes indehavere og de i virksomhederne beskæftigede personer skal  

 yde de statslige told- og skattemyndigheder al fornøden vejledning og hjælp.
Stk. 6. Virksomheder, der er omfattet af stk. 5, og som ikke  

 registreres efter lovens § 3, stk. 1 eller 2, inden nærværende lov træder i  

 kraft, skal senest den 31. januar 1994 indbetale afgift af den i stk. 5  

 nævnte lagerbeholdning til de statslige told- og skattemyndigheder.
Ved  

 opgørelsen af afgiften kan anvendes en afgiftssats på 50 øre pr. pose for  

 hele lagerbeholdningen.
Betales afgiften ikke rettidigt, finder lovens § 11,  

 stk. 2, tilsvarende anvendelse.
 Stk. 7. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug for  

 afgiftskontrollen, straffes med bøde.
 Stk. 8. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Bemærkninger til lovforslaget Almindelige bemærkninger Lovforslaget er et led i regeringens forslag om en gennemgribende  

 omlægning af skattesystemet.
Der henvises til bemærkningerne til det samtidig  

 hermed fremsatte forslag til lov om ændring af personskatteloven og andre  

 skattelove (Skatteomlægning). Lovforslaget, der indfører afgift af visse  

 poser af papir eller plast m.v., er et led i miljøindsatsen.
 Såvel ud fra et miljøsynspunkt som et konkurrenceforvridningssynspunkt bør  

 poser såvel af papir som plast m.v. afgiftsbelægges.
 Lovforslaget tager sigte på at afgiftspålægge de typer poser, der med  

 rimelighed kan erstattes af stofposer, bærenet, tasker og lignende.
 For at afgrænse afgiftspligtige poser i forhold til f.eks. de  

 traditionelle affaldsposer, fryseposer og de brune papirsposer foreslås det  

 kun at afgiftsbelægge poser med hank (eller forberedt til hank) eller  

 lignende.
 Det foreslås endvidere, at der fastsættes et mindstemål, således at små  

 poser, der mere kan betragtes som emballage, ikke afgiftspålægges.
En pose, der opfylder disse kriterier er også afgiftspligtig, selv om den  

 bruges som en almindelig emballage, pose og lign., f.eks. til frugt eller  

 grønt hos detailhandleren.
Derimod vil poser, der indeholder f.eks. mel,  

 sukker, hunde- og kattemad, toiletpapir og køkkenruller, og som normalt er  

 lukkede, ikke være omfattet af afgiftspligten, selv om de er forsynet med  

 hank.
 For at undgå for stor hamstring foreslås det, at lagre på over 5.000 poser  

 skal beskattes.
Provenumæssige konsekvenser Det årlige forbrug af poser, der foreslås afgiftsbelagt, kan skønsmæssigt  

 anslås til henved 1 mia. stk.
Heraf skønnes plastposer at udgøre ca. 75 pct.,  

 mens forbruget af papirsposer anslås til ca. 25 pct. af det samlede forbrug.
 Efter lovforslaget udgør afgiften ca. 50 øre svarende til 62,5 øre  

 inklusive moms for en plastpose a ca. 25 g og en papirspose a ca. 55 g.
 Under forudsætning af uændret adfærdsmønster skønnes forslaget at medføre  

 en årlig provenugevinst på ca. 500 mill. kr. eksklusive moms.
Den foreslåede afgift forventes at medføre et fald i forbruget af poser og  

 ændringer i posernes vægt og volumen.
Hvis det antages, at virkningen heraf  

 nedbringer den skønnede provenugevinst med næsten halvdelen, kan den årlige  

 provenugevinst anslås til omkring 275 mill.kr. eksklusive moms svarende til  

 omkring 350 mill.kr. inklusive moms.
 Det bemærkes, at den anførte ændring i adfærdsmønstret er forbundet med  

 stor usikkerhed.
Administrative konsekvenser Der henvises til de administrative bemærkninger i forslag til lov om  

 ændring af personskatteloven og andre skattelove (Skatteomlægning).' Bemærkninger til lovforslagets enkelte bestemmelser Til § 1 Ad nr. 1.
 Det foreslås, at lovens titel ændres, således at den dækker det nye  

 afgiftspligtige område.
 Ad nr. 2.
Den foreslåede afgift omfatter poser af papir eller plast m.v. med et  

 rumindhold på mindst 5 l op til hank eller lignende.
Det foreslås, at  

 afgiften fastsættes til 9 kr. pr. kg for papirsposer og 20 kr. pr. kg for  

 plastposer, hvilket svarer til ca. 50 øre pr. standardpose.
 Ad nr. 3.
 Den gældende bestemmelse om afgiftsgodtgørelse ved levering til udlandet  

 af afgiftsberigtigede varer, ved levering til provianteringsvirksomheder og  

 til brug og salg i skibe og fly i udenrigsfart udvides til også at omfatte  

 poser.
 Ad nr. 4 og 5.
 Ændringerne er en konsekvens af ændringerne under nr. 2.
Til § 2 Det foreslås, at loven træder i kraft den 1. januar 1994.
Det foreslås, at virksomheder, der med henblik på udlevering af poser til  

 forbrug har et lager på 5.000 stk. eller derover, skal udarbejde og indsende  

 en lageropgørelse til de statslige told- og skattemyndigheder senest 14 dage  

 efter lovens ikrafttræden.
Såfremt disse virksomheder ikke registreres, skal  

 de indbetale afgift af lageret senest 1 måned efter ikrafttrædelsen.  

 Virksomheder, der undlader at indsende lageropgørelsen, kan straffes.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om afgift af visse detailsalgspakninger, jf. lovbekendtgørelse nr.  

 616 af 14. oktober 1988, som ændret senest ved § 24 i lov nr. 1073 af 23.  

 december 1992, foretages følgende ændringer:
 1. Lovens titel affattes således:
»Lov om afgift af visse detailsalgspakninger og visse poser af papir  

 eller plast m.v.« Lov om afgift af visse detailsalgspakninger.
 I afsnit I indsættes efter § 2:
2. »§ 2 a.
Der svares tillige afgift af poser  

 fremstillet af papir eller plast m.v. med et rumindhold op til hank eller  

 lignende på mindst 5 l.
§ 2 b.
Afgiften udgør pr. kg:
 3. I § 6 indsættes efter stk. 2 som nyt stykke:
»Stk. 3. De statslige told- og skattemyndigheder kan meddele  

 mellemhandlere godtgørelse af den erlagte afgift af poser, der leveres til de  

 i stk. 2 nævnte formål.« 4. I § 6, stk. 5, der bliver stk. 6, ændres »stk.  

 1-4« til: »stk. 1-5«.
§ 6. - - - Stk. 5. Skatteministeren fastsætter de nærmere regler for  

 afgiftsfritagelse og afgiftsgodtgørelse efter stk. 1-4.
- - - 5. I § 7, stk. 1, indsættes efter »(beholdere)»:  

 »og poser«.
§ 7. Af pakninger (beholdere), der indføres fra steder uden for EF  

 eller fra visse områder, der ikke er omfattet af de pågældende EFlandes  

 afgiftsområde, svares afgiften ved indførslen, medmindre varerne indføres  

 efter reglerne i § 3 a.
Afgiften afregnes efter reglerne i toldlovens kapitel  

 8, jf. dog stk. 2.
 6. I § 7 a, stk. 1, 1. og 2. pkt., indsættes efter  

 »(beholderne)»: »eller poserne«.
§ 7 a.
I andre tilfælde svares afgiften i forbindelse med  

 varemodtagelsen her i landet, medmindre pakningerne (beholderne) modtages  

 efter reglerne i § 3 a.
Erhvervsdrivende varemodtagere skal inden afsendelsen  

 af pakningerne (beholderne) fra udlandet anmelde sig hos de statslige told-  

 og skattemyndigheder.
Anmeldelsen er gældende for 5 år.
 7. I § 18, stk. 1, nr. 3, ændres »§ 6, stk. 1-4«  

 til: »§ 6, stk. 1-5«.
§ 18. - - - 3. Tilsidesætter vilkår, der er fastsat i medfør af § 6, stk. 1-4.
- - - 8. I § 20, stk. 2, sidste pkt. ændres »stk. 2 og  

 3« til: »stk. 2-4«.
§ 20. - - - Stk. 2. Afgiften af de nævnte varer kan afkræves til betaling  

 senest 14 dage efter påkrav.
Tilsvarende gælder, hvis en virksomhed har  

 modtaget et for stort beløb i godtgørelse efter § 6, stk. 2 og 3.
