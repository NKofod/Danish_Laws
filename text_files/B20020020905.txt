Bekendtgørelse om ændring af  

 bekendtgørelse om formålet  

 med undervisningen i folkeskolens fag og obligatoriske emner  

 med angivelse af centrale kundskabs- og færdighedsområder § 1 I bekendtgørelse nr. 482 af 6. juni 1994 om formålet med  

 undervisningen i folkeskolens fag og obligatoriske emner med angivelse af  

 centrale kundskabs- og færdighedsområder, som ændret ved  

 bekendtgørelse nr. 702 af 7. august 1995 og bekendtgørelse nr.  

 154 af 7. marts 2001, foretages følgende ændringer:
 1. Før § 1 indsættes som overskrift:
»Kapitel 1 Fællesregler«.
 2. Efter § 1 indsættes som overskrift:
»Kapitel 2 Fag og emner«.
 3. Før § 1 a indsættes overskriften:  

»Dansk«.
 4. § 2 og overskriften hertil affattes  

 således:
»Engelsk § 2. Formålet med undervisningen i engelsk er, at  

 eleverne tilegner sig kundskaber og færdigheder, således at de  

 kan forstå talt og skrevet engelsk og kan udtrykke sig mundtligt og  

 skriftligt.
Undervisningen skal samtidig udvikle elevernes bevidsthed om  

 engelsk sprog og sprogbrug samt om sprogtilegnelse.
Stk. 2. Undervisningen skal skabe rammer for oplevelse,  

 indsigt og samarbejde samt styrke elevernes aktive medvirken.
Herved skal  

 undervisningen bidrage til, at eleverne bevarer lysten til at  

 beskæftige sig med sprog og kultur til fremme af deres videre  

 udvikling.
 Stk. 3. Undervisningen skal give eleverne indsigt i kultur- og  

 samfundsforhold i engelsktalende lande og derved styrke deres internationale  

 forståelse og forståelse af egen kultur.«.
 5. Efter § 2 indsættes:
»§ 2 a.
Undervisningen skal lede frem mod, at eleverne har  

 tilegnet sig kundskaber og færdigheder inden for området  

kommunikative færdigheder, der sætter dem i stand til  

 at 1)	forstå talt engelsk om kendte og ukendte emner fra  

 dagligdagen, 2)	forstå hovedindholdet af lyd- og billedmedier, hvor  

 forskellige regionale og sociale sproglige varianter forekommer, når  

 emnerne er genkendelige, 3)	deltage i samtaler mellem flere indfødte sprogbrugere, 4)	deltage uforberedt i samtaler om kendte emner, 5)	gengive informationer og oplevelser, 6)	redegøre for erfaringer og viden og udtrykke følelser  

 og holdninger i forbindelse med samtaler, debatter og  

 fremlæggelser, 7)	læse, forstå og referere hovedindholdet af forskellige  

 typer af tekster inden for genkendelige emner, 8)	søge og udnytte informationer fra forskellige medier og  

 informationskilder inden for genkendelige emner, 9)	udtrykke oplevelser, følelser og viden i en  

 sammenhængende, skriftlig form og 10)	afpasse en skreven tekst i forhold til modtageren, når der er  

 tale om teksttyper fra dagligdagen.
Stk. 2. Undervisningen skal lede frem mod, at eleverne har  

 tilegnet sig kundskaber og færdigheder i sprog og sprogbrug, der  

 sætter dem i stand til at 1)	udtrykke sig hensigtsmæssigt inden for gængse sociale  

 omgangsformer, 2)	udtrykke sig uformelt, mundtligt og skriftligt, 3)	afpasse udtryksformen efter modtager, situation og teksttype, 4)	anvende grundlæggende viden om teksters opbygning og  

 sammenhæng inden for almindeligt forekommende teksttyper, 5)	anvende et tilstrækkeligt og forholdsvist præcist  

 ordforråd inden for gængse emneområder, 6)	anvende synonymer eller omskrivninger, når ordforrådet  

 ikke er tilstrækkeligt, 7)	anvende ofte forekommende faste vendinger og kulturbundne udtryk,  

 således at kommunikationen lykkes, 8)	udtale engelsk forståeligt, herunder med en udtale og  

 intonation, der ligner britisk og amerikansk sprogtone, 9)	anvende viden om centrale grammatiske områder, når fokus  

 er på den sproglige form, og 10)	anvende retstavning og tegnsætning så præcist, at  

 meningen i en tekst bliver tilstrækkelig tydelig.
Stk. 3. Undervisningen skal lede frem mod, at eleverne har  

 tilegnet sig kundskaber og færdigheder i sprogtilegnelse, der  

 sætter dem i stand til at 1)	udnytte mange af de muligheder, der er for at anvende engelsk uden  

 for skolen, 2)	anvende strategier i forbindelse med kommunikation, først og  

 fremmest omskrivning, overbegreber og synonymer, 3)	vælge lyttestrategier i forhold til en given situation, 4)	abstrahere fra en udtale, der adskiller sig fra den vante, 5)	vælge læsemåde i forhold til teksttype og  

 situation, 6)	anvende forskellige læsestrategier, 7)	udnytte it og mediers muligheder i forbindelse med  

 informationssøgning og kommunikation, 8)	anvende ordbøger, grammatiske oversigter og stavekontrol  

 hensigtsmæssigt, 9)	anvende viden om skriveprocessens faser, 10)	skrive fra idé til færdig tekst, herunder indsamle  

 stof og disponere et indhold, 11)	vælge arbejdsform i forhold til den foreliggende aktivitet  

 eller opgave og 12)	understøtte et sprogligt udtryk med praktisk-musiske  

 udtryksformer.
Stk. 4. Undervisningen skal lede frem mod, at eleverne har  

 tilegnet sig kundskaber og færdigheder i kultur og  

 samfundsforhold, der sætter dem i stand til at 1)	anvende viden om levevilkår, værdier og normer i  

 engelsktalende lande i arbejdet med skønlitteratur, sagprosa og  

 medier, 2)	perspektivere tekster til egen kultur og til forhold i  

 engelsktalende lande, 3)	vurdere forskellige kilders troværdighed, herunder  

 informationer fra elektroniske medier, og 4)	anvende engelsk som et internationalt kommunikationsmiddel i og uden  

 for skolen.«.
 6. § 4 og overskriften hertil affattes  

 således:
»Historie § 4. Formålet med undervisningen i historie er at styrke  

 elevernes historiebevidsthed og identitet og øge deres lyst til og  

 motivation for aktiv deltagelse i et demokratisk samfund.
Det sker ved at  

 fremme deres indsigt i, at mennesker er historieskabte såvel som  

 historieskabende.
Stk. 2. Ved at arbejde med samspillet mellem fortid, nutid og  

 fremtid skal eleverne udvikle deres indsigt i menneskers liv og  

 livsvilkår gennem tiderne.
Herved skal de videreudvikle deres  

 forståelse af og holdning til egen kultur, andre kulturer og menneskers  

 samspil med naturen.
Stk. 3. Undervisningen skal give eleverne mulighed for  

 overblik og fordybelse i vedkommende historiske kundskabsområder og  

 fremme deres indsigt i kontinuitet og forandring.
Undervisningen skal bygge  

 på og stimulere elevernes evne til indlevelse, analyse og vurdering og  

 fremme deres lyst til at videregive og skabe historiske fortællinger  

 på baggrund af tilegnet viden.«.
 7. Efter § 4 indsættes:
»§ 4 a.
Undervisningen skal lede frem mod, at eleverne har  

 tilegnet sig kundskaber og færdigheder inden for området  

historie i fortid og nutid, der sætter dem i stand til  

 at 1)	gengive og fortolke begivenheder fra Danmarks historie, 2)	sætte Danmarks historie i relation til Nordens, Europas og  

 Verdens historie, 3)	kende baggrunden for og udviklingen af menneskers gruppedannelser og  

 andre tilhørsforhold baseret på fællesskaber og  

 interessesammenfald, 4)	forklare om kulturer og kulturmøder i et  

 udviklingsperspektiv, 5)	udtrykke sig om, hvordan begreberne magt og ret indgår i  

 historiske sammenhænge, og 6)	forklare om produktion, forbrug og ressourcer og deres indbyrdes  

 sammenhænge.
Stk. 2. Undervisningen skal lede frem mod, at eleverne har  

 tilegnet sig kundskaber og færdigheder inden for området tid  

 og rum, der sætter dem i stand til at 1)	placere historiske emner og temaer i tid og geografisk  

 område, 2)	kende almindelige betegnelser for tidsepoker og placere dem  

 kronologisk, 3)	gøre rede for sammenhænge mellem historiske  

 begivenheder og den tid, som de foregår i, og 4)	relatere begivenheder fra Danmarks historie til kultur- og  

 samfundsudvikling i andre dele af verden.
Stk. 3. Undervisningen skal lede frem mod, at eleverne har  

 tilegnet sig kundskaber og færdigheder i fortolkning og  

 formidling, der sætter dem i stand til at 1)	analysere og fortolke historiske fremstillinger, 2)	indkredse historiske emner og temaer og formulere  

 spørgsmål hertil, 3)	anvende og forholde sig kritisk til forskelligartede materialer og  

 kilder, 4)	sætte sig ind i værdier og holdninger, der ligger til  

 grund for historiske begivenheder og samfundsforandringer, 5)	videregive og skabe fortællinger, der tolker dele af  

 historiens udviklingsforløb, og 6)	forsøge at rekonstruere historiske genstande og  

 begivenheder.«.
 8. § 5 og overskriften hertil affattes  

 således:
»Samfundsfag § 5. Formålet med undervisningen i samfundsfag er, at  

 eleverne udvikler lyst og evne til at forstå hverdagslivet i et  

 samfundsmæssigt perspektiv og til aktiv medleven i et demokratisk  

 samfund.
 Stk. 2. Undervisningen skal medvirke til, at eleverne udvikler  

 historie- og samfundsbevidsthed, kritisk sans og færdighed i at  

 iagttage, analysere og vurdere nationale og internationale samfundsforhold og  

 konflikter.
Stk. 3. Undervisningen skal bidrage til, at eleverne på  

 baggrund af et personligt tilegnet værdigrundlag deltager aktivt i  

 samfundsudviklingen.
Den enkelte elev skal udvikle ansvarlighed for  

 løsningen af fælles opgaver og erhverve viden om samfundet og  

 dets historiske forudsætninger.«.
 9. Efter § 5 indsættes:
»§ 5 a.
Undervisningen skal lede frem mod, at eleverne har  

 tilegnet sig kundskaber og færdigheder inden for området  

menneske og stat, der sætter dem i stand til at 1)	beskrive hovedtræk i grundloven som fundament for det danske  

 demokrati, 2)	gøre rede for politiske beslutningsprocesser og interesserne  

 bag dem, 3)	diskutere statens rolle i forhold til økonomisk udvikling og  

 politik, 4)	gøre rede for staten som rammesætter for borgere,  

 kommuner og amter og 5)	forholde sig til den danske stats rolle i det internationale  

 samfund.
Stk. 2. Undervisningen skal lede frem mod, at eleverne har  

 tilegnet sig kundskaber og færdigheder inden for området  

menneske og samfund, der sætter dem i stand til at 1)	diskutere det enkelte menneskes rolle i grupper og  

 fællesskaber, herunder relationer mellem kønnene, 2)	give eksempler på arbejdsmarkedets udvikling i samspil med  

 produktions- og erhvervsstruktur, 3)	gøre rede for de krav, som et dynamisk samfund stiller til  

 udvikling af kompetencer, 4)	gøre rede for sammenhængen mellem indkomst, skat,  

 velfærd og forbrug og 5)	kende til unges forhold i Europa.
Stk. 3. Undervisningen skal lede frem mod, at eleverne har  

 tilegnet sig kundskaber og færdigheder inden for området  

menneske og kultur, der sætter dem i stand til at 1)	gøre rede for, hvordan værdier og normer dannes i et  

 samspil mellem mennesker, 2)	sætte sig ind i værdier, der ligger til grund for  

 forskellige religioner, normer og livsformer, 3)	forklare baggrunden for nationalisme og 4)	kende til og forholde sig til globalisering.
Stk. 4. Undervisningen skal lede frem mod, at eleverne har  

 tilegnet sig kundskaber og færdigheder inden for området  

menneske og natur, der sætter dem i stand til at 1)	forholde sig til naturen som en æstetisk og økonomisk  

 ressource, 2)	diskutere og reflektere over økologiske problemstillinger  

 lokalt, nationalt og globalt og 3)	diskutere forestillingen om menneskets ret til naturen.«.
 10. Før § 12 indsættes overskriften:
»Matematik«.
 11. § 13 og overskriften hertil affattes  

 således:
»Natur/teknik § 13. Formålet med undervisningen i natur/teknik er, at  

 eleverne gennem oplevelser og erfaringer med natur og teknik opnår  

 indsigt i vigtige fænomener og sammenhænge og udvikler tanker,  

 sprog og begreber, som har værdi i det daglige liv.
Stk. 2. Elevernes iagttagelser og eksperimenter skal medvirke  

 til, at de udvikler praktiske færdigheder, kreativitet og evne til  

 samarbejde.
Undervisningen skal vedligeholde og fremme elevernes glæde  

 ved at beskæftige sig med natur, teknik, livsbetingelser og  

 levevilkår samt deres lyst til at stille spørgsmål og lave  

 undersøgelser.
 Stk. 3. Undervisningen skal medvirke til, at eleverne udvikler  

 forståelse af samspillet mellem menneske og natur i deres eget og  

 fremmede samfund samt ansvarlighed over for miljøet som baggrund for  

 engagement og handling.«.
 12. Efter § 13 indsættes:
»§ 13 a.
Undervisningen skal lede frem mod, at eleverne har  

 tilegnet sig kundskaber og færdigheder inden for området den  

 nære omverden, der sætter dem i stand til at 1)	beskrive, ordne og anvende viden om materialer og stoffer og deres  

 forskellige egenskaber, 2)	beskrive og forklare hverdagsfænomener, 3)	kende lokalområdet og anvende viden herom i andre  

 sammenhænge, 4)	beskrive planter og dyr, deres livsbetingelser og deres samspil med  

 omgivelserne, 5)	beskrive vigtige kropsfunktioner og væsentlige faktorer, der  

 påvirker disse, 6)	anvende viden om forhold, der har betydning for menneskets sundhed,  

 og 7)	gøre rede for de fænomener, der knytter sig til vejret  

 og årstiderne.
Stk. 2. Undervisningen skal lede frem mod, at eleverne har  

 tilegnet sig kundskaber og færdigheder inden for området den  

 fjerne omverden, der sætter dem i stand til at 1)	perspektivere de emner og problemområder, som de kender fra  

 det nære, og sætte dem ind i regionale, globale og universale  

 rammer, 2)	forholde sig til informationer fra medierne og inddrage dem i deres  

 egen opfattelse af verden, 3)	redegøre for dyrs, planters og menneskers levevilkår og  

 indbyrdes samspil forskellige steder på jorden, 4)	anskue fordelingen af land og hav, landskaber, klimazoner og  

 plantebælter som regionale og globale mønstre, 5)	beskrive og sammenligne vigtige regioner og stater i vores egen og  

 andre verdensdele, 6)	sammenholde indsigt i solsystemets opbygning og jordens  

 bevægelser med fænomener, de selv har oplevet, og 7)	anvende hovedtræk af jordens og livets udvikling til belysning  

 af naturens mangfoldighed.
Stk. 3. Undervisningen skal lede frem mod, at eleverne har  

 tilegnet sig kundskaber og færdigheder i menneskets samspil med  

 naturen, der sætter dem i stand til at 1)	færdes i naturen på en hensigtsmæssig og  

 respektfuld måde, 2)	beskrive eksempler på naturanvendelse og naturbevarelse samt  

 interessemodsætninger knyttet hertil, 3)	redegøre for eksempler på, at menneskets forbrug af  

 ressourcer og anvendelse af teknologi påvirker kredsløb i  

 naturen, og vurdere, hvilke konsekvenser det har for planter, dyr og  

 mennesker, 4)	kende træk af teknologiens historie og anvendelse samt  

 følgevirkninger for planter, dyr og menneskers levevilkår og 5)	vurdere eksempler på miljøproblemer lokalt og globalt  

 på baggrund af egen indsigt.
Stk. 4. Undervisningen skal lede frem mod, at eleverne har  

 tilegnet sig kundskaber og færdigheder i arbejdsmåder og  

 tankegange, der sætter dem i stand til at 1)	formulere relevante spørgsmål og opstille  

 hypoteser, 2)	planlægge og gennemføre iagttagelser,  

 undersøgelser og eksperimenter, 3)	vælge og bruge udstyr, redskaber og hjælpemidler, der  

 passer til opgaven, 4)	indsamle, ordne og formidle resultater og erfaringer på  

 forskellige måder, 5)	søge svar med udgangspunkt i  

 førstehåndserfaringer og 6)	udnytte informationsteknologiens muligheder.«.
 13. § 14 og overskriften hertil affattes  

 således:
»Geografi § 14. Formålet med undervisningen i geografi er, at  

 eleverne tilegner sig viden om og forståelse af de naturgivne og  

 kulturskabte forudsætninger for levevilkår i Danmark og i andre  

 lande samt samfundenes udnyttelse af naturgrundlag og ressourcer.
 Stk. 2. Undervisningen skal bygge på elevernes egne  

 iagttagelser, oplevelser og undersøgelser og på geografiske  

 kilder, så de udvikler interesse for selv at udbygge deres viden om  

 omverdenen.
 Stk. 3. Undervisningen skal fremme elevernes forståelse  

 af fremmede kulturer og give dem mulighed for at udvikle engagement,  

 selvstændig stillingtagen til og ansvarlighed over for problemer  

 vedrørende udnyttelse af naturgrundlag, ressourcer og den kulturskabte  

 omverden og konsekvenserne for miljø og levevilkår.«.
 14. Efter § 14 indsættes:
»§ 14 a.
Undervisningen skal lede frem mod, at eleverne har  

 tilegnet sig kundskaber og færdigheder i globale mønstre,  

 der sætter dem i stand til at 1)	give eksempler på globale naturgeografiske mønstre,  

 kredsløb og sammenhænge, 2)	beskrive den globale befolknings- og storbyfordeling og 3)	give eksempler på globale mønstre i forbindelse med  

 økonomi, produktion, ressourceforbrug, miljø og  

 forurening.
Stk. 2. Undervisningen skal lede frem mod, at eleverne har  

 tilegnet sig kundskaber og færdigheder i naturgrundlaget og dets  

 udnyttelse, der sætter dem i stand til at 1)	beskrive det geologiske kredsløb, 2)	beskrive vigtige forhold bag vejr, klima og klimaforandringer  

 på jorden, 3)	beskrive, hvordan isen, vandet og vinden kan forme landskaber,  

 og 4)	beskrive og forklare sammenhængen mellem landskab, klima,  

 jordbund og vand som grundlag for levevilkår i verdens forskellige  

 egne.
Stk. 3. Undervisningen skal lede  

 frem mod, at eleverne har tilegnet sig kundskaber og færdigheder i  

kultur og levevilkår, der sætter dem i stand til  

 at 1)	beskrive og forklare vigtige forhold, der påvirker  

 befolknings- og byudvikling med udgangspunkt i danske forhold, 2)	beskrive og forholde sig til menneskers levevilkår i eget og  

 andre samfund, 3)	give eksempler på årsager til internationale konflikter  

 begrundet i geografiske forhold og 4)	vurdere de miljømæssige konsekvenser af samfundenes  

 udnyttelse af naturgrundlaget.
Stk. 4. Undervisningen skal lede frem mod, at eleverne har  

 tilegnet sig kundskaber og færdigheder i arbejdsmåder og  

 tankegange, der sætter dem i stand til at 1)	gennemføre en analyse af globale mønstre,  

 problemstillinger og regioner og samspillet mellem disse ved hjælp af  

 geografiske kilder og hjælpemidler, 2)	anvende globus, kort, fly- og satellitfotos samt elektroniske data  

 som arbejdsredskaber til at skabe overblik og sammenhæng, 3)	kende verdensdele, lande, byer m.m. på kort og globus,  

 herunder navne på væsentlige danske lokaliteter og deres  

 placering, 4)	foretage undersøgelser, målinger og registreringer  

 på grundlag af egne iagttagelser og oplevelser i natur- og  

 kulturlandskabet og 5)	anvende informationsteknologi i forbindelse med  

 informationssøgning, undersøgelser, registrering, bearbejdning  

 og fremlæggelse.«.
 15. § 15 og overskriften hertil affattes  

 således:
»Biologi § 15. Formålet med undervisningen i biologi er, at  

 eleverne tilegner sig viden om de levende organismer og den omgivende natur,  

 om miljø og sundhed samt om anvendelse af biologi.
Der skal  

 lægges særlig vægt på forståelsen af  

 sammenhænge.
 Stk. 2. undervisningen skal i videst mulig omfang tage sit  

 udgangspunkt i elevernes egne oplevelser, undersøgelser og opfattelser  

 samt søge at fremme deres glæde ved naturen og lyst til at  

 beskæftige sig med biologiske emner og problemstillinger.
 Stk. 3. Elevernes ansvarlighed over for natur og miljø  

 skal videreudvikles, og undervisningen skal bidrage til at skabe grundlag for  

 stillingtagen og handlen i forhold til menneskets samspil med naturen.«.
 16. Efter § 15 indsættes:
»§ 15 a.
Undervisningen skal lede frem mod, at eleverne har  

 tilegnet sig kundskaber og færdigheder inden for området de  

 levende organismer og deres omgivende natur, der sætter dem i stand  

 til at 1)	kende og beskrive udvalgte organismer, deres livsytringer og  

 tilpasninger til forskellige livsbetingelser, 2)	kende til opbygning og omsætning af organisk stof,  

 stofkredsløb og energistrømme og 3)	redegøre for grundlæggende forhold i arvelighed og  

 evolution.
Stk. 2. Undervisningen skal lede frem mod, at eleverne har  

 tilegnet sig kundskaber og færdigheder i miljø og  

 sundhed, der sætter dem i stand til at 1)	beskrive og forklare væsentlige kropsfunktioner, 2)	kende forskellige faktorer, der påvirker menneskets  

 sundhed, 3)	beskrive menneskers anvendelse af naturgrundlaget samt inddrage  

 perspektiver for bæredygtig udvikling og 4)	forholde sig til aktuelle miljøproblemer og deres betydning  

 for menneskets sundhed og den omgivende natur.
Stk. 3. Undervisningen skal lede frem mod, at eleverne har  

 tilegnet sig kundskaber og færdigheder i biologiens
anvendelse, der sætter dem i stand til at 1)	undersøge og forklare almene biologiske processer i  

 fødevareproduktionen, 2)	forklare forskellige biologiske principper i genteknologi og 3)	forholde sig til moderne bioteknologiers anvendelse og betydning for  

 den enkelte, samfundet og naturen.
Stk. 4. Undervisningen skal lede frem mod, at eleverne har  

 tilegnet sig kundskaber og færdigheder i arbejdsmåder og  

 tankegange, der sætter dem i stand til at 1)	søge biologisk viden og forståelse gennem egne  

 undersøgelser og eksperimenter i naturen og laboratoriet, 2)	undersøge udvalgte danske og udenlandske biotoper med deres  

 biologiske mangfoldighed, 3)	kende til, hvordan biologisk viden bliver til gennem  

 naturvidenskabelige arbejdsmetoder, 4)	genkende biologiske argumenter og modeller i samfundsdebatten samt  

 overveje deres muligheder og begrænsninger og 5)	forholde sig til værdier og interessemodsætninger  

 knyttet til problemstillinger med biologisk indhold.«.
 17. § 16 og overskriften hertil affattes  

 således:
»Fysik/kemi § 16. Formålet med undervisningen i fysik/kemi er, at  

 eleverne tilegner sig viden og indsigt om fysiske og kemiske forhold.  

 Undervisningen skal medvirke til udvikling af naturvidenskabelige  

 arbejdsmetoder og udtryksformer hos den enkelte elev med henblik på at  

 øge elevernes viden om og forståelse af den verden, de selv er  

 en del af.
Stk. 2. Undervisningen skal give mulighed for at stimulere og  

 videreudvikle alle elevers interesse og nysgerrighed over for  

 naturfænomener, naturvidenskab og teknik med henblik på at  

 udvikle erkendelse, fantasi og lyst til at lære.
Eleverne bør  

 opnå tillid til egne muligheder for at forholde sig til  

 problemstillinger med naturvidenskabeligt og teknologisk indhold af betydning  

 for den enkelte og samfundet.
Stk. 3. Undervisningen skal bidrage til elevernes grundlag for  

 at få indflydelse på og tage medansvar for brugen af  

 naturressourcer og teknik både lokalt og globalt.
Undervisningen skal  

 give eleverne mulighed for at erkende naturvidenskab og teknologi som en del  

 af vor kultur og vort verdensbillede.«.
 18. Efter § 16 indsættes:
»§ 16 a.
Undervisningen skal lede frem mod, at eleverne har  

 tilegnet sig kundskaber og færdigheder i fysikkens og kemiens  

 verden, der sætter dem i stand til at 1)	benytte fysiske og kemiske begreber og enkle modeller til at  

 beskrive og forklare fænomener og hændelser og 2)	kende til udvalgte stoffers kredsløb i naturen.
Stk. 2. Undervisningen skal lede frem mod, at eleverne har  

 tilegnet sig kundskaber og færdigheder i udvikling i  

 naturvidenskabelig erkendelse, der sætter dem i stand til  

 at 1)	kende til udviklingen i den atomare beskrivelse af grundstoffer og  

 kemiske forbindelser, 2)	kende til forskellige tiders forestillinger om universets opbygning  

 og udvikling og 3)	kende til væsentlige træk ved den teknologiske  

 udvikling.
Stk. 3. Undervisningen skal lede frem mod, at eleverne har  

 tilegnet sig kundskaber og færdigheder i anvendelse af fysik og kemi  

 i hverdag og samfund, der sætter dem i stand til at 1)	gøre rede for, diskutere og tage stilling til samfundets  

 ressource- og energiforsyning, 2)	beskrive og forklare eksempler på energiomsætninger, 3)	beskrive og forklare eksempler på fremstilling af produkter  

 samt vurdere produktionsprocessers belastning af miljøet og 4)	beskrive hverdagslivets teknik og dens betydning for den enkelte og  

 samfundet.
Stk. 4. Undervisningen skal lede frem mod, at eleverne har  

 tilegnet sig kundskaber og færdigheder i arbejdsmåder og  

 tankegange, der sætter dem i stand til at 1)	identificere og formulere relevante spørgsmål samt  

 opstille enkle hypoteser, 2)	planlægge, gennemføre og vurdere undersøgelser  

 og eksperimenter og 3)	vælge udstyr, redskaber og hjælpemidler, der passer til  

 opgaven.«.
 19. § 17 og overskriften hertil affattes  

 således:
»Tysk § 17. Formålet med undervisningen i tysk er, at eleverne  

 tilegner sig kundskaber og færdigheder, således at de kan  

 forstå talt og skrevet tysk og kan udtrykke sig mundtligt og  

 skriftligt.
Undervisningen skal samtidig udvikle elevernes bevidsthed om tysk  

 sprog og sprogbrug samt om sprogtilegnelse.
Stk. 2. Undervisningen skal skabe rammer for oplevelse,  

 indsigt og samarbejde samt styrke elevernes aktive medvirken.
Herved skal  

 undervisningen bidrage til, at eleverne bevarer lysten til at  

 beskæftige sig med sprog og kultur til fremme af deres videre  

 udvikling.
 Stk. 3. Undervisningen skal give eleverne indsigt i  

 kultur- og samfundsforhold i tysktalende lande og derved styrke deres  

 internationale forståelse og forståelse af egen kultur.«.
 20. Efter § 17 indsættes:
»§ 17 a.
Undervisningen skal lede frem mod, at eleverne har  

 tilegnet sig kundskaber og færdigheder inden for området  

kommunikative færdigheder, der sætter dem i stand til  

 at 1)	forstå hovedindholdet af talt tysk om centrale emner, 2)	forstå hovedindholdet af lyd- og billedmedier om centrale  

 emner, 3)	deltage i samtaler om centrale emner, herunder redegøre for  

 noget oplevet eller læst, 4)	læse, forstå og referere hovedindholdet af forskellige  

 typer af tekster inden for genkendelige emner, 5)	søge og udnytte relevante informationer fra forskellige  

 medier inden for genkendelige emner og 6)	udtrykke sig skriftligt i et forståeligt sprog.
Stk. 2. Undervisningen skal lede frem mod, at eleverne har  

 tilegnet sig kundskaber og færdigheder i sprog og sprogbrug, der  

 sætter dem i stand til at 1)	udtrykke sig forståeligt, hvad angår udtale og  

 sætningsopbygning, 2)	udnytte viden om ligheder mellem tysk og dansk og mellem tysk og  

 andre sprog, 3)	anvende et centralt ordforråd inden for kendte emner, 4)	anvende ofte forekommende faste vendinger og kulturbundne udtryk,  

 således at kommunikationen lykkes, 5)	anvende centrale sprogbrugsregler, der er vigtige for, at  

 kommunikation lykkes, og 6)	anvende retstavning så præcist, at meningen i en tekst  

 bliver tilstrækkelig tydelig.
Stk. 3. Undervisningen skal lede frem mod, at eleverne har  

 tilegnet sig kundskaber og færdigheder i sprogtilegnelse, der  

 sætter dem i stand til at 1)	vide, hvordan man bedst tilegner sig tysk, 2)	anvende strategier i forbindelse med kommunikation, herunder bede om  

 hjælp til at udtrykke sig og bruge andre ord og vendinger, 3)	vælge lyttestrategier i forhold til en given situation, 4)	anvende forskellige læsestrategier, 5)	udnytte it og mediers muligheder i forbindelse med  

 informationssøgning og kommunikation, 6)	anvende ordbøger, grammatiske oversigter og stavekontrol  

 hensigtsmæssigt, 7)	anvende viden om skriveprocessens faser, 8)	vælge arbejdsform i forhold til den foreliggende aktivitet  

 eller opgave og 9)	understøtte et sprogligt udtryk med praktisk-musiske  

 udtryksformer.
Stk. 4. Undervisningen skal lede frem mod, at eleverne har  

 tilegnet sig kundskaber og færdigheder i kultur- og  

 samfundsforhold, der sætter dem i stand til at 1)	anvende en grundlæggende viden om levevilkår,  

 værdier og normer i tysktalende lande i arbejdet med  

 skønlitteratur, sagprosa og medier, 2)	drage sammenligninger mellem tysksproget kultur og egen kultur  

 og 3)	anvende tysk som kommunikationsmiddel i mødet med  

 tysktalende.«.
 21. § 18 og overskriften hertil affattes  

 således:
»Fransk § 18. Formålet med undervisningen i fransk er, at  

 eleverne tilegner sig kundskaber og færdigheder, således at de  

 kan forstå talt og skrevet fransk og kan udtrykke sig mundtligt og  

 skriftligt.
Undervisningen skal samtidig udvikle elevernes bevidsthed om  

 fransk sprog og sprogbrug samt om sprogtilegnelse.
Stk. 2. Undervisningen skal skabe rammer for oplevelse,  

 indsigt og samarbejde samt styrke elevernes aktive medvirken.
Herved skal  

 undervisningen bidrage til, at eleverne bevarer lysten til at  

 beskæftige sig med sprog og kultur til fremme af deres videre  

 udvikling.
 Stk. 3. Undervisningen skal give eleverne indsigt i kultur- og  

 samfundsforhold i fransktalende lande og derved styrke deres internationale  

 forståelse og forståelse af egen kultur.«.
 22. § 18 a affattes således:
»§18 a.
Undervisningen skal lede frem mod, at eleverne har tilegnet  

 sig kundskaber og færdigheder inden for området kommunikative  

 færdigheder, der sætter dem i stand til at 1)	forstå hovedindholdet af talt fransk om centrale emner, 2)	forstå hovedindholdet af lyd- og billedmedier om centrale  

 emner, 3)	deltage i samtaler om centrale emner, herunder redegøre for  

 noget oplevet eller læst, 4)	læse, forstå og referere hovedindholdet af forskellige  

 typer af tekster inden for genkendelige emner, 5)	søge og udnytte relevante informationer fra forskellige  

 medier inden for genkendelige emner og 6)	udtrykke sig skriftligt i et forståeligt sprog.
Stk. 2. Undervisningen skal lede frem mod, at eleverne har  

 tilegnet sig kundskaber og færdigheder i sprog og sprogbrug, der  

 sætter dem i stand til at 1)	udtrykke sig forståeligt, hvad angår udtale og  

 sætningsopbygning, 2)	udnytte viden om ligheder mellem fransk og andre sprog, 3)	anvende et centralt ordforråd inden for kendte emner, 4)	anvende ofte forekommende faste vendinger og kulturbundne udtryk,  

 således at kommunikationen lykkes, 5)	anvende centrale sprogbrugsregler, der er vigtige for, at  

 kommunikation lykkes, og 6)	anvende retstavning så præcist, at meningen i en tekst  

 bliver tilstrækkelig tydelig.
Stk. 3. Undervisningen skal lede frem mod, at eleverne har  

 tilegnet sig kundskaber og færdigheder i sprogtilegnelse, der  

 sætter dem i stand til at 1)	vide, hvordan man bedst tilegner sig fransk, 2)	anvende strategier i forbindelse med kommunikation, herunder bede om  

 hjælp til at udtrykke sig og bruge andre ord og vendinger, 3)	vælge lyttestrategier i forhold til en given situation, 4)	anvende forskellige læsestrategier, 5)	udnytte it og mediers muligheder i forbindelse med  

 informationssøgning og kommunikation, 6)	anvende ordbøger, grammatiske oversigter og stavekontrol  

 hensigtsmæssigt, 7)	anvende viden om skriveprocessens faser, 8)	vælge arbejdsform i forhold til den foreliggende aktivitet  

 eller opgave og 9)	understøtte et sprogligt udtryk med praktisk-musiske  

 udtryksformer.
Stk. 4. Undervisningen skal lede frem mod, at eleverne har  

 tilegnet sig kundskaber og færdigheder i kultur- og  

 samfundsforhold, der sætter dem i stand til at 1)	anvende en grundlæggende viden om levevilkår,  

 værdier og normer i fransktalende lande og områder i arbejdet med  

 skønlitteratur, sagprosa og medier, 2)	drage sammenligninger mellem fransksproget kultur og egen kultur  

 og 3)	anvende fransk som kommunikationsmiddel i mødet med  

 fransktalende.«.
 23. Den nuværende § 18 a bliver til § 18  

 b.
§ 2 Stk. 1. Bekendtgørelsen træder i kraft den 1.  

 august 2002.
 Stk. 2. I bekendtgørelse nr. 154 af 7. marts 2001  

 ophæves § 2, stk. 2, for de fag, der er nævnt i  

 §§ 3, 6, 7, 8, 9, 10 og 11 i bekendtgørelse nr. 482 af 6. juni  

 1994.
 Stk. 3. § 2, stk. 4, i bekendtgørelse nr. 154  

 af 7. marts 2001 ophæves.
