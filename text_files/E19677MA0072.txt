Bortforpagtere af landbrugsejendomme mv. vil i henhold til lovens § 6  

 kunne frivilligt registreres i det særlige register for landbrug og fiskeri  

 mv.
Den frivillige registrering skal omfatte hele forpagtningsforholdet.
 Den frivillige registrering medfører, at virksomheden skal svare afgift af  

 omsætningen af ydelser, der er omfattet af den frivillige registrering efter  

 tilsvarende regler, som gælder ved levering af varer og ydelser, der er  

 omfattet af afgiftspligten efter lovens § 2.
 For en frivilligt registreret bortforpagter af en landbrugsejendom mv.  

 indebærer dette, at der skal opkræves og til toldvæsenet afregnes  

 merværdiafgift af hele det vederlag, som bortforpagteren modtager af  

 forpagteren.
 Den frivillige registrering medfører endvidere, at bortforpagteren opnår  

 fradragsret for indgående afgift af indkøb mv., der vedrører den  

 bortforpagtede ejendom, dog således at afgift af indkøb mv. vedrørende  

 bygninger eller lokaler, der anvendes til beboelse o lign, ikke kan medregnes  

 til den indgående afgift, jf. bekendtgørelsen om delvis fradragsret for  

 merværdiafgift.
 Forpagteren af ejendommen kan til sin indgående afgift medregne hele den  

 af bortforpagteren opkrævede afgift.
 En frivillig registrering kan tidligst ophæves 2 år efter registreringen.  

 Såfremt den frivillige registrering efter udløbet af 2-års perioden ønskes  

 ophævet, vil der blive stillet krav om afgiftsberigtigelse af lagre, maskiner  

 og andre driftsmidler, hvoraf afgiften har kunnet medregnes til den indgående  

 afgift.
 Der kan i henhold til bekendtgørelse nr. 358 af 23. juli 1985 ikke gives  

 tilladelse til frivillig registrering til boligformål.
