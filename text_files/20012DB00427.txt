Betænkning afgivet af  

 Uddannelsesudvalget den 28. maj 2002 Betænkning over Forslag til folketingsbeslutning om tilskud  

 til praktikpladser [af Lene Jensen (S) m.fl.] 1. Udvalgsarbejdet Beslutningsforslaget blev fremsat den 7. maj 2002 og var  

 til 1. behandling den 28. maj 2002. Beslutningsforslaget blev efter 1.  

 behandling henvist til behandling i Uddannelsesudvalget.
Møder Udvalget har behandlet beslutningsforslaget i 1  

 møde.
2. Indstillinger og politiske bemærkninger Et flertal i udvalget (V, DF, KF, RV og KRF)  

 indstiller beslutningsforslaget til forkastelse.
Venstre og Det Konservative Folkeparti afviser  

 beslutningsforslaget, da det ikke vil bidrage til løsningen af  

 praktikpladsproblemet.
Tværtimod vil nye kollektive afgifter til  

 virksomhederne forringe virksomhedernes konkurrenceevne og dermed modvirke,  

 at flere kommer i arbejde.
Beslutningsforslaget går således stik  

 imod Venstres og Det Konservative Folkepartis intentioner om at få  

 flere i arbejde og om at skabe bedre vilkår for virksomhederne.
Samtidig vil beslutningsforslaget ikke hjælpe unge  

 og voksne elever, som mangler en praktikplads.
I forbindelse med FL 2001 blev  

 virksomhederne pålagt en merafgift på 800 mio. kr.
Denne  

 ekstraomkostning på beskæftigelse bibragte ikke en eneste  

 praktikplads.
 Venstre og Det Konservative Folkeparti ønsker at  

 bidrage til en løsning af praktikpladsproblemet, men det skal  

 være en løsning, som rækker frem i tiden, som reelt er til  

 fordel for virksomhederne og eleverne, og som ikke er en ny strafafgift.
 Venstre og Det Konservative Folkeparti imødeser  

 derfor regeringens initiativer på erhvervsuddannelsesområdet.
 Det Radikale Venstre kan ikke støtte  

 beslutningsforslaget, da det vurderes, at forslaget ikke vil løse  

 problemet.
 Det Radikale Venstre opfordrer regeringen til at forhandle  

 med partierne om en flerårsaftale for erhvervsskolerne, der bl.a.  

 inddrager de økonomiske muligheder for skolerne for at sætte  

 målrettet ind for at skaffe det relevante antal praktikpladser, f.eks.  

 som det har vist sig at kunne ske i Aalborg.
 Et mindretal i udvalget (S, SF og EL) indstiller  

 beslutningsforslaget til vedtagelse uændret.
Når Socialdemokratiet stiller et forslag om at  

 genindføre et generelt tilskud til praktikpladser i en afgrænset  

 periode, skyldes det behovet for hurtig handling.
Der er netop offentliggjort  

 tal, der viser en kedelig Danmarksrekord: Aldrig før har så  

 mange manglet en praktikplads som nu.
Det er tidligere set, at et generelt tilskud til  

 oprettelse af praktikpladser sikrer mange pladser.
Således var der i  

 årene 1993-97, et ganske stort antal praktikpladser.
Da tilskuddet blev  

 sløjfet fra og med 1997, faldt antallet af aftaler om praktikpladser  

 imidlertid fra ca. 38.000 til godt 31.000, og sidste år var det bare  

 29.000 aftaler, der blev indgået.
Det er en meget alvorlig situation,  

 og der må iværksættes tiltag, der inden for få uger  

 eller måneder kan føre til skabelsen af flere praktikpladser.
En  

 tidbegrænset indførsel af et betydeligt generelt tilskud,  

 finansieret gennem Arbejdsgivernes ElevRefusion (AER), vil kunne bidrage  

 væsentligt hertil.
Når Socialdemokratiet endvidere foreslår en  

 mere hensigtsmæssig incitamentsordning i forhold til skolernes  

 præmiering for at fremskaffe praktikpladser, skyldes det, at den  

 direkte virksomhedskontakt er effektiv, når det handler om hurtigt at  

 fremskaffe praktikpladser.
Også andre tiltag, der kan fremme den  

 direkte kontakt mellem virksomhederne og skolerne, kan være elementer,  

 der indgår i en øjeblikkelig indsats.
På længere sigt er der ingen tvivl om, at der  

 skal ske grundlæggende forandringer af det nuværende system.
Der  

 skal være større fleksibilitet mellem skole og praktik.
En  

 løsning kunne være, at alle får del i skolepraktikken, og  

 at alle får del i virksomhedspraktikken, samt at sammensætningen  

 af skole- og virksomhedspraktik afpasses de enkelte brancher under  

 hensyntagen til kvaliteten i elevernes uddannelsesforløb.  

 Arbejdsmarkedets parter skal spille en central rolle i denne proces, og  

 virksomhedernes ansvar i relation til at uddanne fremtidens arbejdskraft  

 må ikke underkendes.
Alt dette er imidlertid fremtidsmusik.
Med 11.000  

 praktikpladsløse unge er en politisk nødløsning  

 påkrævet.
For Socialdemokratiet handler det om at være med  

 til at give et svar til de tusinder af unge, der lige nu har brug for  

 hjælp til at kunne færdiggøre deres uddannelse.
Derfor er  

 Socialdemokratiet åben og lydhør over for andre forslag, der kan  

 afhjælpe den helt akutte situation, der er på  

 praktikpladsområdet.
Dog må der hurtig handling til! Enhedslisten bemærker, at praktikpladser er en  

 central del af de danske erhvervsuddannelser, fordi eleverne kommer til at  

 afprøve deres tillærte færdigheder i virkeligheden og  

 opnår sammenhæng mellem teori og praksis.
Derfor er det meget  

 skidt, at der mangler over 10.000 praktikpladser.
Og det er nærmest  

 katastrofalt, at antallet af praktikpladser falder i disse år.
Den skolepraktik, som tilbydes de unge, der ikke kan  

 få en praktikplads, er selvfølgelig bedre end ingenting, men den  

 kan ikke give de samme kvalifikationer som en rigtig praktikplads.
Problemet  

 er ganske enkelt, at så længe virksomhederne ikke kan finde ud af  

 at oprette de nødvendige praktikpladser, så længe er det  

 nødvendigt, at der er en alternativ ordning.
Enhedslisten mener som udgangspunkt ikke, at samfundet  

 bør give penge til virksomheder, der opretter praktikpladser.
Det  

 bør være en elementær pligt for virksomhederne.
Når  

 det er sagt, så ved Enhedslisten godt, at dette ikke er tilfældet  

 inden for den gældende kapitalistiske samfundsorden.
Derfor synes  

 Enhedslisten, at det er fornuftigt at give et generelt tilskud til  

 praktikpladser, og at gøre det nu.
 Regeringens bebudede spareplaner for erhvervsuddannelserne  

 gør det ikke lettere for skolerne at  skaffe flere praktikpladser.
På erhvervsuddannelserne oplever man i  

 øjeblikket forringelser af dagligdagen.
Disse forringelser betyder her  

 og nu mindre forberedelsestid til lærerne og flere timer, hvor der ikke  

 er lærere til stede.
Kort sagt dårligere undervisning og  

 dårligere muligheder for skolerne for at gøre en større  

 indsats for at finde praktikpladser.
Det kan ikke undre, at eleverne på  

 erhvervsuddannelserne blokerede undervisningen den 23. maj.
Dagbladet  

 Børsen kunne den 13. maj 2002 fortælle, at regeringen  

 planlægger at skære 1 mia. kr. på erhvervsskolerne i de  

 næste fire år. 1 mia. kr.   eller 20 pct. af de samlede udgifter  

 til erhvervsskolerne og AMU-centrene.
 Når man kender virkeligheden på  

 handelsskolerne og de tekniske skoler, som allerede i dag har ondt i  

 økonomien, så forekommer regeringens spareplaner helt  

 ufattelige.
Den tidligere regering skar erhvervsskolerne ned til  

 sokkeholderne med årlige grønthøsterbesparelser.
Hvordan  

 situationen på erhvervsskolerne vil udvikle sig, hvis regeringens  

 sparekniv får lov til at skære 1 mia. kr. i de næste  

 år, kan ikke engang fantasien forestille sig.
 Der er behov for flere midler til uddannelsesområdet  

 i almindelighed og til erhvervsskolerne i særdeleshed.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Else Winther Andersen (V) fmd.  

  Gitte Lillelund Bech (V)  

  Troels Lund Poulsen (V)  Tina Nedergaard (V)  

  Louise Frevert (DF) Hans Kristian Skibby (DF)  

  Helle Sjelle (KF)  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Jeppe Kofod (S)  

 Lene Jensen (S)  Thomas Adelskov (S)  

  Aage Frandsen (SF)  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende B 108 Bilagsnr.
