Finanstilsynet og Dansk Sprognævn nedlagde indsigelse mod registrering  

 af mærket »Databank« for kl. 9 (elektriske apparater m.v.) og 42  

 (bl.a. tjenesteydelser i forbindelse med EDB-programmering). Indsigelsen fra  

 Finanstilsynet blev ikke taget til følge, idet »BANK« i denne  

 forbindelse af direktoratet blev opfattet i betydningen »Samling«  

 og ikke betydningen penge- og kreditinstitution, som normalt nægtes  

 registrering, hvis ansøgeren ikke driver bankvirksomhed, jf.
Bank- og  

 Sparekasselovens § 2.
Sprognævnets indsigelse tilbagetaget, idet ansøger oplyste, at der var  

 tale om et figurmærke.
Antaget, at mærket måtte betragtes som et ordmærke  

 uden særpræg, idet det forhold, at ordet »bank« stod med stort B  

 inde i mærket ikke gav dette det fornødne særpræg.
Time/System International ApS Skovlunde Adr.
Hofman-Bang & Boutard A/S København Vor ref: VA 3691 1984/V1/ma Deres ref: 1078/84 Dato: 16 jun 1988 -Indsigelse mod registrering af varemærke VA 3691 1984 betegnelsen  

 Databank.
 Direktoratet har i dag skrevet til Finansstyrelsen, således som det  

 fremgår af vedlagte kopi.
Foruden den indsigelse der blev nedlagt af Finanstilsynet, blev der  

 tillige nedlagt indsigelse mod mærkets registrering af Dansk Sprognævn.
Denne  

 indsigelse blev nedlagt under henvisning til bestemmelsen i § 13 stk 1 i  

 varemærkeloven, idet ordet Databank kunne angive arten af apparater indenfor  

 klasse 9 og af tjenesteydelser i klasse 42. Såfremt der var tale om et  

 figurmærke, ønskede man en disclaimer på ordet Databank.
Denne indsigelse  

 blev senere tilbagetaget, efter at De havde oplyst, at det var ubestrideligt,  

 at der var tale om et figurmærke.
Efter at denne indsigelse var tilbagetaget, har direktoratet imidlertid  

 fundet anledning til at optage sagen til fornyet overvejelse, herunder om  

 mærket er i besiddelse af tilstrækkeligt særpræg i medfør af bestemmelsen i §  

 13 i varemærkeloven.
De gør i skrivelse hertil af 04 okt 1985 opmærksom på,  

 at henvisningen til almindelige gængse værker vedrørende ordet Databank  

 viser, at der er tale om et ord, der som sådant ikke særskilt kan  

 registreres, bl.a. forekommer det i vareforetgnelser i registreringer.
Det  

 afgørende for om mærket er i besiddelse af fornødent særpræg, er herefter om  

 mærket kan siges at være udformet på en sådan måde, at det må anses for et  

 billedmærke.
Direktoratet finder ikke, at det forhold, at ordet bank står med  

 stort B inde i mærket gør mærket særpræget, idet det ikke er helt unaturligt  

 at anvende et stort bogstav ved begyndelsen af et ords andet led, og de  

 øvrige bogstaver i ordet er ganske almindelig udført.
Herefter må  

 direktoratet finde ordet uegnet til registrering, da det må betragtes som et  

 ordmærke der ikke er i besiddelse af det til registreringen som varemærke  

 fornødne særpræg, idet det må opfattes som angivende en samling af data.
 Såfremt denne afgørelse måtte give Dem anledning til en udtalelse i sagen  

 forventes en sådan indsendt hertil snarest belejligt og senest inden 4  

 måneder fra dato, da ansøgningen i modsat fald vil blive afslået.
Med venlig hilsen Inge Sander eksp. sekr.
Finanstilsynet Nørre Voldgade 94 1358 København K Vor ref: VA 3691 1984/V1/ma Deres ref:
 Frit:
Dato: 16 jun 1988 -Indsigelse mod ansøgning af varemærke VA 3691 1984 ordet DataBank.
I skrivelse hertil af 12 jul 1985 meddelte Tilsynet, at det havde henvendt  

 sig til ansøgeren af ovennævnte varemærke, nemlig Time/-System International  

 ApS, Skovlunde, og påpeget, at andre virksomheder end banker ikke i deres  

 navn eller til betegnelse af virksomheden måtte benytte ordet  

 »bank«, jævnfør bestemmelsen i§ 2 i lov om banker og sparekasser  

 m.v.
Denne skrivelse blev betragtet som en indsigelse mod mærkets  

 registrering.
Ansøgningen omfatter alle varer i klassene 9 og 42.
Efter at Tilsynets skrivelse samt en skrivelse fra Den Danske Bankforening  

 af 26 jun 1985 var tilsendt ansøgerne, bestred disse i skrivelse hertil af 3  

 sep 1985, at ansøgningen kunne afvises under henvisning til bestemmelsen i §  

 2 i bank- og sparekasseloven.
Det blev ikke bestridt, at banker og  

 sparekasser er forpligtede og eneberettiget til at benytte ordene  

 »bank« og »sparekasse« i de pågældende pengeinstitutters  

 navn, men der står efter ansøgerens formening ikke, at man ikke kan benytte  

 betegnelser, hvori indgår betegnelsen bank i forbindelse med andre ord f.eks.  

 som varemærker.
Samtidig er andet punktum i paragraffen citeret, og det  

 fremgår heraf, at andre virksomheder, bortset fra banker, ikke i deres navn  

 eller til betegnelse af virksomheden må benytte ordet »bank« eller  

 betgnelser, der er egnet til at fremkalde det indtryk, at de er bank.
Det er  

 ansøgernes opfattelse, at der ikke er tale om, at ordet DataBank på nogen  

 måde giver associationer til, at ansøgerne skulle drive bankvirksomhed under  

 betegnelsen DataBank, og det ligger vel også i ordets suggestive karakter, at  

 der ikke er tale om noget sådant, men om en opsummering af fakta.
I skrivelse  

 af 04 okt 1985 oplyste ansøgerne, at der ikke var nedlagt indsigelse mod et  

 varemærke bestående af ordene SWISS CHOKOLATE BANK.
Bankforeningen har med  

 andre ord her været klar over, at det drejede sig om et varemærke, og ikke  

 var en betegnelse for et pengeinstitut.
I skrivelse hertil af 12 nov 1986 har Tilsynet bl.a. bemærket, at ordet  

 bank generelt nyder en udstrakt grad af beskyttelse, og at der ikke kan ses  

 væk fra, at ordet »Bank« vil kunne betragtes som et varemærke, der  

 nyder beskyttelse ifølge lov herom.
Der henvises til andre virkomheders  

 anvendelse af ordet BANK, og der er vedlagt kopi af en annoncetekst fra  

 efteråret 1986, hvor ansøgerens anvendelse af ordet BANK giver anledning til  

 yderligere overvejelser vedrørende ansøgeren.
Endelig har ansøgerne i  

 skrivelse hertil af 07 sep 1987, hvoraf kopi vedlægges, anført, at  

 betegnelsen DATABANKER er et almindeligt dansk ord, men at der kan opnås  

 eneret til en firgurmæsig udformning af et sådant mærke.
Der synes ikke at  

 være belæg for Tilsynets stillingtagen i dennes skrivelse af 12 nov 1986,  

 hvori det påpeges, at ordet BANK generelt nyder en udstrakt grad af  

 beskyttelse.
Betegnelsen BANK nyder kun beskyttelse i den relation som  

 banklovens § 2 giver den, nemlig at andre virksomheder ikke må benytte  

 betegnelsen i deres navn eller som betegnelse for en virksomhed.
Det  

 tilføjes, at branchemæssigt er der klar adskillelse mellem udgivelse af bl.a.  

 dagbøger og handel med penge og fonds.
 Indsigelsen er herefter optaget til afgørelse.
Det skal indledningsvis bemærkes, at direktoratet ved behandlingen af  

 nærværende ansøgning var opmærksom på bestemmelsen i § 2 i Bank- og  

 Sparekasseloven.
Direktoratet nægter stedse registrering af mærker, der  

 indeholder ordet bank, når bank anvendes i betydningen penge- eller  

 kreditinstitution, hvis ansøgeren ikke selv er en bank.
Direktoratet registrerer derimod varemærker, der indeholder ordet BANK i  

 betydningen »samling« såsom BLODBANK, VARMEBANK og  

 INFORMATIONSBANK.
Der vedlægges kopi af registerblad af VR 3593 1981, hvor  

 mærket indeholder ordet VARMEBANK og af VR 2558 1982, hvor mærket indeholder  

 betegnelsen DATABANK.
Ordet DATABANK er således tidligere optaget i  

 varemærker, ligesom det er optaget i varefortegnelser til registreringer i  

 betydningen: samling af dataer.
Indsigelsen kan herefter ikke tages til  

 følge, idet direktoratet i nærværende sag opfatter BANK i betydningen  

 »samling«.
Denne afgørelse kan i medfør af bestemmelsen i § 44 i varemærkeloven  

 indbringes for Patentankenævnet, Helgeshøj Alle 81, 2630 Taastrup inden 2  

 måneder fra dato.
Samtidig må det foreskrevne klagegebyr af 2000 kr  

 indsendes.
Det skal tilføjes, at direktoratet dags dato har tilsendt  

 ansøgeren en skrivelse, hvoraf kopi vedlægges, og hvoraf det fremgår, at  

 direktoratet nu finder mærket uegnet til registrering i medfør at  

 bestemmelsen i § 13 i varemærkeloven, da det ikke er i besiddelse af det til  

 registrerig som varemærke fornødne særpræg, idet ordet DataBank angiver  

 varens eller tjenesteydelsens art, beskaffenhed eller anvendelse.  

 Direktoratet finder ikke, at betegnelsen DataBank i den udformning mærket har  

 fået, kan siges at være et figurmærke, således at selve figuren skulle  

 forlene mærket med tilstrækkeligt særpræg.
