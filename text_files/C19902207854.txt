(Til uddannelsesinstitutioner under  

 Universitetsafdelingen bortset fra seminarierne) Efter at den med skrivelse herfra af 2. november 1988 udsendte  

 »Aftale vedr. optagelse m.v. af Danmarks Radios radio- og  

 fjernsynsudsendelser til brug inden for undervisning ved  

 uddannelsesinstitutioner under Direktoratet for de Videregående  

 Uddannelser« er opsagt af COPY-DAN, har der været forhandlet om  

 indgåelse af en ny aftale med virkning fra den 1. august 1989 omfattende både  

 DANMARKS RADIO og TV-2.
 1 eksemplar af den nu indgåede aftale samt en liste over institutioner  

 omfattet af aftalen vedlagt.
 Det bemærkes, at aftalen kun omfatter Danmarks Radios og TV-2s  

 udsendelser, og at der endnu ikke er truffet nogen aftalemæssig ordning med  

 hensyn til betaling for optagelser m.v. af andre udsendelser (regional- og  

 lokalradioer, private TV-selskaber samt udsendelser fra udenlandske radio- og  

 TV-selskaber), hvorfor universiteter m.fl. - hvis de foretager optagelse af  

 disse udsendelser - i givet fald vil kunne blive stillet over for krav om  

 særskilt betaling herfor.
 P.m.v.
 e.b.
Erik Metz eksp.sekr.
 Bilag 1.
 Aftale vedrørende optagelser mv. af Danmarks Radios og TV-2's radio og  

 fjernsynsudsendelser til brug inden for undervisning ved  

 uddannelsesinstitutioner under Direktoratet for de Videregående Uddannelser.
 Aftalen indgås mellem Undervisningsministeriet (i det følgende betegnet  

 som »brugerne«) og de forvaltningssektoren »§ 17-KOPIER«  

 tilsluttede organisationer (i det følgende betegnet som  

 »COPY-DAN«).
 § 1.  Stk. 1. Aftalen omfatter optagelse samt  

 benyttelse og opbevaring af Danmarks Radios og TV-2's radio- og  

 fjernsynsudsendelser til brug ved undervisning på uddannelsesinstitutioner  

 under Direktoratet for de Videregående Uddannelser.
 Stk. 2.  Aftalen omfatter det i ophavsretslovens § 17,  

 stk. 2, nævnte vederlag for optagelse, benyttelse og opbevaring af de af  

 Danmarks Radio og TV-2 udsendte værker og præstationer, der gengives i andre  

 udsendelser end undervisningsudsendelser, til brug inden for  

 undervisningsvirksomhed.
 Stk. 3.  Aftalen omfatter den fortsatte benyttelse og  

 opbevaring af Danmarks Radios og TV-2's undervisningsudsendelser ud over den  

 i § 8 i Kulturministeriets bekendtgørelse nr. 152 af 6. april 1979 fastsatte  

 frie benyttelses- og opbevaringsfrist på 4 år.
 Stk. 4.  Aftalen omfatter ikke optagelser af  

 fjernsynsudsendte filmværker, som indgår i biografernes almindelige  

 repertoire af spillefilm, medmindre der ved udsendelsen i fjernsynet kun er  

 benyttet mindre dele af værket.
 § 2.  Udvælgelse, optagelse og opbevaring af Danmarks  

 Radios og TV-2's udsendelser i medfør af § 1, stk. 1, 2 og 3, foretages af  

 den enkelte institution eller af centraler, der som led i den pædagogiske  

 virksomhed foretager optagelser og distribution af radio- og  

 fjernsynsudsendelser.
 § 3  Optagelserne skal foretages direkte fra radio- og  

 fjernsynsudsendelsen.
 § 4.  Optagelserne eller senere kopier heraf skal være  

 af en forsvarlig teknisk kvalitet, og der må ikke foretages ændringer,  

 tilføjelser eller forkortelser i optagelserne.
 § 5.  Stk. 1. Efter nærmere aftale mellem  

 aftaleparterne udvælges for hvert kalenderår et mindre antal repræsentative  

 institutioner, der skal rapportere om den båndkopiering, der finder sted på  

 institutionen.
 Stk. 2.  Rapporteringen skal indeholde de  

 programoplysninger, der er nødvendige for COPY-DANs administration af aftalen  

 i forhold til rettighedshaverne.
§ 6.  Betaling sker centralt fra  

 Undervisningsministeriet til COPY-DAN en gang årligt i januar måned, dækkende  

 det pågældende kalenderår.
Betalingen fastsættes til et fast beløb årligt pr.  

 ressourcebelastende studerende, således som antallet fremgår af  

 »Anmærkninger II« til § 20.08. Højere og videregående uddannelser  

 mv., de indledende bemærkninger i de årlige finanslovforslag.
Der betales  

 11,20 kr. pr. studerende under »Humaniora« og 4,76 kr. pr.  

 studerende under alle andre fagområder.
§ 7.  Stk. 1. Fordelingen af vederlaget mellem  

 rettighedshaverne foretages af COPY-DAN i overensstemmelse med denne  

 institutions vedtægter.
Spørgsmål vedrørende denne fordeling er brugerne  

 uvedkommende.
 Stk. 2.  COPY-DAN holder Undervisningsministeriet  

 løbende orienteret om ændringer i vedtægterne for forvaltningssektoren.
 § 8.  I tilfælde af at udenforstående rettighedshavere  

 måtte fremsætte krav over for en bruger eller en institution om vederlag for  

 optagelse, benyttelse og opbevaring af et værk eller en præstation, der  

 indgår i et program, som omfattes af aftalen, er COPY-DAN forpligtet til at  

 yde det pågældende vederlag efter COPY-DAN's almindelige regler.
 § 9.  Stk. 1. Aftalen gælder fra 1. august l989.
 Stk. 2.  Aftalen kan af hver af parterne opsiges med 6  

 måneders varsel til udløb af en januar eller juli måned.
 § 10.  Hvis der foretages ændringer af de nugældende  

 bestemmelser i ophavsretslovens § 17, ophører aftalen at gælde fra  

 tidspunktet for ikrafttrædelsen af ændringen i ophavsretslovens § 17.  

 Betalingen efter § 6 beregnes i så fald forholdsmæssigt indtil  

 ikrafttrædelsestidspunktet, og der vil være at optage forhandling mellem  

 parterne om den fremtidige betaling samt eventuelle andre bestemmelser i  

 aftalen, som forudsætter de nugældende bestemmelser i ophavsretslovens § 17.  

 Ifald enighed mellem parterne om betalingen ikke kan opnås, afgøres  

 spørgsmålet i overensstemmelse med reglerne i ophavsretslovens § 54.
 § 11.  Parterne er enige om det som bilag vedhæftede  

 protokollat, der skal tjene til regulering af de ophavsretlige problemer i  

 forbindelse med denne aftales § 1, stk. 3.
København, den 4. juli 1990 Kirsten Kierkegaard Helge Thomsen/Erik Metz Bilag 2 Protokollat til aftale vedrørende optagelser mv. af Danmarks Radios og  

 TV-2's radio- og fjernsynsudsendelser til brug inden for undervisning ved  

 uddannelsesinstitutioner under Direktoratet for de Videregående uddannelser § 1.  Aftalen omfatter de på medfølgende liste opførte  

 institutioner mv.
 § 2.  Stk. 1. Ved dette protokollat overlader COPY-DAN  

 de nødvendige rettigheder til at administrere optagelser af radio- og  

 fjernsynsudsendelser, jf. aftalens § 1, stk. 3, og § 2 i samme omfang, hvori  

 forvaltningssektoren disponerer herover.
 Stk. 2.  COPY-DAN's forvaltningssektor skal være åben  

 for alle organisationer, der forvalter ophavsrettigheder og tilsvarende  

 rettigheder.
§ 3.  Ved »undervisningsudsendelser« forstås § 4.  Det er en forudsætning, at Danmarks Radio og  

 TV-2 vederlagsfrit giver deres samtykke efter ophavsretsloven og  

 fotografiloven til den af aftalen omfattede benyttelse og opbevaring som  

 forudsat i aftalen.
 København, den 4. juli 1990.
