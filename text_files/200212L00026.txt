Fremsat den 2. oktober 2002 af  

 undervisningsministeren (Ulla Tørnæs) Forslag til Lov om ændring af lov om  

 erhvervsgrunduddannelse m.v. og  

 lov om produktionsskoler (Erhvervsgrunduddannelse på produktionsskoler) § 1 I lov om erhvervsgrunduddannelse m.v., jf. lovbekendtgørelse nr.  

 532 af 25. juni 1999, som ændret ved § 7 i lov nr. 263 af 12.  

 april 2000 og § 48 i lov nr. 418 af 6. juni 2002, foretages  

 følgende ændringer:
 1. I § 1 indsættes som stk. 6:
»Stk. 6. En produktionsskole kan tilrettelægge  

 erhvervsgrunduddannelse for unge, der har behov for at opnå de  

 kvalifikationer, der er nævnt i stk. 1, efter at de har  

 gennemført et forløb på produktionsskolen.  

 Produktionsskolen udøver i så fald de beføjelser og  

 varetager de funktioner, som er tillagt kommunalbestyrelsen ved denne lov,  

 dog bortset fra de beføjelser og funktioner der er nævnt i  

 § 13, stk. 1, 2. pkt., stk. 2 og 4, og samarbejder med andre  

 uddannelsesinstitutioner herom.
Ministeren kan fastsætte nærmere  

 regler om skolernes varetagelse af opgaven.« 2. I § 5, stk. 3, 1. pkt., indsættes efter  

 »kommunen«: », jf. dog § 1, stk. 5 og 6.« 3. I § 7, stk. 3, ændres »erhvervsskole«  

 til: »institution godkendt efter lov om institutioner for erhvervsrettet  

 uddannelse«.
 4. § 13, stk. 2, affattes således:
»Stk. 2. Kommunalbestyrelsen yder tilskud til de dele af  

 skoleundervisningen, jf. § 3, stk. 3 og 4, der ikke er finansieret  

 som nævnt i stk. 1. Når en produktionsskole varetager  

 opgaver i henhold til § 1, stk. 6, kan kommunalbestyrelsen  

 gøre ydelse af tilskud efter denne bestemmelse betinget af sin  

 forudgående tilslutning til uddannelsesplanen, jf. § 5.« 5. § 13, stk. 4, affattes således:
»Stk. 4. Kommunalbestyrelsen afholder udgiften til  

 skoleydelse, jf. dog § 5, stk. 6.« 6. I § 13, stk. 5, 1. pkt., ændres »skole«  

 til: »en institution godkendt efter lov om institutioner for erhvervsrettet  

 uddannelse«.
§ 2 I  lov om produktionsskoler, jf. lovbekendtgørelse nr. 623 af 22.  

 juni 2001, som ændret ved § 72 i lov nr. 145 af 25. marts 2002 og § 3 i  

 lov nr. 275 af 8. maj 2002, foretages følgende ændringer:
 1. I § 11, stk. 2, sidste pkt., indsættes efter  

 »erhvervsgrunduddannelse«: », der er tilrettelagt af kommunalbestyrelser og  

 institutioner godkendt efter lov om institutioner for erhvervsrettet  

 uddannelse,«.
§ 3 Loven træder i kraft den 1. januar 2003.
Bemærkninger til lovforslaget Almindelige bemærkninger 1. Indledning Om lov nr. 506 af 30. juni 1993 om  

 erhvervsgrunduddannelser henvises til Folketingstidende 1992-93, Folketingets  

 Forhandlinger (FF) sp 2451, sp. 2813, Till.
A sp. 3781, FF 2813, Till.
B  

 1909, FF Sp. 11178, 11474, Till.
C 1541. Loven er ændret flere gange.  

 Af betydning for dette lovforslag henvises til følgende  

 lovændringer: Lov nr. 1126 af 20. december 1995. Folketingstidende  

 1995-96, FF sp. 58, Till.
A 212, FF sp. 343, Till.
B 117, FT sp. 2027, sp.  

 2242, Till.
C 154 og Lov nr. 418 af 6. juni 2002 Folketingstidende 2001-02,  

 FF sp. 4898, 6714, 7042. Till.
A 4575, Till.
C 503.
 Med hensyn til lov om produktionsskoler henvises til  

 Folketingstidende 1999-2000 (L 101), Tillæg A, spalte 3019, 7652, 7982.  

 Tillæg B, spalte 604. Tillæg C, spalte 671.
Lovforslaget fremsættes for at styrke mulighederne  

 for, at unge får kompetencegivende beskæftigelsesrettet  

 uddannelse.
Forslaget om, at produktionsskoler tillægges kompetence til  

 at tilrettelægge erhvervsgrunduddannelse (egu), medfører en  

 styrkelse af de kompetencegivende uddannelsestilbud til uddannelsessvage  

 unge, der af forskellige årsager ikke umiddelbart har  

 forudsætninger for at gennemføre en af de generelle  

 ungdomsuddannelser.
Arbejdslivet stiller stadigt stigende krav til de ansattes  

 kvalifikationer og kompetencer.
Stadigt færre jobs vil i fremtiden  

 kunne bestrides uden en kompetencegivende uddannelse.
En del unge er ikke  

 umiddelbart i stand til at gennemføre en af de generelle  

 ungdomsuddannelser.
Det er derfor et naturligt element i regeringens plan om  

 »Bedre uddannelser« at sikre relevante tilbud til dem, der har brug for et  

 mere individualiseret, fleksibelt og praksisnært  

 uddannelsesforløb, der kan bestå af forskellige dele af en lang  

 række uddannelser.
Egu har vist sig at være et relevant og  

 velegnet tilbud, som giver grundlag for varig beskæftigelse eller  

 fortsat uddannelse.
Den årlige samlede tilgang til egu har i de seneste  

 år ligget på ca. 800 elever om året.
Egu har hidtil  

 været anvendt i ca. halvdelen af kommunerne, især i større  

 kommuner og i byområder.
De fleste produktionsskoler er lokaliseret i  

 landdistrikter og i mindre kommuner.
Derfor vil lovforslaget medføre  

 en ny mulighed for egu-dækning i de mindre kommuner og i  

 landdistrikterne gennem samarbejde mellem produktionsskolerne og de  

 respektive kommuner.
Et produktionsskoleforløb indebærer, at der  

 opstilles en plan for elevens efterfølgende uddannelse og  

 beskæftigelse.
Men nogle produktionsskoleelever opnår ikke under  

 deres produktionsskoleforløb tilstrækkelige forudsætninger  

 for at kunne fortsætte direkte i en ungdomsuddannelse eller få  

 varig beskæftigelse.
Disse unge vil derfor typisk være henvist  

 til beskæftigelses- eller socialpolitiske foranstaltninger.
For en del  

 af disse unge kunne produktionsskolernes nære faglige og  

 pædagogiske miljøer være et hensigtsmæssigt  

 udgangspunkt for at tilrettelægge en egu som et fleksibelt, relevant og  

 realistisk værktøj i overgangen fra skole til  

 beskæftigelse eller uddannelse.
 Produktionsskolerne får derfor med lovforslaget en  

 mulighed for at give et fremadrettet uddannelsestilbud til de elever, der  

 ellers ville blive udsluset til ledighed og aktivering mv.
 Produktionsskolerne har en tæt kontakt til det  

 lokale erhvervsliv, og de har derfor muligheder for at finde lokale  

 praktiksteder til egu-eleverne og for at følge dem under praktikken.  

 En produktionsskole skal samarbejde med den lokale institution, godkendt  

 efter lov om institutioner for erhvervsrettet uddannelse (institution for  

 erhvervsrettet uddannelse), om godkendelsen af praktikstedet efter  

 bestemmelserne i § 7, stk. 3 i lov om erhvervsgrunduddannelse m.v.  

 Skolerne har ofte et udbygget og velfungerende netværk med  

 institutioner for erhvervsrettet uddannelse og andre lokale  

 uddannelsesinstitutioner, hvor egu-eleverne efter forslaget skal deltage i  

 skoleelementer.
Målgruppen for en produktionsskoletilrettelagt egu  

 er efter forslaget unge, der efter et gennemført  

 uddannelsesforløb på produktionsskolen ikke har opnået  

 tilstrækkelige forudsætninger for at kunne gennemføre en  

 generel kompetencegivende ungdomsuddannelse eller for at opnå varig  

 beskæftigelse.
For at undgå en utilsigtet  

 aktivitetsforøgelse på produktionsskolerne foreslås, at  

 der i lov om produktionsskoler indarbejdes en bestemmelse, der  

 indebærer, at disse egu-elever højst kan medregnes i en skoles  

 tilskudsudløsende antal årselever med i alt ét års  

 produktionsskoleophold inklusive det eller de produktionsskoleophold, der er  

 gået forud for egu-forløbet, dog således at der i  

 særlige tilfælde kan ske forlængelse inden for den  

 såkaldte 10-pct.-regel.
Der forudsættes ingen  

 indholdsmæssig ændring i de gældende bestemmelser,  

 hvorefter egu-elever, der undervises på produktionsskole efter  

 uddannelsesplaner tilrettelagt af kommunalbestyrelser eller institutioner for  

 erhvervsrettet uddannelse, udløser tilskud uanset længden af  

 deres samlede produktionsskoleophold.
2. Baggrund Loven om egu blev vedtaget i 1993. Egu er en  

 erhvervskompetencegivende, individuelt tilrettelagt vekseluddannelse, der er  

 såvel beskæftigelsesrettet som rettet mod fortsat uddannelse.  

 Praktikopholdene kombineres med fagligt relevante skoledele i tilknytning  

 hertil i et samlet 1½-3 årigt forløb, der indeholder i alt  

 mindst 20 og højst 40 skoleuger.
Skoleelementerne hentes så vidt  

 muligt fra eksisterende uddannelser.
I egu-elevens uddannelsesplan beskrives forløbet og  

 den kompetence, det er målet at opnå inden for et fagligt  

 område.
Eleverne uddannes typisk til beskæftigelse inden for  

 service- og håndværksfagene, landbrug og industri, det merkantile  

 område, daginstitutioner, social- og sundhedsområdet mv.
Målgruppen for egu er unge, der er i en  

 utilfredsstillende uddannelses- eller beskæftigelsesmæssig  

 situation, dvs. unge, der af forskellige årsager ikke er gået i  

 gang med en ungdomsuddannelse eller endnu ikke har fået fast  

 fodfæste på arbejdsmarkedet.
Der er typisk tale om praktisk  

 orienterede og ofte uddannelsessvage, mindre bogligt indstillede unge.  

 Målgruppen for egu, der er tilrettelagt på en institution for  

 erhvervsrettet uddannelse, er ledige, dagpengeberettigede unge under 25  

 år (ungeindsatsen).
Formålet med egu er, at egu-eleverne opnår  

 personlige, sociale og faglige kvalifikationer, som giver umiddelbart  

 grundlag for beskæftigelse samt forudsætninger for eventuelt at  

 fortsætte i en af de generelle ungdomsuddannelser.
Hvis eleven  

 fortsætter i en anden uddannelse, skal der så vidt muligt gives  

 merit.
Erhvervsgrunduddannelse giver elever dimittendrettigheder med hensyn  

 til optagelse i en arbejdsløshedskasse, når betingelserne herfor  

 i øvrigt er opfyldt.
Målgruppen for en produktionsskole, jf.  

 produktionsskolelovens § 1, stk. 1, er unge under 25 år, der  

 ikke har gennemført en ungdomsuddannelse, og som ikke umiddelbart har  

 forudsætninger for at begynde på en sådan uddannelse, eller  

 har afbrudt en ungdomsuddannelse.
Formålet er at tilføre dem  

 forudsætninger for at kunne fortsætte i en generel  

 kompetencegivende ungdomsuddannelse eller finde varig  

 beskæftigelse.
Institutioner for erhvervsrettet uddannelse kan som  

 nævnt tilbyde egu til ledige dagpengeberettigede unge under 25  

 år.
Disse institutioner har en meget begrænset egu-aktivitet  

 ca. 5-10 elever om året de senere år. Årsagen er bl.a., at  

 målgruppen er reduceret betydeligt (kraftigt reduceret  

 ungdomsarbejdsløshed og faldende ungdomsårgange), og at den  

 resterende del i målgruppen typisk optages i andre uddannelser eller  

 kommer i beskæftigelse.
For eksempel har institutioner for  

 erhvervsrettet uddannelse i forbindelse med Erhvervsuddannelsesreform 2000  

 fået en mulighed for at tilbyde individuelle delkompetenceforløb  

 af normalt 2 års varighed, når institutionen vurderer, at eleven  

 på det givne tidspunkt ikke har forudsætninger for at kunne  

 gennemføre en hel erhvervsuddannelse.
Dette forløb skal  

 godkendes af det faglige udvalg inden for det  

 beskæftigelsesområde, som forløbet indgår i.
3. Økonomiske konsekvenser for det offentlige Det er forventningen, at produktionsskolernes mulighed for  

 at tilrettelægge egu for produktionsskoledeltagere vil medføre  

 en årlig mertilgang på 250 egu-forløb ud over den  

 hidtidige årlige tilgang på ca. 800 egu-elever.
Skønnet er  

 baseret på en vurdering af, hvor mange af de elever, som i dag udsluses  

 fra en produktionsskole uden at komme i fortsat uddannelse eller  

 beskæftigelse, der vil kunne begynde på en egu i  

 forlængelse af produktionsskoleforløbet.
Et væsentligt  

 element i dette aktivitetsskøn er udsigterne til at tilvejebringe de  

 nødvendige praktikmuligheder, idet typisk 50   75 pct. af det enkelte  

 egu-forløb består af praktik i en virksomhed.
 Det forventes, at en del af eleverne afbryder uddannelsen.  

 Derfor skønnes det, at elevbestanden vil være på 175  

 elever i 2003 og 350 elever i de følgende år.
 Den forventede øgede tilgang til egu vil  

 udløse statslige, amtskommunale og kommunale merudgifter til  

 skoleundervisning, statslige merudgifter til vejledning og  

 specialpædagogisk støtte, kommunale merudgifter til skoleydelse,  

 eventuelle supplerende tilskud til de taxameterfinansierede skoleelementer,  

 som egu-eleverne deltager i, og eventuelle tilskud til særligt  

 tilrettelagte egu-skoleforløb, som   med kommunalbestyrelsens  

 tilslutning - er sammensat på en sådan måde, at  

 undervisningsudgiften ikke kan henføres til en bestemt takst for en  

 eksisterende uddannelse.
 Udgifterne til skoleundervisning, vejledning og  

 specialpædagogisk støtte for egu, tilrettelagt af  

 produktionsskolerne, omfattes af de årlige finanslove, mens udgifterne  

 til skoleydelse afholdes af kommunerne, som også kan yde supplerende og  

 særlige tilskud til skoleundervisningen (herunder eventuelle udgifter  

 til værksstedsskole). Kommunernes udgifter omfattes af og  

 opgøres på den kommunale budgetgaranti.
På baggrund af de produktionsskoleforløb,  

 eleverne allerede har gennemført, forventes der en gennemsnitlig  

 årlig varighed af skoleundervisningen på egu på 15 uger pr.  

 elev (mod 17 uger pr. elev i den kommunalt tilrettelagte egu), svarende til  

 30 ugers undervisning pr. elev i løbet af det samlede  

 uddannelsesforløb af normalt 2 års varighed.
I lov om  

 produktionsskoler foreslås indarbejdet en bestemmelse, der  

 indebærer, at deltagere i et produktionsskoletilrettelagt  

 egu-forløb, som modtager undervisning på en produktionsskole,  

 ved beregningen af tilskudsudløsende årselever højst kan  

 medregnes med i alt ét års produktionsskoleophold inklusive det  

 eller de produktionsskoleophold, der er gået forud for  

 egu-forløbet.
Dette skyldes hensynet til at undgå en utilsigtet  

 aktivitetsforøgelse på produktionsskolerne.
Eleverne vil dog  

 blive omfattet af den almindelige ordning om mulighed for forlængelse i  

 særlige tilfælde.
 Den skønnede øgede tilgang til egu forventes  

 herefter at medføre en meraktivitet til skoleundervisning svarende til  

 66 årselever i 2003 og 132 årselever i de følgende  

 år.
 Skoleundervisningen kan fordele sig på såvel  

 omkostningstunge moduler fra uddannelser inden for eksempelvis tekniske  

 erhvervsuddannelser og arbejdsmarkedsuddannelser, som på mindre  

 omkostningstunge uddannelsesmoduler fra eksempelvis merkantile  

 erhvervsuddannelser, social- og sundhedsuddannelser, hf, almen  

 voksenuddannelse og kommunale uddannelsestilbud.
 Der forventes i 2003 en gennemsnitlig omkostning til  

 skoleundervisning på 80.000 kr. pr. årselev.
På baggrund af den faktiske fordeling i de senere  

 år af skoleundervisningen i forbindelse med egu forventes det, at 15  

  20 pct. af den skønnede meraktivitet som følge af lovforslaget  

 vil foregå på kommunale og amtskommunale skoler.
Der vil blive  

 optaget drøftelser med de kommunale og amtskommunale organisationer  

 herom.
 Som følge heraf forventes der en samlet udgift for  

 staten på 4,2 mio. kr. i 2003 og 8,5 mio. kr. i de følgende  

 år.
 Hertil kommer eventuelle udgifter til tilskud til  

 specialpædagogisk støtte til elever med særlige behov,  

 hvortil det skønnes, at der skal afsættes 0,1 mio. kr. i 2003 og  

 0,2 mio. kr. i de følgende år.
 De kommunale og amtskommunale udgifter i forbindelse  

 skoleundervisningen forventes således at udgøre 1,1 mio. kr. i  

 2003 og 2,1 mio. kr. i de følgende år, mens muligheden for  

 ydelse af supplerende tilskud/tilskud til særlige forløb  

 skønnes i 2003 at kunne andrage 0,5 mio. kr. stigende til 0,9 mio. kr.  

 i de følgende år.
Egu-elever modtager i undervisningsperioderne skoleydelse  

 efter de satser, der er fastsat i finansloven.
I 2003 forventes satserne for  

 skoleydelse til elever henholdsvis under 18 år og på 18 år  

 og derover fastsat til henholdsvis 500 kr. og 1.200 kr. pr. uge.
Der  

 forventes i 2003 en gennemsnitlig udgift til skoleydelse på 850 kr. pr.  

 uge, svarende til en samlet merudgift med forslaget for kommunerne på  

 2,2 mio. kr. i 2003 og 4,5 mio. kr. i de følgende år.
Herudover yder staten tilskud til vejledning ved  

 begyndelse og afslutning af egu-forløb tilrettelagt af en skole, jf.  

 § 13, stk. 6 i loven om erhvervsgrunduddannelse m.v.
Der forventes  

 i 2003 en omkostning på 5.700 kr. pr. elev til vejledning ved  

 begyndelse af et egu-forløb og 5.700 kr. pr. elev, der  

 gennemfører det planlagte forløb eller overgår til anden  

 uddannelse, svarende til en forventet samlet merudgift ved forslaget for  

 staten på 1,4 mio. kr. i 2003 samt 2004 og 2,4 mio. kr. i de  

 følgende år.
 Amtsrådene yder endvidere i henhold til egu-loven  

 tilskud til befordring for erhvervsgrunduddannelseselever under  

 skoleundervisning, herunder værkstedsskole.
 Samlet vurderes lovforslaget om  

 produktionsskoletilrettelagt egu at medføre merudgifter for staten  

 på 5,7 mio. kr. 2003, 10,1 mio. kr. i 2004 og 11,1 mio. kr. i 2005 og  

 2006.
 Hertil kommer merudgifter for kommuner og amter på i  

 alt 3,8 mio. kr. i 2003 og 7,5 mio. kr. i de følgende år, der -  

 via den kommunale budgetgaranti - kompenseres over bloktilskuddet, samt  

 udgifter for amtsrådene til befordringstilskud, som skønnes at  

 kunne andrage 0,1 mio. kr. i 2003 og 0,2 mio. kr. i de følgende  

 år.
 De samlede offentlige udgiftskonsekvenser bliver herefter  

 9,6 mio. kr. i 2003, 17,8 mio. kr. i 2004 og 18,8 mio. kr. i 2005   2006.
 4. Administrative konsekvenser for det offentlige.
 Lovforslaget skønnes ikke at have administrative  

 konsekvenser for det offentlige.
5. Økonomiske og administrative konsekvenser for  

 erhvervslivet Lovforslaget skønnes ikke at have økonomiske  

 og administrative konsekvenser for erhvervslivet eller for borgerne.
 6. Miljømæssige konsekvenser.
 Lovforslaget har ingen miljømæssige  

 konsekvenser.
 7. Forholdet til EU-retten.
 Lovforslaget indeholder ikke EU-retlige  

 aspekter.
Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner) Ingen Der vil være tale om merudgifter for staten, som  

 omfattes dels af de årlige finanslove, dels af bloktilskud til  

 kommunerne.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter 8. Høring Lovudkastet har været udsendt til høring den  

 21. august 2002 til følgende:
Erhvervsuddannelsesrådet,  

 Produktionsskolerådet, Fællesrådet for den Fri  

 Ungdomsuddannelse, Landbrugsuddannelsesrådet, Rådet for social-  

 og sundhedsuddannelserne, Voksenuddannelsesrådet, Amtsrådsforeningen i Danmark, Kommunernes  

 Landsforening, Københavns Kommune, Frederiksberg Kommune, Dansk  

 Arbejdsgiverforening, Landsorganisationen i Danmark, Foreningen af  

 Skoleledere ved de tekniske skoler, Foreningen for danske Landbrugsskoler,  

 Handelsskolernes forstander- og inspektørforening, Foreningen for  

 Produktionsskoler og Produktionshøjskoler, Forstanderkredsen for  

 produktionsskoler, Danske produktionshøjskolers Lærerforening,  

 Foreningen af Daghøjskoler i Danmark, Foreningen af frie Ungdoms- og  

 efterskoler, Foreningen for Folkehøjskoler, Ungdomsskolernes  

 Udviklingscenter, Dansk Ungdoms Fællesråd, Rådet for  

 Etniske Minoriteter, Nævnet for Etnisk Ligestilling, Det Centrale  

 Handicapråd, og De samvirkende Invalideorganisationer.
Der er efter høringen foretaget den ændring i  

 lovudkastet, at udgiften til skoleydelse mv. til egu-elever fortsat skal  

 udredes af elevens bopælskommune   også når det er en  

 produktionsskole, der tilrettelægger uddannelsen.
Efter det oprindelige  

 lovudkast skulle finansieringen i disse tilfælde overgå fra  

 kommunen til staten.
Der er tillige foretaget enkelte lovtekniske  

 ændringer, herunder en konsekvensændring i lov om  

 produktionsskoler, jf. lovforslagets § 2.
Bemærkninger til lovforslagets enkelte  

 bestemmelser Til § 1 Til nr. 1 Om begrundelsen for at lade produktionsskoler  

 tilrettelægge egu-forløb henvises til de almindelige  

 bemærkninger.
 Forslaget indebærer, at en produktionsskole kan  

 tilrettelægge egu for unge, som efter at have gennemført et  

 produktionsskoleforløb har behov for yderligere personlige, sociale og  

 faglige kvalifikationer, som både giver umiddelbar adgang til at  

 fortsætte i en erhvervskompetencegivende uddannelse med merit, og giver  

 grundlag for beskæftigelse på arbejdsmarkedet, jf. lovens  

 § 1, stk. 1.
Når produktionsskolen efter lovforslaget  

 tilrettelægger egu, varetager den de funktioner, som efter loven i  

 øvrigt er tillagt kommunalbestyrelsen.
Dette gælder dog ikke  

 kommunalbestyrelsens muligheder for at supplere de tilskud til undervisning,  

 som finansieres af staten, amtsrådene eller kommunalbestyrelsen efter  

 bestemmelsen i § 13, stk. 1, og heller ikke de tilsvarende  

 muligheder for at yde særlige tilskud efter bestemmelsen i § 13,  

 stk. 2, herunder tilskud til undervisning på værkstedsskole,  

 ligesom udgiften til skoleydelse afholdes af kommunalbestyrelsen, jf.  

 § 13, stk. 4. Det er således kommunalbestyrelsen i den  

 kommune, hvor eleven er tilmeldt folkeregistret, der afholder disse udgifter.  

 Produktionsskolen kan dog kun påregne at modtage tilskud i henhold til  

 § 13, stk. 1, 2. pkt., henholdsvis § 13, stk. 2, hvis  

 kommunalbestyrelsen har givet et konkret tilsagn herom.
 Efter forslaget er det produktionsskolen, som efter  

 bestemmelserne i den gældende lovs § 5 sammensætter et  

 uddannelsesforløb for den enkelte elev ved aftale med en eller flere  

 af følgende skoler: Institutioner for erhvervsrettet uddannelse,  

 godkendt efter lov om erhvervsrettet uddannelse, voksenuddannelsescentre,  

 daghøjskoler, ungdomsskoler, efterskoler, social- og sundhedsskoler og  

 lignende skoler, der er godkendt i henhold til anden lovgivning, jf. lovens  

 § 3, stk. 4.
Det enkelte uddannelsesforløb skal desuden  

 sammensættes i samarbejde med eleven og en eller flere  

 praktikvirksomheder.
Forløbet og den tilsigtede kompetence beskrives i  

 en uddannelsesplan, og den forventede godskrivning af skoleundervisning ved  

 fortsat uddannelse angives.
Uddannelsesplanen udformes som en aftale mellem  

 produktionsskolen og eleven om gennemførelse af forløbet.
I  

 skoleperioder modtager eleven en skoleydelse.
Praktikperioderne omfattes af  

 aftaler mellem eleven og den eller de deltagende virksomheder, herunder om  

 løn- og ansættelsesvilkårene, jf. lovens § 6.
 Efter lovforslaget skal produktionsskolen godkende  

 praktikaftalen og kan kun gøre det, når en institution for  

 erhvervsrettet uddannelse i området efter produktionsskolens anmodning  

 har erklæret, at virksomheden ikke for tiden opfylder betingelserne for  

 at ansætte en elev med tilsvarende arbejdsområde og funktion med  

 uddannelsesaftale inden for en erhvervsuddannelse eller landbrugets  

 grunduddannelse eller, at skolen ikke kan anvise virksomheden en sådan  

 elev, jf. lovens § 7. Betingelsen om erklæringen fra institutionen  

 for erhvervsrettet uddannelse skyldes hensynet til ikke at forringe  

 praktikpladsforholdene i de nævnte uddannelser.
 Bemyndigelsen til at fastsætte nærmere regler  

 om skolernes varetagelse af opgaven påtænkes anvendt til at  

 revidere bekendtgørelse nr. 1158 af 20. december 1995 om oprettelse af  

 erhvervsgrunduddannelser således, at produktionsskolernes opgaver  

 indarbejdes i bekendtgørelsen.
Til nr. 2 Den foreslåede § 5, stk. 3, 1. pkt.,  

 indebærer, at eleverne modtager skoleydelse i skoleperioder, herunder i  

 eventuelle perioder med undervisning på værkstedsskole.
Når uddannelsesplanen er udarbejdet af  

 kommunalbestyrelsen, udbetaler kommunen ydelsen til eleven.
Når  

 uddannelsesplanen er udarbejdet af en institution for erhvervsrettet  

 uddannelse, udbetaler institutionen ydelsen til eleven, og når planen  

 er udarbejdet af en produktionsskole, er det efter forslaget denne skole, der  

 udbetaler ydelsen.
Skoleydelsen til elever i egu-forløb tilrettelagt  

 af en produktionsskole finansieres efter forslaget af kommunalbestyrelsen,  

 ligesom ved de egu-forløb der tilrettelægges og finansieres af  

 kommuner.
Derimod finansieres udgiften som hidtil af staten, når  

 tilrettelæggelsen er foretaget af en institution for erhvervsrettet  

 uddannelse, jf. forslagets nr. 5.
Til nr. 3 og 6 Forslagene er konsekvenser af lov nr. 418 af 6. juni 2002  

 om institutioner for erhvervsrettet uddannelse.
Til nr. 4 Kommunalbestyrelserne kan dække udgifterne til  

 supplerende tilskud til egu-elevernes skoleundervisning, jf. lovens §13,  

 stk. 1, sidste pkt., når en uddannelsesinstitution vurderer, at  

 det ordinære taxameter for en skoledel ikke kan dække  

 undervisningsudgiften. Årsagen kan være, at der er tale om  

 ekstraordinært små holdstørrelser, udvidet timetal,  

 dobbeltlærerfunktion mv.
Endvidere skal kommunerne dække udgiften til  

 skoledele for egu-elever, der ikke kan finansieres ordinært, jf.  

 § 13, stk. 2, i den gældende lov.
Der kan være tale om  

 særligt tilrettelagte uddannelsesforløb, eller en skoledel, der  

 er sammensat af dele fra forskellige uddannelsesbekendtgørelser, hvor  

 taxametret til undervisningen ikke med sikkerhed kan henføres til en  

 bestemt takst for en bestemt uddannelse.
Der kan også være tale  

 om undervisning på værkstedsskole.
 For at undgå at kommunerne påføres  

 utilsigtede merudgifter til egu tilrettelagt af produktionsskoler, bliver  

 kommunens pligt til at yde særlige tilskud efter forslaget modificeret  

 med en bestemmelse om, at kommunalbestyrelsen kan gøre tilskud  

 betinget af, at kommunalbestyrelsen har tilsluttet sig den  

 pågældende uddannelsesplan.
Til nr. 5 Bestemmelsen indebærer, at kommunalbestyrelsen  

 afholder udgiften til skoleydelse til elever i de kommunalt tilrettelagte  

 egu-forløb og til de forløb, der efter lovforslaget kan  

 tilrettelægges af en produktionsskole.
Udgiften til skoleydelse, der  

 udbetales af institutioner for erhvervsrettet uddannelse med hjemmel i lovens  

 § 1, stk. 5, jf. § 5, stk. 3, afholdes derimod af staten,  

 jf. § 5, stk. 6.
Til § 2 Til nr. 1 Den foreslåede bestemmelse indebærer, at  

 deltagere i et produktionsskoletilrettelagt egu-forløb, som modtager  

 undervisning på en produktionsskole, ved beregningen af  

 tilskudsudløsende årselever højst kan medregnes med i alt  

 ét års produktionsskoleophold inklusive det eller de  

 produktionsskoleophold, der er gået forud for egu-forløbet.  

 Deltagerne vil også være omfattet af den almindelige ordning om  

 mulighed for forlængelse i særlige tilfælde.
Endelig vil  

 deltagerne indgå i årselevberegningen i relation til kravet om,  

 at en produktionsskole skal have mindst 20 årselever for at være  

 tilskudsberettiget.
Til § 3 Der er tale om en ikrafttrædelsesbestemmelse.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om erhvervsgrunduddannelse m.v., jf. lovbekendtgørelse nr.  

 532 af 25. juni 1999, som ændret ved § 7 i lov nr. 263 af 12.  

 april 2000 og § 48 i lov nr. 418 af 6. juni 2002, foretages  

 følgende ændringer:
§ 1. Formålet med erhvervsgrunduddannelsen er, at den  

 unge opnår personlige, sociale og faglige kvalifikationer, som dels  

 giver umiddelbar adgang til at fortsætte i en erhvervskompetencegivende  

 uddannelse, dels giver grundlag for beskæftigelse på  

 arbejdsmarkedet.
Erhvervsgrunduddannelsen skal tillige bidrage til at udvikle  

 den unges interesse for og evne til aktiv medvirken i et demokratisk  

 samfund.
Stk. 2. --- Stk. 3. --- Stk. 4. --- Stk. 5. --- 1. I § 1 indsættes som stk. 6:
» § 5.
Stk. 3. I skoleperioderne modtager eleven skoleydelse, der  

 udbetales af kommunen.----- 2. I § 5, stk. 3, 1. pkt., indsættes efter  

»kommunen«: », jf. dog § 1, stk. 5 og 6.« § 7.
 Stk. 3. Kommunen kan kun godkende en praktikaftale, jf.  

 stk. 2, når en erhvervsskole i området efter kommunens  

 anmodning har erklæret, at virksomheden ikke for tiden opfylder  

 betingelserne for at ansætte en elev med tilsvarende  

 arbejdsområde og funktion med uddannelsesaftale inden for en  

 erhvervsuddannelse eller landbrugets grunduddannelse eller, at skolen ikke  

 kan anvise virksomheden en sådan elev.
 3. I § 7, stk. 3, ændres »erhvervsskole«  

 til: »institution godkendt efter lov om institutioner for erhvervsrettet  

 uddannelse«.
 § 13.
 Stk. 2. Kommunen yder tilskud til de dele af  

 skoleundervisningen, jf. § 3, stk. 3 og 4, der ikke er finansieret  

 som nævnt i stk. 1.
 4. § 13, stk. 2, affattes således:
»Stk. 2. Kommunalbestyrelsen yder tilskud til de dele af  

 skoleundervisningen, jf. § 3, stk. 3 og 4, der ikke er finansieret  

 som nævnt i stk. 1. Når en produktionsskole varetager  

 opgaver i henhold til § 1, stk. 6, kan kommunalbestyrelsen  

 gøre ydelse af tilskud efter denne bestemmelse betinget af sin  

 forudgående tilslutning til uddannelsesplanen, jf. § 5.« § 13.
 Stk. 4. Kommunen udreder udgiften til skoleydelse, jf. dog  

 stk. 5.
 5. § 13, stk. 4, affattes således:
»Stk. 4. Kommunalbestyrelsen afholder udgiften til  

 skoleydelse, jf. dog § 5, stk. 6.« § 13.
Stk. 5. Når en skole varetager opgaver i henhold til  

 § 1, stk. 5, yder staten tilskud til de dele af uddannelsen, jf.  

 § 3, der ikke er finansieret som nævnt i stk. 1 eller  

 2.--- 6. I § 13, stk. 5, 1. pkt., ændres  

 »skole« til: »en institution godkendt efter lov om institutioner for  

 erhvervsrettet uddannelse«.
§ 2 I lov om produktionsskoler, jf. lovbekendtgørelse nr. 623 af 22.  

 juni 2001, som ændret ved § 72 i lov nr. 145 af 25. marts 2002 og § 3 i  

 lov nr. 275 af 8. maj 2002, foretages følgende ændringer:
 § 11.
Stk. 2. Ved beregningen af årselever kan der for  

 den enkelte deltager højst medregnes et års  

 produktionsskoleophold.
Inden for en kvote, der udgør 10 pct. af  

 produktionsskolens samlede årselevtal i det forudgående  

 finansår, kan der i særlige tilfælde medregnes ophold af  

 længere varighed.
For skoler, der ikke har haft aktivitet i det  

 forudgående finansår, beregnes kvoten på baggrund af det  

 forventede årselevtal.
Ved beregningen heraf indgår såvel  

 det aktuelle produktionsskoleophold som eventuelle tidligere ophold på  

 samme eller andre produktionsskoler, herunder eventuelle forløb som  

 led i en fri ungdomsuddannelse.
Forløb som led i en  

 erhvervsgrunduddannelse samt forløb som led i aktivering i henhold til  

 lov om aktiv socialpolitik eller lov om en aktiv arbejdsmarkedspolitik  

 indgår ikke i beregningen.
 1. I § 11, stk. 2, sidste pkt., indsættes efter  

 »erhvervsgrunduddannelse«: », der er tilrettelagt af kommunalbestyrelser og  

 institutioner godkendt efter lov om institutioner for erhvervsrettet  

 uddannelse,«.
