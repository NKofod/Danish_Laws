 1. Indledning.
 Bestemmelserne i tjenestemandslovens kapitel 10 og hovedaftalen af 27.  

 oktober 1969 bygger på, at aftaler om tjenestemænds løn- og ansættelsesvilkår  

 indgås af lønnings- og pensionsministeren, men aftale kan i en række tilfælde  

 indgås af en anden minister efter bemyndigelse fra lønnings- og  

 pensionsministeren.
 Forhandlinger med henblik på indgåelse afaftale kan i vidt omfang efter  

 bemyndigelse føres af andre end den minister, som indgår aftalen.
 Uden for aftaleområdet føres forhandlinger principielt af den minister,  

 som træffer bestemmelse om spørgsmålet, men efter bemyndigelse kan  

 forhandlinger herom føres af de ministeren underlagte institutioner.
 Det er anset for hensigtsmæssigt at udsende en redegørelse for de gældende  

 regler med angivelse af de bemyndigelser, som lønnings- og pensionsministeren  

 på indeværende tidspunkt giver til andre myndigheder.
II.
Aftaleområdet.
A.
Indgåelse af aftaler.
 1. Generelle løn- og ansættelsesvilkår.
 Aftaler vil kun kunne indgås af lønnings- og pensionsministeren, jfr.  

 tjenestemandslovens § 45, stk. 1, og hovedaftalens § 3, stk. 1.
Dette gælder aftaler om spørgsmål af den art, som nævnes i  

 tjenestemandslovens § 40, stk. 1 og 2, d. v. s. størrelsen af det samlede  

 beløb til ændring af løn- og andre ansættelsesvilkår og anvendelsen af dette  

 beløb.
Endvidere gælder det andre aftaler af generel karakter vedrørende løn-  

 og ansættelsesvilkår, hvad enten de påvirker størrelsen af  

 personaleudgifterne eller ikke.
 2. Andre lønvilkår samt ansættelsesvilkår, der  

 påvirker personaleudgifterne.
 Aftaler vil efter bemyndigelse i hvert enkelt tilfælde fra lønnings- og  

 pensionsministeren kunne indgås af vedkommende minister, jfr.  

 tjenestemandslovens § 45, stk. 2, og hovedaftalens § 3, stk. 2. Bemyndigelse  

 vil kunne gives, når det alene drejer sig om vilkår for tjenestemænd inden  

 for vedkommende ministeriums område og efter en nærmere vurdering i lønnings-  

 og pensionsministeriet af forslagets betydning for staten i øvrigt.
 I overensstemmelse med den almindelige adgang til delegation kan  

 vedkommende minister derefter bemyndige de ham underlagte institutioner til  

 at indgå aftale.
 Til denne gruppe hører f. eks. ydelser, der er betaling for  

 arbejdspræstationer og arbejdsmæssige ulemper, eller ydelser, der er  

 udgiftsdækkende, samt spørgsmål om arbejdstidens længde.
 Det samme gælder aftaler om omklassificering af bestående stillinger som  

 led i omorganisering og rationalisering, uanset at der ikke sker forøgelse af  

 personaleudgifterne.
 Det bemærkes i denne forbindelse, at spørgsmål om oprettelse og  

 nedlæggelse af stillinger henhører under finansministeren.
 3. Ansættelsesvilkår, der ikke påvirker  

 personaleudgifterne.
 Aftaler, der ikke falder ind under punkt 1 og 2, kan efter stående  

 bemyndigelse fra lønnings- og pensionsministeren i henhold til  

 tjenestemandslovens § 45, stk. 2, og hovedaftalens § 3, stk. 2, indgås af  

 vedkommende minister for tjenestemænd inden for hans område.
 Vedkommende minister kan på tilsvarende måde bemyndige de ham underlagte  

 institutioner til at indgå aftale.
 Til denne gruppe hører f. eks. aftaler om arbejdstidens placering,  

 ikke-udgiftskrævende ændringer med hensyn til uniformer og  

 beskyttelsesbeklædning samt andre forhold vedrørende arbejdets udførelse.
B.
Forhandlinger med henblik på indgåelse af aftaler.
 1. Generelle løn- og ansættelsesvilkår.
Forhandlinger føres normalt af lønnings- og pensionsministeren, jfr.
II.a.  

 punkt 1, sammenholdt med hovedaftalens § 5.
 Efter lønnings- og pensionsministerens bemyndigelse vil forhandlinger dog  

 kunne føres af en anden minister med henblik på lønnings- og  

 pensionsministerens indgåelse af aftale, jfr. hovedaftalens § 6, stk. 1.
 2. Andre løn- og ansættelsesvilkår.
 Forhandlinger føres af vedkommende minister, jfr. hovedaftalens § 5.
 Dette gælder spørgsmål, om hvilke der indgås aftale såvel efter II.A.  

 punkt 2, som efter II.A. punkt 3.
En minister kan dog bemyndige de ham underlagte institutioner til både at  

 føre forhandlinger og indgå aftale, jfr. ovenfor.
Endvidere kan ministeren  

 bemyndige institutionerne til at føre forhandlinger om spørgsmål, om hvilke  

 han indgår aftale, jfr. hovedaftalens § 6, stk. 2.
III.
Uden for aftaleområdet.
A.
Generelle bestemmelser om ansættelsesvilkår.
 Forhandlinger føres af lønnings- og pensionsministeren, jfr.  

 tjenestemandslovens § 48, stk. 1.
 Efter lønnings- og pensionsministerens bemyndigelse vil forhandlinger dog  

 kunne føres af en anden minister med henblik på den efterfølgende  

 fastsættelse af bestemmelser.
 Til denne gruppe hører bl. a. generelle ansættelsesvilkår, der fastsættes  

 i henhold til lov, f. eks. ansættelsesbetingelser ifølge tjenestemandslovens  

 § 4, 1. og 2. punktum, regler om prøveansættelse ifølge tjenestemandslovens §  

 6, stk. 3, 1. punktum, og regler i medfør af lønnings- og  

 klassificeringslovens § 3, stk. 2, 1. punktum, om aflønning efter højere  

 løntrin end begyndelsesløn i lønrammen ved førstegangsansættelse som  

 tjenestemand.
 Det bemærkes, at forhandlinger om generelle spørgsmål vedrørende den  

 samlede forvaltnings opgaver, organisation eller personalebehov føres af  

 vedkommende minister.
B.
Andre bestemmelser om ansættelsesvilkår.
 Forhandlinger føres af vedkommende minister.
 Efter bemyndigelse fra ministeren vil forhandlinger dog kunne føres af de  

 ham underlagte institutioner med henblik på den efterfølgende fastsættelse af  

 bestemmelser.
 Til denne gruppe hører ansættelsesvilkår, der kun angår tjenestemænd inden  

 for det enkelte ministeriums område, og som bestemmes ved lov, f. eks.  

 bestemmelser om, hvilke tjenestemænd i folkeskolen der udnævnes og afskediges  

 af de kommunale myndigheder, jfr. tjenestemandslovens § 35.
 Endvidere hører til denne gruppe ansættelsesvilkår, der fastsættes i  

 henhold til lov, f. eks. bestemmelse om skriftlig bedømmelse af tjenestemænd  

 i folkekirken, der søger ledig stilling, jfr. tjenestemandslovens § 40, stk.  

 3.
I en række tilfælde træffes bestemmelser, der fastsættes i henhold til lov  

 efter forhandling med lønnings- og pensionsministeren.
Det gælder således den  

 nævnte bestemmelse i tjenestemandslovens § 40, stk. 3, jfr. stk. 4, og f.  

 eks. ansættelsesbetingelser ifølge tjenestemandslovens § 4, 3. pumktum,  

 regler om prøveansættelse ifølge tjenestemandslovens § 6, stk. 3, 2. punktum,  

 og regler i medfør af normerings- og klassificeringslovens § 3, stk. 2, 2.  

 punktum, om aflønning efter højere løntrin end begyndelsesløn i lønrammen ved  

 førstegangsansættelse som tjenestemand.
 Det bemærkes, at forhandlinger om forvaltningens opgaver, organisation  

 eller personalebehov inden for det enkelte ministerium føres af den enkelte  

 minister for så vidt angår tjenestemænd inden for hans område.
IV.
Fællesbestemmelser.
 Når forhandlinger føres af en anden minister med henblik på efterlølgende  

 forelæggelse for lønnings- og pensionsministeren, eller en minister  

 bemyndiger de ham underlagte institutioner til at føre forhandlinger,  

 underrettes vedkommende centralorganisation eller den organisation, som  

 centralorganisationen har bemyndiget til at føre forhandlinger i henhold til  

 hovedaftalens § 7, stk. 1, om forslag, der fremsættes på grundlag af de  

 stedfundne forhandlinger.
I øvrigt henvises til hovedaftalens bestemmelser i §§ 4 og 13 om formen  

 for forhandlinger og indgåelse af aftaler, idet bemærkes, at disse  

 bestemmelser også gælder i de tilfælde, hvor en minister har delegeret retten  

 til at føre forhandlinger og indgå aftaler til en ham underlagt institution Efter hovedaftalens § 15, stk. 1, skal forhandling påbegyndes senest 3  

 uger efter at anmodning er modtaget, medmindre parterne enes om andet.
 Der er både inden for aftaleområdet og uden for dette adgang til at begære  

 spørgsmål, der opstår i medfør af tjenestemandsloven, indbragt for overordnet  

 myndighed.
En forhandlingsberettiget organisation kan således fordre forhandling i en  

 institution videreført hos ministeren.
Denne adgang kan benyttes inden for en  

 frist på 1 måned fra sidste forudgående forhandling, d.v.s. med samme frist  

 som angivet i hovedaftalens § 15, stk. 3.
I hovedaftalens § 14, stk. 1, er det endvidere bestemt, at en  

 centralorganisation kan forlange, at en minister, inden afgørelse træffes,  

 forelægger sagen for lønnings- og pensionsministeren.
Centralorganisationens  

 indbringelse af spørgsmål i henhold til denne bestemmelse er underkastet den  

 i hovedaftalens § 15, stk. 3, fastsatte frist på 1 måned fra sidste  

 forudgående forhandling.
 På tilsvarende måde er der for de enkelte ninistre adgang til at forelægge  

 spørgsmål for lønnings- og pensionsministeren, inden afgørelse træffes.
 Det bemærkes, at en centralorganisation i henhold til hovedaftalens § 14,  

 stk. 2, og inden for den i § 15, stk. 3, nævnte frist på 1 måned kan  

 forlange, at lønnings- og pensionsministeren indhenter en udtalelse fra  

 lønningsrådet i en sag, der er forelagt i medfør af hovedaftalens § 14, stk.  

 1. Derudover kan centralorganisationerne ifølge tjenestemandslovens § 50,  

 stk. 2, forlange lønningsrådets udtalelse indhentet om spørgsmål, som ikke  

 har kunnet løses ved forhandling med lønnings- og pensionsministeren.
 Lønnings- og pensionsministeren har i henhold til tjenestemandslovens §  

 50, stk. 1, adgang til at anmode lønningsrådet om en udtalelse om ethvert  

 spørgsmål, der opstår i medfør af tjenestemandsloven.
 Adgangen til indbringelse for lønningsrådet gælder dog ikke sager, der  

 henhører under voldgiftsretten i tjenestemandssager, jfr. tjenestemandslovens  

 § 50, stk. 3.
Ministeriet for statens lønnings- og pensionsvæsen, den 9. november 1970 P.
M.
V.
