Vejledning  

 om ret til orlov og dagpenge ved barsel Kapitel 1 Indledning 1.1 Lovgrundlaget 1.2.
Oversigt over barselreglerne Kapitel 2 Ret til barselorlov og barseldagpenge 2.1 Perioder før fødslen 2.1.1.
4 uger før forventet fødsel  graviditetsorlov 2.1.2.
Orlov og barseldagpenge før 4 uger før forventet fødsel 2.1.2.1.
Graviditeten har et sygeligt forløb 2.1.2.2.
Dokumentation, opfølgning og kontrol ved graviditet med  

 sygeligt forløb 2.1.2.3.
Arbejdets særlige karakter medfører risiko for fostret 2.1.2.4.
Offentligt fastsatte bestemmelser 2.1.3.
Graviditetsundersøgelser samt undersøgelser og behandling  

 for barnløshed 2.1.3.1.
Forebyggende graviditetsundersøgelser 2.1.3.2.
Undersøgelser og behandling for barnløshed 2.2.
Perioder efter fødslen 2.2.1.
De første 14 uger efter fødslen 2.2.1.1.
Moderens orlov i de første 14 uger 2.2.1.2.
Faderen  fædreorlov 2.2.2.
Efter de første 14 uger - forældreorlov 2.2.2.1.
Generelt om forældreorlov 2.2.2.2.
Fordeling af forældreorlov med ret til barseldagpenge  

 mellem forældrene 2.2.2.3.
Ret til barseldagpenge under forældreorlov, når kun den  

 ene forælder har ret til barseldagpenge under orloven 2.2.2.3.1.
Når kun den ene forælder opfylder beskæftigelseskravet 2.2.2.3.2.
Når kun den ene forælder er omfattet af den danske lovgivning 2.2.3.
Forlængelse af forældreorlov med fuldt fravær 2.2.3.1.
Udstrækning af barseldagpengeretten under forældreorlov  

 med fuldt fravær 2.2.3.2.
Virkninger af at forældrene udstrækker barseldagpengeretten  

 under forlænget forældreorlov med fuldt fravær 2.2.4.
Forlængelse af orlov i forbindelse med delvis genoptagelse  

 af arbejdet 2.2.4.1.
Hvad forstås ved delvis genoptagelse af arbejdet? 2.2.4.2.
Situationer hvor orloven ikke kan forlænges ved delvisgenoptagelse  

 af arbejdet 2.2.4.3.
Perioder hvor orloven kan forlænges ved delvis genoptagelse  

 af arbejdet 2.2.5.
Udskydelse af forældreorlov 2.2.5.1.
Retsbaseret udskydelse 2.2.5.1.1.
Afholdelse af retsbaseret udskudt orlov 2.2.5.2.
Aftalebaseret udskydelse 2.2.5.3.
Afholdelse af aftalebaseret udskudt orlov 2.2.5.4.
Ret til barseldagpenge under udskudt orlov Kapitel 3 Orlov og barseldagpenge ved adoption 3.1.
Kommende adoptanters ret til orlov og barseldagpenge før  

 modtagelse af barnet 3.1.1.
Børn der adopteres fra udlandet 3.1.2.
Børn der adopteres i Danmark 3.2.
Adoptivforældres ret til orlov og barseldagpenge efter  

 modtagelsen af barnet 3.2.1.
Personkredsen 3.2.2.
Retten til barselorlov og barseldagpenge for adoptivforældre Kapitel 4 Orlov og barseldagpenge i forbindelse med sygdom mv.
 4.1.
Ved barnets indlæggelse på hospital 4.1.1.
Barnets indlæggelse 4.1.2.
Arbejdet genoptages ikke 4.1.3.
Arbejdet genoptages 4.2.
Ved barnets død eller bortadoption 4.3.
Ved en forælders sygdom under orloven 4.3.1.
Sygdom under fuld orlov 4.3.2.
Sygdom i en periode hvor arbejdet er genoptaget delvist 4.4.
Ved ny graviditet 4.5.
Ret til dagpenge ved pasning af alvorligt syge børn 4.5.1.
Enlige forsørgere 4.5.2.
Ansøgning og dokumentation 4.5.3.
Beregning 4.5.4.
Fordeling mellem forældrene 4.5.5.
Forholdet til andre regler Kapitel 5 Barsellovens beskæftigelseskrav 5.1.
Beskæftigelseskravet for lønmodtagere 5.2.
Beskæftigelseskravet for selvstændige erhvervsdrivende 5.3.
Opgørelse af beskæftigelseskravet i særlige situationer 5.4.
 Tidspunktet hvor beskæftigelseskravet skal være opfyldt.
Kapitel 6 Forældres anmodning om barseldagpenge samt refusion til  

 arbejdsgivere 6.1.
 Forældres anmodning om barseldagpenge fra kommunen.
 6.1.1.
Anmodning indgives til kommunen 6.1.2.
 Frist ved fravær i 4-ugers perioden før fødslen og ved  

 fravær ved barsel og adoption.
 6.1.3.
Frist ved senere påbegyndt fravær 6.1.4.
Overskridelse af frist 6.1.5.
Frist ved fravær før 4 uger før forventet fødsel 6.2.
Arbejdsgiverens refusionskrav 6.2.1.
Generelle betingelser 6.2.2.
Afledet krav 6.2.3.
Refusion ved forlænget orlov med nedsatte barseldagpenge 6.2.4.
Flere arbejdsforhold 6.2.5.
Anmeldelse 6.2.6.
Frist ved fravær i 4-ugers perioden før fødslen og ved  

 fravær ved barsel og adoption 6.2.7.
En orlovsperiodes udløb 6.2.8.
Frist ved fravær før 4 uger før forventet fødsel Kapitel 7 Beregning af barseldagpenge 7.1.
Beregning af barseldagpenge til lønmodtagere 7.2.
Beregning af nedsatte ugentlige barseldagpenge til lønmodtagere 7.2.1.
Nedsatte ugentlige barseldagpenge før fødslen 7.2.2.
Nedsatte ugentlige barseldagpenge efter fødslen 7.2.2.1.
Når orlovsperioden kan forlænges 7.2.2.2.
Når orlovsperioden ikke kan forlænges 7.3.
Beregning af barseldagpenge til ledige 7.4.
Beregning af barseldagpenge til selvstændige 7.4.1.
Dokumentation for arbejdsfortjeneste 7.4.2.
Beregning af barseldagpenge til selvstændige erhvervsdrivende,  

 der har drevet virksomhed i en kortere periode 7.5.
Beregning af nedsatte ugentlige barseldagpenge til selvstændige 7.6.
Optjening og udbetaling af ferieydelse Kapitel 8 Arbejdsretlige forhold 8.1.
Regler om varsling 8.1.1.
Hensigten med varslingsreglerne 8.1.2.
Varslingfrister 8.1.3.
Ændring af varsel 8.1.4.
Retsvirkninger af manglende varsel 8.2.
Forbud mod afskedigelse på grund af graviditet, barsel  

 eller adoption 8.3.
Funktionærloven 8.4.
Overenskomst- og aftalebaseret løn under barsel 8.5.
Barseludligningsordninger Kapitel 9 Særlige forhold i forbindelse med retten til barseldagpenge 9.1.
Barselorloven skal tilbringes sammen med barnet 9.2.
Ret til barseldagpenge ved ophold i udlandet 9.3.
Ret til barseldagpenge ved hjemkomst fra udlandet 9.4.
Ferie under barselorlov 9.4.1.
Situationer med feriehindring 9.4.2.
Situationer uden feriehindring Kapitel 10 Ret til fravær ved graviditet, barsel og adoption for  

 modtagere af ydelser efter lov om aktiv socialpolitik 10.1.
Kontanthjælpsmodtagere og starthjælpsmodtagere 10.2.
Revalidender med revalideringsydelse 10.3.
Personer med ledighedsydelse Kapitel 11 Klageregler 11.1.
Barseldagpengeretten 11.2.
Fraværsretten Kapitel 1 Indledning Denne vejledning om ret til  

 orlov og dagpenge ved barsel retter sig mod kommuner, arbejdsgivere og  

 faglige  

 organisationer.
Vejledningen er knyttet til  

 lov nr. 566 af 9. juni 2006 om ret til orlov og dagpenge ved barsel  

 (barselloven),  

 som samler reglerne om barseldagpenge og barselorlov i én lov.  

 Vejledningen er en foreløbig vejledning, der  

 erstatter Arbejdsdirektoratets vejledning nr. 40 af 8. maj 2003 om  

 barselorlov  

 og barseldagpenge.
Der vil senere blive udsendt en mere udførlig vejledning,  

 der bl.a. mere indgående beskriver reglerne om beskæftigelseskrav og  

 beregning  

 af barseldagpenge, som gælder for såvel sygedagpenge som barseldagpenge, og  

 som  

 for den tidligere lov om dagpenge ved sygdom eller fødsel er beskrevet i Den  

 Sociale Ankestyrelses vejledning nr. 185 af 18. september 1998.
Den nugældende barsellov er  

 en sammenskrivning af tidligere regler.
Vejledningen er derfor som  

 udgangspunkt  

 en omskrivning af den gældende vejledning, der er tilpasset den sammenskrevne  

 lov.
Dog er der i bekendtgørelse nr. 696 af 23. juni 2006 om ret til  

 barseldagpenge (barselbekendtgørelsen) foretaget ændringer med hensyn til  

 forældrenes deling af forældreorloven ved uenighed, jf. denne vejlednings  

 afsnit 2.2.2.2., og forældrenes ret til forældreorlov, når kun den ene  

 forælder  

 er omfattet af den danske lovgivning om social sikring, jf. denne vejlednings  

 afsnit 2.2.2.3.2. De nye regler har virkning for forældreorloven, når barnet  

 er  

 født efter den 3. juli 2006.
1.1.  

 Lovgrundlaget I vejledningen uddybes  

 reglerne i lov om ret til orlov og dagpenge ved barsel, der i det følgende  

 benævnes som barselloven.
Herudover tager vejledningen  

 udgangspunkt i barselbekendtgørelsen og den retspraksis, der har udviklet  

 sig,  

 herunder principielle afgørelser truffet af Ankestyrelsen.
Ankestyrelsens  

 afgørelser er offentliggjort ved de SM-meddelelser, som der henvises til i  

 vejledningen.
 Der er i teksten henvisning  

 til anden lovgivning, når denne har betydning for administrationen af  

 barselreglerne og ligeledes til EF-forordninger og -direktiver, der har  

 betydning herfor.
1.2.  

 Oversigt over barselreglerne I barselloven er reglerne om  

 ret til fravær i forbindelse med graviditet, fødsel og adoption fastsat i  

 lovens kapitel 4. Herefter er reglerne om ret til barseldagpenge under dette  

 fravær fastsat i lovens kapitel 5.
 Forældrenes generelle ret til  

 fravær og barseldagpenge kan i tabelform beskrives således:
Før fødsel Efter fødsel Samlet Ugers ret til orlov Moder Moder Fader Fælles 4 14 + 32 2 + 32 - 84 4 Ved forlængelse  

  

 med 8 uger:
14 + 40 2 + 40 - 100 4 Ved forlængelse  

  

 med 14 uger:
14 + 46 2 + 46 - 112 Ugers ret til dagpenge 4 14 2 32 52 4 Ved forlængelse  

  

 med 8 uger:
14 2 40 x) 60 4 Ved forlængelse  

  

 med 14 uger:
14 2 46 x) 66 Anm. x): Ved forlængelse af  

 orlovsperioden (32-ugers perioden) med 8 eller 14 uger til enten 40 eller 46  

 uger sker der en nedsættelse af barseldagpengene, således at det samlede  

 beløb  

 for de 40 eller 46 uger svarer til barseldagpengene for de 32 uger.
 Moderens ret til orlov og  

 barseldagpenge før fødslen er beskrevet i vejledningens afsnit 2.1.
 Forældrenes ret til orlov og  

 barseldagpenge i de første 14 uger efter fødslen er beskrevet i vejledningens  

 afsnit 2.2.1.
 Forældrenes ret til orlov og  

 barseldagpenge under forældreorlov i 32 uger fra den 14. til den 46. uge  

 efter  

 fødslen er beskrevet i vejledningens afsnit 2.2.2.
 I vejledningens afsnit 2.2.3.  

  2.2.5. er beskrevet de muligheder, som forældrene har, for at forlænge  

 eller  

 udskyde orloven.
 Adoptanters ret til orlov og  

 barseldagpenge i forbindelse med en adoption er beskrevet i vejledningens  

 kapitel 3.
 Herudover indeholder  

 vejledningen en generel beskrivelse af reglerne om beskæftigelseskrav,  

 anmeldelse,  

 beregning af barseldagpenge og andre forhold af betydning for retten til  

 fravær  

 og barseldagpenge i forbindelse med graviditet, fødsel og adoption.
Kapitel 2 Ret til barselorlov og barseldagpenge 2.1.  

 Perioder før fødslen 2.1.1. 4  

 uger før forventet fødsel - graviditetsorlov Efter barsellovens § 6,  

 stk. 1, har en kvindelig lønmodtager ret til fravær fra arbejdet på  

 grund  

 af graviditet fra det tidspunkt, hvor der skønnes at være 4 uger til fødslen.  

 Lønmodtagere og selvstændige, der opfylder beskæftigelseskravet i barselloven  

   

 jf. vejledningens kapitel 5  har under orlov i denne periode ret til  

 barseldagpenge efter lovens § 20, stk. 1.
Som udgangspunkt for, hvordan  

 4-ugers perioden fastlægges, anvendes den praktiserende læges vurdering af  

 det  

 forventede tidspunkt for fødslen.
Hvis senere undersøgelser peger på et andet  

 forventet fødselstidspunkt, og det fremgår af kvindens vandrejournal, at en  

 samlet faglig vurdering peger på et andet forventet fødselstidspunkt,  

 fastlægges 4-ugers perioden efter dette.
 En beslutning om, at fødslen  

 skal ske ved kejsersnit på en nærmere fastsat dato, der afviger fra det  

 tidligere forventede fødselstidspunkt, betyder, at datoen for kejsersnit  

 lægges  

 til grund ved afgørelsen af, hvornår 4-ugers perioden begynder.
 Hvis fødslen sker før det  

 forventede fødselstidspunkt, forlænges retten til orlov med barseldagpenge  

 efter fødslen ikke tilsvarende.
 Sker fødslen efter det forventede  

 tidspunkt, har kvinden ret til orlov med barseldagpenge indtil fødslen, og  

 perioden med ret til barseldagpenge efter fødslen forkortes ikke.
 For så vidt angår nedsatte  

 ugentlige barseldagpenge under delvist fravær i 4-ugers perioden før fødslen  

 henvises til kapitel 7.
2.1.2.  

 Orlov og barseldagpenge før 4 uger før forventet fødsel 2.1.2.1.  

 Graviditeten har et sygeligt forløb I visse situationer kan  

 orloven og udbetalingen af barseldagpenge begynde allerede før 4-ugers dagen  

 før fødslen, jf. barsellovens § 6, stk. 2. Det er tilfældet, hvis  

 det  

 efter en lægelig vurdering skønnes, at graviditeten har et sygeligt forløb,  

 der  

 vil medføre risiko for kvindens helbred eller for fosteret, hvis hun  

 fortsætter  

 med at arbejde, se SM D-2-01.
 Der kan f.eks. være tale om:
-  

 	  

 truende abort, -  

 	  

 tvillinge- eller  

 trillingegraviditeter etc., hvis risikoen for abort eller for tidlig fødsel  

 er  

 øget, -  

 	  

 svangerskabsforgiftning  

 med forhøjet blodtryk, æggehvide i urinen og/eller vand i kroppen, -  

 	  

 særlige tilfælde med  

 voldsomme og/eller hyppige opkastninger som påvirker almentilstanden (f.eks.  

 med vægttab) og medfører uarbejdsdygtighed, -  

 	  

 vaginalblødning, -  

 	  

 for tidlig løsning af  

 moderkagen, -  

 	  

 bækkenløsning, og -  

 	  

 alvorlige psykiske  

 lidelser i forbindelse med graviditet, herunder tilfælde af  

 graviditetsbelastningssyndromet,  

 der giver så kraftige udslag, at de kan henføres under begrebet sygdom.
Kvinden har også ret til  

 barseldagpenge ved fravær på grund af almindelige graviditetsgener, hvis de  

 medfører, at hun er uarbejdsdygtig i sit erhverv.
Se SM D-8-94.
 Hvis kvinden er  

 uarbejdsdygtig på grund af abort  såvel spontan som provokeret   

 er hun  

 berettiget til orlov med barseldagpenge, som kommunen udbetaler, så længe  

 uarbejdsdygtigheden varer.
Graviditet uden for livmoderen  

 anses for sygdom og giver derfor ikke ret til barseldagpenge.
I de tilfælde  

 er  

 en arbejdsgiver forpligtet til at udbetale dagpenge efter lov om  

 sygedagpenge.  

 Se SM D-20-97.
Hvis graviditeten hindrer, at  

 en sygdom kan behandles, eller hvis graviditeten væsentligt forværrer en  

 sygdom  

  f.eks. ryg-, hjerte-, lunge- eller nyrelidelse  der ellers ikke  

 har  

 forbindelse med graviditeten, har kvinden også ret til barseldagpenge.
Der er  

 som følge heraf ikke tale om en arbejdsgiverperiode, som der ville have  

 været,  

 hvis der var ret til sygedagpenge.
Hvis kvinden får en sygdom,  

 som er uden forbindelse med graviditeten, kan hun få sygedagpenge efter lov  

 om  

 sygedagpenge.
Ved fortsat sygefravær på 4-ugers dagen før forventet fødsel  

 går  

 kvinden over på barseldagpenge.
 I følgende situationer har  

 kvinden ikke ret til dagpenge:
-  

 	  

 ved almindelige  

 graviditetsgener (f.eks. kvalme, utilpashed, opkastninger, let blodmangel,  

 lettere  

 forhøjet blodtryk) i en graviditet med normalt forløb, og -  

 	  

 når lægen har udstedt  

 en skåneerklæring, der ikke er begrundet i egentlige sygelige forhold eller  

 særlige risici for fostret, jf. barsellovens § 29, stk. 3, og denne  

 vejlednings afsnit 5.3.
2.1.2.2.  

 Dokumentation, opfølgning og kontrol ved graviditet med sygeligt forløb Når kommunen skal vurdere, om  

 en kvinde har ret til barseldagpenge på grund af en graviditet med sygeligt  

 forløb, skal kommunen lægge vægt på oplysninger om:
-  

 	  

 graviditetens  

 hidtidige forløb, -  

 	  

 kvindens  

 helbredstilstand, -  

 	  

 eventuelle tidligere  

 tilfælde af sygdom i forbindelse med graviditet, -  

 	  

 tidligere aborter, -  

 	  

 eventuel langvarig  

 behandling for barnløshed forud for graviditeten, -  

 	  

 den behandling der er  

 foreskrevet for at hindre abort eller for tidlig fødsel, f.eks. sengeleje  

 eller  

 indlæggelse, og -  

 	  

 arbejdets karakter  

 sammenholdt med kvindens helbredstilstand.
 Dokumentation skal foreligge  

 i form af en erklæring fra kvindens egen læge eller i særlige tilfælde en  

 erklæring fra en speciallæge (gynækolog, obstetriker).
 Kommunen vil normalt  

 rekvirere oplysningerne på en særlig lægeattest (LÆ 235), og kommunen kan  

 evt.  

 indhente supplerende lægelige oplysninger, f.eks. udskrifter af  

 sygehusjournaler, jf. § 12 i retssikkerhedsloven.
Hvis kommunen udbetaler  

 barseldagpenge før 4-ugers dagen før forventet fødsel som følge af, at  

 graviditeten har et sygeligt forløb, skal kommunen efter barsellovens § 20,  

 stk. 2, foretage visitation og opfølgning efter kapitel 6 i lov om  

 sygedagpenge.
Kommunen skal løbende kontrollere, om kvinden fortsat opfylder  

 betingelserne for at få udbetalt barseldagpenge.
Det gælder især, når der er  

 tale om lidelser, der kun medfører uarbejdsdygtighed eller risici i bestemte  

 perioder af graviditeten.
 Hvis kvinden kan genoptage  

 arbejdet delvist, kan kommunen yde nedsatte ugentlige barseldagpenge, jf.  

 kapitel  

 7.
2.1.2.3.  

 Arbejdets særlige karakter medfører risiko for fostret En gravid kvinde, der  

 opfylder beskæftigelseskravet  jf. vejledningens kapitel 5  har  

 også ret til  

 orlov med barseldagpenge før 4-ugers dagen før forventet fødsel, når  

 arbejdets  

 særlige karakter medfører risiko for fostrets udvikling og/eller  

 svangerskabets  

 videre forløb, jf. barsellovens § 6, stk. 2, nr. 2. Se SM D-15-99  

 og  

 SM D-2-01.
 Bestemmelsen omfatter  

 tilfælde, hvor risikoen principielt gælder enhver gravid kvinde, der er  

 beskæftiget  

 med det pågældende arbejde, så risikoen er uafhængig af den enkelte kvindes  

 helbred.
Kommunen kan yde  

 barseldagpenge, når der er en risiko for fostrets udvikling og/eller  

 graviditetens videre forløb på grund af arbejdets karakter eller som følge af  

 arbejdsstedets indretning, tekniske hjælpemidler, stoffer og materialer.
Det  

 er  

 en forudsætning, at risikofaktorerne ikke umiddelbart kan fjernes ved  

 arbejdshygiejniske foranstaltninger eller ved at flytte den gravide til anden  

 passende beskæftigelse i samme virksomhed.
 Risikofaktorerne i  

 arbejdsmiljøet kan være af kemisk, fysisk eller biologisk art og skal  

 vurderes  

 både efter deres art og deres styrke.
 Den gravide skal ikke  

 sygemeldes, når der på arbejdspladsen er forhold, der indebærer en risiko for  

 den gravide, men den praktiserende læge kan udstede en fraværsmelding.  

 Risikovurderingen er lægelig og kan udføres med bistand fra en  

 arbejdsmedicinsk  

 klinik.
 Hvis den lægelige vurdering  

 er, at den gravide kan fortsætte med at arbejde, men i mindre omfang end  

 normalt, vil der kunne udbetales nedsatte ugentlige barseldagpenge, jf.  

 kapitel  

 7.
 Ved bedømmelsen af, om en  

 kvinde har ret til barseldagpenge, tager kommunen udgangspunkt i kvindens  

 egen  

 beskrivelse af de belastninger i arbejdet, der kan medføre risiko for  

 fosterskade og for graviditetens videre forløb.
Kommunen kan indhente  

 yderligere oplysninger fra arbejdspladsen/sikkerhedsrepræsentanten eller  

 bedriftssundhedstjenesten, hvor en sådan findes.
Kommunen kan desuden  

 indhente  

 oplysninger fra Arbejdsmedicinsk Klinik eller Arbejdstilsynet.
Kommunen udbetaler  

 barseldagpenge for den periode, der går med at indhente oplysninger om  

 arbejdsforholdene,  

 herunder om muligheden for at give kvinden andet passende arbejde i  

 virksomheden  

 under graviditeten.
Attest anvises af kommunen.
 Efter funktionærloven vil  

 lønmodtageren have krav på fuld løn i denne situation, men i øvrigt afhænger  

 det af de konkrete omstændigheder og den enkelte overenskomst.
 Kommunen skal standse udbetalingen af  

 barseldagpenge, hvis det før 4-ugers dagen før forventet fødsel fastslås, at  

 kvindens arbejde ikke (eventuelt ikke længere) indebærer nogen risiko for  

 fosterskade  

 og/eller for svangerskabets videre forløb.
Hvis den endelige vurdering  

 af risikoen ikke foreligger ved 4-ugers dagen før forventet fødsel, får den  

 ingen betydning for den konkrete sag om orlov med barseldagpenge.
Arbejdet  

 med  

 at vurdere risikoen bør dog fortsætte for at skabe klarhed over situationen  

 for  

 arbejdsgivere og ansatte, der fremtidig har det samme arbejde.
 For arbejdsledige gælder, at  

 spørgsmålet om ret til barseldagpenge efter reglerne om risiko for  

 fosterskade  

 må ses i sammenhæng med reglerne i arbejdsmarkedslovgivningen.
 Der er ikke hjemmel i  

 arbejdsløshedsforsikringsloven til generelt at udelukke gravide medlemmer fra  

 ret til arbejdsløshedsdagpenge i en bestemt periode før forventet fødsel,  

 hvis  

 de i øvrigt opfylder betingelserne for at modtage arbejdsløshedsdagpenge.
Arbejdsløse kvinder vil kun  

 rent undtagelsesvist have ret til barseldagpenge før 4-ugers dagen før  

 forventet fødsel på grund af risiko for fosterskade, hvis graviditeten  

 forløber  

 normalt.
Ret til barseldagpenge forudsætter nemlig, at ethvert arbejde, som  

 kvinden kan henvises til, har den særlige karakter, der omtales i  

 barsellovens  

 § 6, stk. 2, nr. 2.
2.1.2.4.  

 Offentligt fastsatte bestemmelser Kvinden har en ret til orlov  

 med barseldagpenge før 4-ugers dagen før forventet fødsel, hvis hun på grund  

 af  

 offentligt fastsatte bestemmelser er forhindret i at varetage sit arbejde, og  

 arbejdsgiveren ikke kan tilbyde hende anden passende beskæftigelse, jf.  

 barsellovens § 6, stk. 2, nr. 2.
Som eksempel på offentligt  

 fastsatte bestemmelser kan nævnes Luftfartsdirektoratets bestemmelser om  

 helbredskrav til flyvende personel.
Bestemmelserne indebærer, at gravide  

 kvinder i visse tilfælde ikke kan få den nødvendige helbredsmæssige  

 godkendelse, medmindre der er grundlag for dispensation.
Det betyder, at  

 tjenesten i luften normalt ikke bør fortsætte ud over 16. graviditetsuge.
Den  

 helbredsmæssige godkendelse kan dog i særlige tilfælde forlænges til udgangen  

 af 20. uge efter en individuel undersøgelse og vurdering.
En arbejdsgiver er  

 således berettiget til at nægte at lade en gravid udføre tjeneste i luften  

 fra  

 det tidspunkt, hvor den pågældende ikke længere kan godkendes  

 sikkerhedsmæssigt.
Hvis arbejdsgiveren ikke kan tilbyde den gravide anden  

 passende beskæftigelse, har kvinden ret til orlov med barseldagpenge.
Et andet eksempel på  

 offentligt fastsatte bestemmelser er Økonomi- og Erhvervsministeriets regler  

 om, at kvindelige søfarende ikke må arbejde om bord på danske skibe efter  

 udløbet af 6. graviditetsmåned.
Se SM D-20-98.
2.1.3.  

 Graviditetsundersøgelser samt undersøgelser og behandling for barnløshed 2.1.3.1.  

 Forebyggende graviditetsundersøgelser En lønmodtager, der er  

 gravid, har efter barsellovens § 6, stk. 3, og § 18, ret til orlov  

 med dagpenge ved fravær på grund af forebyggende graviditetsundersøgelser,  

 herunder fostervandsprøver.
Det er dog en betingelse, at undersøgelserne ikke  

 kan finde sted uden for den normale arbejdstid.
 Beskæftigelseskravet i  

 barsellovens § 27 gælder ikke for udbetaling af dagpenge ved fravær fra  

 arbejdet  

 på grund af forebyggende graviditetsundersøgelser, jf. lovens § 29,  

 stk. 4.
 En kvinde har ret til  

 dagpenge fra arbejdsgiveren ved delvist fravær fra arbejdet på grund af  

 forebyggende  

 graviditetsundersøgelser, uanset at hendes fravær fra arbejdet udgør under 4  

 timer pr. uge, jf. vejledningens afsnit 7.2.1.
Det fremgår af barsellovens  

 § 18, 1. pkt., at det er arbejdsgiveren, der afholder udgifterne til  

 dagpenge  

 ved fravær på grund af forebyggende graviditetsundersøgelser.
Efter  

 barsellovens § 41, har en arbejdsgiver ikke ret til refusion for et  

 sådant  

 fravær.
Heller ikke selv om arbejdsgiveren har tegnet en forsikring efter lov  

 om  

 sygedagpenge.
Det fremgår af barsellovens  

 § 18, 2. pkt., at bestemmelsen ikke skal anvendes, hvis arbejdsgiverens  

 pligt til at udbetale dagpenge eller anden passende ydelse følger af  

 kollektiv  

 overenskomst.
Den kollektive overenskomst skal som minimum svare til  

 bestemmelserne i direktiv nr. 92/85/EØF om iværksættelse af foranstaltninger  

 til forbedring af sikkerheden og sundheden under arbejdet for arbejdstagere,  

 som er gravide, som lige har født, eller som ammer.
Det betyder, at bestemmelsen  

 om arbejdsgiveres pligt til at udbetale dagpenge i de beskrevne situationer  

 kan  

 gennemføres ved kollektive overenskomster på arbejdsmarkedet.
Hvis  

 arbejdsgiver  

 i en overenskomst er pålagt pligter, som mindst svarer til direktiv  

 92/85/EØF,  

 anvendes lovens § 18, 1. pkt., altså ikke.
Uoverensstemmelser mellem  

 lønmodtager og arbejdsgiver om retten til dagpenge ved fravær i forbindelse  

 med  

 forebyggende graviditetsundersøgelser behandles i sådanne tilfælde i det  

 fagretlige system og ikke af beskæftigelsesankenævnene (indtil 1. januar 2007  

 de sociale nævn).
 Hvis bestemmelsen ikke er  

 gennemført ved overenskomst, behandler beskæftigelsesankenævnet (indtil 1.  

 januar 2007 det sociale nævn) tvister om dagpenge i tilfælde af fravær fra  

 arbejdet ved forebyggende graviditetsundersøgelser.
2.1.3.2.  

 Undersøgelser og behandling for barnløshed Ved fravær fra arbejdet på  

 grund af undersøgelser af mand og kvinde med henblik på behandling for  

 barnløshed som følge af sygelige forhold er der ikke adgang til  

 barseldagpenge  

 fra kommunen.
Men der er ret til sygedagpenge efter lov om sygedagpenge.  

 Dette  

 gælder også den behandling mod barnløshed, der består i transplantation af et  

 foster (reagensglasbarn). Der er dog kun ret til dagpenge til den  

 af  

 parterne, hos hvem de sygelige forhold findes.
2.2.  

 Perioder efter fødslen Retten til barseldagpenge er  

 knyttet til fødslen, dvs. at retten til orlov og barseldagpenge er den samme  

 uanset antallet af børn ved fødslen.
2.2.1. De  

 første 14 uger efter fødslen 2.2.1.1.  

 Moderens orlov i de første 14 uger En moder har efter  

 barsellovens § 7, stk. 1, 1. pkt.,  

  

 pligt til fravær  

  

 fra arbejdet  

  

 i  

 de første 2 uger  

  

 efter fødslen.
Herefter har hun  

  

 ret til yderligere 12 ugers fravær  

  

 , jf. lovens § 7,  

 stk. 1, 2. pkt.
En moder, der opfylder  

 beskæftigelseskravet efter lovens kapitel 6 enten som lønmodtager eller som  

 selvstændig, har efter barsellovens § 20, stk. 1, ret til  

 barseldagpenge i de første 14 uger efter fødslen.
Perioden regnes fra  

 kalenderdagen efter den dag, hvor fødslen fandt sted.
 Når bortses fra de første 2  

 uger efter fødslen har en moder mulighed for delvist at genoptage arbejdet og  

 forlænge orloven med den tid, arbejdet er genoptaget, jf. afsnit 2.2.4.
 Faderen kan indtræde i  

 moderens fraværsret i 14-ugers perioden, hvis moderen dør eller på grund af  

 sygdom ikke kan passe barnet, jf. barsellovens § 7, stk. 2. Faderen  

 modtager efter barsellovens § 20, stk. 1, barseldagpenge under fraværet, hvis  

 betingelserne herfor er opfyldte.
 Moderens ret til  

 barseldagpenge, hvis barnet er dødfødt, dør senere eller bortadopteres,  

 beskrives i vejledningens afsnit 4.2.
 2.2.1.2.  

 Faderen  fædreorlov mv.
 Faderen har efter  

 barsellovens § 7, stk. 3, ret til fædreorlov i 2 uger efter  

 fødslen.  

 Fædreorloven kan holdes efter fødslen eller modtagelsen af barnet i hjemmet  

 eller  

 efter aftale med arbejdsgiveren inden for de første 14 uger efter fødslen.
I disse to uger har faderen  

 efter barsellovens § 20, stk. 1, ret til barseldagpenge, hvis han  

 opfylder beskæftigelseskravet efter lovens kapitel 6 enten som lønmodtager  

 eller som selvstændig.
Perioden regnes fra kalenderdagen efter den dag, hvor  

 barnet blev født.
Perioden kan dog regnes fra og med den dag, hvor barnet  

 blev  

 født, hvis faderen ønsker det.
 Faderens fravær inden for  

 14-ugers perioden skal holdes i 2 sammenhængende uger, jf. dog afsnit.  

 2.2.4.3.  

 om forlængelse af perioden ved delvis genoptagelse af arbejdet.
Faderens ret til 2 ugers  

 fædreorlov med barseldagpenge i 14-ugers perioden er en særskilt ret og  

 dermed  

 uafhængig af, om moderen har ret til barseldagpenge.
Faderens ret til  

 fædreorlov med barseldagpenge kan ikke overtages af andre, f.eks. moderen.
For at faderen har ret til  

 orlov, skal faderskabet være anerkendt eller fastslået.
Det kan i  

 tvivlstilfælde  

 dokumenteres ved fødsels- eller navne-/dåbsattest.
Faderens ret til orlov er  

 ikke betinget af, at forældrene lever sammen.
Men det forudsættes, at faderen  

 opholder sig hos barnet i orlovsperioden.
 Udover fædreorloven kan  

 faderen i de første 14 uger efter fødslen forlods bruge af den efterfølgende  

 periode (32-ugers perioden), jf. barsellovens § 9, stk. 1, 2. pkt.  

 Denne ret beskrives under afsnit 2.2.2.1.
 Faderens ret til orlov, hvis  

 barnet er dødfødt eller dør senere, beskrives under vejledningens afsnit 4.2.
2.2.2.  

 Efter de første 14 uger  forældreorlov 2.2.2.1.  

 Generelt om forældreorlov Efter udløbet af den 14. uge  

 efter fødslen har hver af forældrene  

  

 ret  

 til fravær  

  

 fra arbejdet i 32 uger, jf. barsellovens § 9, stk. 1,  

 1. pkt.
Forældrene kan placere fraværet samtidigt eller i forlængelse af  

 hinanden og skal senest 8 uger efter fødslen underrette deres respektive  

 arbejdsgivere om, hvornår de ønsker at holde forældreorlov, herunder om den  

 enkelte forælder ønsker at opdele orloven i flere perioder.
Forældrene har  

  

 ret til barseldagpenge  

  

 i tilsammen 32  

 af de 64 uger, hvor de har ret til fravær under forældreorlov.
De 32 uger med  

 barseldagpengeret skal som udgangspunkt afholdes umiddelbart efter 14-ugers  

 perioden, således at de er afviklet inden 46 uger efter fødslen, jf.  

 barsellovens § 21, stk. 1. Forældrene skal hver især opfylde  

 beskæftigelseskravet for at kunne udnytte retten til barseldagpenge, men  

 begge  

 forældre behøver ikke at opfylde kravet for, at den ene kan udnytte retten  

 til  

 barseldagpenge.
De 32 ugers forældreorlov med  

 barseldagpenge kan forældrene holde på skift, i forlængelse af hinanden eller  

 samtidig.
Forældrene kan frit fordele perioden med ret til barseldagpenge  

 mellem sig.
Om uenighed mellem forældrene om, hvorledes orloven med  

 barseldagpenge skal fordeles, henvises til afsnit 2.2.2.2.
Faderen kan i de første 14  

 uger efter fødslen forlods bruge af retten til barseldagpenge under  

 forældreorlov  

 i 32-ugers perioden.
Det fremgår af barsellovens § 9, 2. pkt.  

 Udbetales der barseldagpenge til faderen under en sådan fremrykket orlov,  

 fragår det i den samlede 32-ugers periode med ret til barseldagpenge, som  

 forældrene har ret til efter barsellovens § 21, stk. 1.
 Barselloven giver en række  

 muligheder for at forlænge og udskyde orloven, som vil blive gennemgået i  

 afsnit 2.2.3.  2.2.5. Ved forlængelse og udskydelse af orlov opgøres  

 fraværsperioderne efter de regler, der er fastsat i barselbekendtgørelsens §§  

 1  

 og 3.
2.2.2.2.  

 Fordeling af forældreorlov med ret til barseldagpenge mellem forældrene Forældrene bestemmer i  

 princippet, hvordan retten til barseldagpenge under forældreorlov skal  

 fordeles  

 mellem dem.
Det må som udgangspunkt antages, at denne fordeling er aftalt  

 mellem forældrene, når kommunen modtager anmodning om udbetaling af  

 barseldagpenge eller om refusion af barseldagpenge fra en af forældrene under  

 forældreorlov.
Kommunen skal således normalt blot kontrollere, at den samlede  

 udbetaling af barseldagpenge under den forældreorlov, der er knyttet til en  

 fødsel, ikke overstiger barseldagpenge for 32 uger.
Er der uenighed mellem  

 forældrene om fordeling af orloven med ret til barseldagpenge, kan en  

 forælder  

 imidlertid over for kommunen efter barselbekendtgørelsens § 8 skriftligt  

 forbeholde sig ret til barseldagpenge i hele forældreorloven eller halvdelen  

 af  

 denne.
Er der indgivet en sådan skriftlig anmodning, må kommunen ikke  

 udbetale  

 barseldagpenge til den anden forælder i strid hermed.
 Den ene af forældrene kan forbeholde sig ret til barseldagpenge  

 under hele forældreorloven, hvis:
1)  

 	  

 Denne forælder alene  

 har forældremyndigheden over barnet, eller 2)  

 	  

 Hvis barnet opholder  

 sig mest hos denne forælder, når der er fælles forældremyndighed, og  

 forældrene  

 bor hver for sig.
Hvis forældrene har fælles  

 forældremyndighed, og de bor sammen, eller barnet opholder sig lige meget hos  

 begge forældre, kan hver af forældrene forbeholde sig ret til barseldagpenge  

 under halvdelen af forældreorloven.
Halvdelen af forældreorloven vil normalt  

 være 16 uger, men kan dog være 20 eller 23 uger, hvis forældrene har benyttet  

 sig af retten til at forlænge forældreorloven og udstrække  

 barseldagpengeperioden,  

 jf. vejledningen afsnit 2.2.3.
 En forælder kan ikke opnå ret  

 til de barseldagpenge under forældreorlov, som allerede er udbetalt til den  

 anden forælder, jf. barselbekendtgørelsens § 8, stk. 3.
 En forælder kan heller ikke  

 forbeholde sig ret til en del af forældreorloven og derefter udskyde denne  

 ret,  

 jf. barselbekendtgørelsens § 8, stk. 4.
 Bestemmelserne om, at  

 forældre kan forbeholde sig ret til en del af forældreorloven, gælder kun,  

 når  

 der er tale om børn, der er født efter den 3. juli 2006, jf.  

 barselbekendtgørelsens § 30, stk. 4.
2.2.2.3.  

 Ret til barseldagpenge under forældreorlov, når kun den ene forælder har ret  

 til barseldagpenge under orloven 2.2.2.3.1.  

 Når kun den ene forælder opfylder beskæftigelseskravet Hvis begge forældre er  

 omfattet af den danske lovgivning om social sikring, og kun den ene af  

 forældrene  

 opfylder beskæftigelseskravet for ret til barseldagpenge, kan denne forælder  

 få  

 udbetalt barseldagpenge under forældreorlov i 32 uger.
 Dette gælder uafhængigt af,  

 om den anden forælder under forældreorlov har ret til en ydelse efter en  

 anden  

 lov, f.eks. efter lov om aktiv socialpolitik eller efter lov om Statens  

 Uddannelsesstøtte.
Forældrene skal dog være  

 opmærksomme på, at den enes udnyttelse af retten til barseldagpenge under 32  

 ugers forældreorlov kan få betydning for, hvad den anden forælder har ret til  

 efter anden lovgivning.
Det er således tilfældet, hvis den anden forælder  

 modtager kontanthjælp efter aktivloven, jf. vejledningens kapitel 10.
2.2.2.3.2.  

 Når kun den ene forælder er omfattet af den danske lovgivning Hvis den ene forælder er  

 omfattet af retten til barseldagpenge efter den danske lovgivning, mens den  

 anden forælder er omfattet af et andet lands lovgivning om social sikring, er  

 der fastsat særlige regler i barselbekendtgørelsens §§ 9 og 10. Disse regler  

 har virkning, når barnet er født efter 3. juli 2006, jf.  

 barselbekendtgørelsens  

 § 30, stk. 4.
 Hvis forældrene bor hver for  

 sig, og den, der er omfattet af den danske lovgivning, har barnet boende, har  

 denne ret til barseldagpenge under forældreorlov i 32 uger, jf.  

 barselbekendtgørelsens § 9, stk. 1. Det vil f.eks. typisk være tilfældet,  

 hvis  

 moderen bor i Danmark med barnet, og faderen bor i udlandet.
Hvis forældrene bor hver for  

 sig, og den, der er omfattet af dansk lovgivning, ikke har barnet boende hos  

 sig, har denne ret til barseldagpenge under forældreorlov i 16 uger, jf.  

 barselbekendtgørelsens § 9, stk. 2. Det vil f.eks. typisk være tilfældet, når  

 faderen bor her i landet, og moderen bor i udlandet med barnet.
Retten til  

 barseldagpenge vil i disse tilfælde være betinget af, at orloven tilbringes  

 sammen med barnet.
Hvis forældrene bor sammen og  

 er omfattet af hver sit lands lovgivning om social sikring, vil den af  

 forældrene, som er omfattet af dansk lovgivning, som udgangspunkt have ret  

 til  

 barseldagpenge under forældreorlov i 16 uger.
Dette vil f.eks. typisk være  

 tilfældet, hvis forældrene bor i en grænseregion og arbejder i hvert sit  

 land.  

 Den forælder, der er omfattet af den danske lovgivning, vil dog kunne opnå  

 ret  

 til barseldagpenge i op til 32 uger, hvis forældrene kan dokumentere, at den  

 anden forælder ikke i samme periode efter det andet lands lovgivning får  

 udbetalt en offentlig forsørgelsesydelse under forældreorlov, eller får  

 udbetalt en sådan ydelse i en kortere periode end 16 uger, jf.  

 barselbekendtgørelsens  

 § 10.
2.2.3.  

 Forlængelse af forældreorloven med fuldt fravær Forældre har to muligheder  

 for at forlænge orloven.
De kan retsmæssigt forlænge orloven med fuldt  

 fravær,  

 eller de kan efter aftale med arbejdsgiveren forlænge orlovsperioden ved  

 delvist at genoptage arbejdet.
 Den retsmæssige forlængelse  

 af orloven med fuldt fravær vil blive gennemgået i det følgende, mens den  

 aftalebaserede forlængelse under delvis genoptagelse af arbejdet vil blive  

 gennemgået i afsnit 2.2.4.
Efter barsellovens § 10  

 har hver af forældrene ret til at forlænge de 32 ugers forældreorlov med 8  

 uger.
Beskæftigede lønmodtagere eller selvstændige kan i stedet vælge at  

 forlænge forældreorloven med 14 uger.
 Forlænget forældreorlov efter  

 lovens § 10 skal holdes i umiddelbar forlængelse af de første 14 uger efter  

 fødslen og må kun være afbrudt af perioder, hvor den anden forælder holder  

 forældreorlov.
 Ved at vælge den retsbaserede  

 mulighed for at forlænge orloven, er der en række andre  

 fleksibilitetsmuligheder,  

 som forældrene giver afkald på, jf. afsnit 2.2.3.2.
 Forlængelsen af orloven efter  

 barsellovens § 10 skal for hver af forældrene være varslet over for  

 arbejdsgiveren senest 8 uger efter fødslen, jf. lovens § 15, stk. 4. Kommunen  

 skal ikke foretage nogen kontrol af, om varslingsfristerne er overholdt.
2.2.3.1.  

 Udstrækning af barseldagpengeretten under forlænget forældreorlov med fuldt  

 fravær Efter barsellovens § 21,  

 stk. 3, har forældre, der forlænger orloven efter barsellovens § 10,  

  

 tilsammen  

  

 ret til at udstrække 32-ugers  

 perioden med ret til barseldagpenge med 8 eller 14 uger, men uden at det  

 samlede barseldagpengebeløb ændres.
En anmodning om at udstrække  

 barseldagpengeperioden  

 har virkning for begge forældre.
Forældrene kan på ethvert  

 tidspunkt inden for perioden på 32 uger efter barsellovens § 21, stk. 3-4,  

 meddele kommunen, at de vil udstrække barseldagpengeperioden med 8 eller 14  

 uger.
Når forældrene udstrækker barseldagpengeperioden, nedsættes  

 barseldagpengene med virkning fra det tidspunkt, hvor forældrene anmoder  

 kommunen herom.
Det samlede barseldagpengebeløb, der på dette tidspunktet  

 endnu  

 ikke er udbetalt under forældreorlov, fordeles på de resterende uger inkl.  

 forlængelsen.
Kun beskæftigede lønmodtagere  

 og selvstændige kan udstrække barseldagpengeperioden med 14 uger.
Ledige kan  

 kun udstrække barseldagpengeperioden med 8 uger.
Forældre kan vælge at dele  

 forlængelsen af orloven med barseldagpengeret mellem sig, dvs. at de  

 tilsammen  

 udnytter retten til den forlængede barseldagpengeperiode på i alt enten 40  

 eller 46 uger.
Delingen kan f.eks. ske således, at faderen tager 4 ugers  

 forlænget orlov med barseldagpenge og moderen 10 ugers forlænget orlov med  

 barseldagpenge.
Forældrene kan også vælge at dele forlængelsen ved, at  

 faderen  

 f.eks. tager 4 ugers forlænget orlov med barseldagpenge samtidig med, at  

 moderen holder 4 af sine 10 ugers forlænget orlov med barseldagpenge.
Hvis den ene af forældrene er  

 ledig, og den anden er i beskæftigelse, kan den ledige højst få udbetalt  

 barseldagpenge under forlænget forældreorlov i 40 uger.
Hvis forældrene har  

 udstrakt barseldagpengeperioden til 46 uger, skal mindst 6 af  

 barseldagpengeugerne altså være forbeholdt en beskæftiget forælder.
 En person, der som  

 beskæftiget har anmodet om forlængelse af orloven med 14 uger efter  

 barsellovens  

 § 10, 2. pkt., og som bliver ledig, vil uanset ledigheden fortsat have  

 ret  

 til forlænget fravær med 14 uger.
Hvis faderen benytter sig af  

 sin ret til forlods at bruge af barseldagpengeretten i 32-ugers perioden i de  

 første 14 uger efter fødslen, kan han også i denne periode anmode om at  

 forlænge orloven.
Forlængelsen skal fortsat varsles over for arbejdsgiveren  

 senest 8 uger efter fødslen.
 Eks. 1:
En mor beder om udstrækning  

 af barseldagpengeperioden med 8 uger fra 1. dag i 32-ugers perioden.  

 Barseldagpengene udgør så 32/40 af det beløb, som hun indtil da havde fået  

 udbetalt pr. uge. (32 uger er det antal uger, der er tilbage på det  

 tidspunkt,  

 hvor der forlænges; 40 uger er summen af det antal uger, der er tilbage på  

 forlængelsestidspunktet + det antal uger, der forlænges med.) Eks. 2:
En mor beder om en  

 udstrækning af barseldagpengeperioden med 14 uger på et tidspunkt, hvor hun  

 har  

 holdt orlov i 10 uger af 32-ugers perioden.
Barseldagpengene udgør herefter  

 22/36 af det beløb, som hun indtil da havde fået udbetalt pr. uge. (22 uger  

 er  

 det antal uger, der er tilbage på forlængelsestidspunktet; 36 uger er summen  

 af  

 det antal uger, der er tilbage på forlængelsestidspunktet + det antal uger,  

 der  

 forlænges med.) 2.2.3.2.  

 Virkninger af at forældrene udstrækker barseldagpengeretten under forlænget  

 forældreorlov med fuldt fravær Forældre, der i en periode  

 modtager fuld eller delvis løn under barselorloven, skal være opmærksomme på,  

 at arbejdsgiverne i nogle overenskomster har gjort udbetalingen af løn  

 betinget  

 af, at arbejdsgiveren får den maksimale barseldagpengerefusion.
En  

 forlængelse  

 af orloven med nedsatte barseldagpenge til følge i en orlovsperiode, hvor der  

 udbetales løn, kan således betyde, at forælderen ikke længere er berettiget  

 til  

 fuld løn/løn fra arbejdsgiveren.
Forældrene kan i den situation vente med at  

 anmode kommunen om udstrækning af barseldagpengeperioden, indtil lønperioden  

 er  

 udløbet.
Hvis forældre senere  

 fortryder en beslutning om udstrækning af barseldagpengeperioden, f.eks.  

 fordi  

 moderen bliver gravid igen, kan de vælge at annullere udstrækningen, og få  

 udbetalt fulde barseldagpenge for den resterende del af 32-ugers perioden.
Se  

 SM D-15-06.
Forældre, der har valgt at  

 udstrække barseldagpengeperioden, men som inden udløbet af den forlængede  

 periode genoptager arbejdet, kan ikke udskyde resten af orloven med ret til  

 barseldagpenge, da forældrene efter lovens § 21, stk. 5, ikke vil kunne  

 udnytte  

 retten til barseldagpenge på et senere tidspunkt.
Orlov og barseldagpengeret  

 for den periode, hvor arbejdet har været genoptaget, falder bort.
 Hvis forældre, der har valgt at udstrække  

 barseldagpengeperioden, genoptager arbejdet delvist under forældreorloven,  

 vil  

 de få udbetalt nedsatte ugentlige dagpenge, jf. afsnit 7, men uden at kunne  

 forlænge orloven med den tid, hvor arbejdet har været genoptaget.
 Hvis forældrene fortryder  

 forlængelsen af orloven, inden udbetaling af nedsatte barseldagpenge er  

 effektueret,  

 vil de dog fortsat have ret til barseldagpenge under udskudt forældreorlov  

 eller under forlænget orlov ved delvis genoptagelse af arbejdet, såfremt de  

 kan  

 indgå en aftale med deres arbejdsgiver om en sådan afvikling af orloven.
I de perioder, hvor orloven  

 er forlænget efter § 10, men hvor forlængelsen er sket umiddelbart før  

 udløbet af 32-ugers perioden og derfor ikke udløser barseldagpenge i  

 forlængelsesperioden, kan kommunen ikke udbetale tilskud til pasning af egne  

 børn efter servicelovens § 26 a.
Forælderen anses i denne sammenhæng for  

 at modtage en offentlig forsørgelsesydelse.
2.2.4.  

 Forlængelse af orlov i forbindelse med delvis genoptagelse af arbejdet Forældre kan efter  

 barsellovens § 12, stk. 2, genoptage arbejdet delvist i en periode  

 med barselorlov og på den måde forlænge orlovsperioden med barseldagpenge med  

 den tid, hvormed arbejdet er genoptaget.
For en lønmodtager forlænges orloven  

 med det ugentlige antal timer, som arbejdet har været genoptaget delvist med,  

 jf. barselbekendtgørelsens § 5, stk. 1. For en selvstændig erhvervsdrivende  

 forlænges orlovsperioden med halvdelen af den normale ugentlige arbejdstid,  

 når  

 arbejdet har været genoptaget i op til halvdelen af den normale ugentlige  

 arbejdstid, jf. barselbekendtgørelsens § 5, stk. 2.
 For en lønmodtager  

 forudsætter forlængelse af orloven ved delvis genoptagelse af arbejdet, at  

 der  

 kan opnås en aftale med arbejdsgiveren herom.
Dette gælder både det  

 forhold, at arbejdet genoptages på nedsat tid, og det forhold, at  

 orlovsperioden  

 forlænges.
Hvis en lønmodtager alene kan opnå en aftale med arbejdsgiveren om  

 at genoptage arbejdet på nedsat tid, men ikke om at orlovsperioden forlænges,  

 vil lønmodtageren kunne udskyde den del af forældreorloven, der ikke bliver  

 holdt, og have muligheden for at holde denne orlov med barseldagpenge, hvis  

 der  

 i et senere arbejdsforhold kan opnås en aftale herom med en ny arbejdsgiver,  

 jf. afsnit 2.2.5.3 om afholdelse af aftalebaseret udskudt orlov.
 Bliver lønmodtageren ledig,  

 mens denne under orloven arbejder på nedsat tid, må den orlov, der er  

 forlænget  

 som følge af den delvise genoptagelse af arbejdet, holdes på fuld tid.
2.2.4.1.  

 Hvad forstås ved delvis genoptagelse af arbejdet? For en lønmodtager vil delvis  

 genoptagelse af arbejdet sige, at lønmodtageren genoptager arbejdet med en  

 kortere ugentlig arbejdstid end den ugentlige arbejdstid, lønmodtageren havde  

 før barselorloven.
 For en selvstændig  

 erhvervsdrivende forstås ved delvis genoptagelse af arbejdet, at den  

 selvstændige  

 genoptager arbejdet i op til halvdelen af den normale ugentlige arbejdstid,  

 jf.  

 barseldagpengebekendtgørelsens § 3.
Arbejdstiden skal ses på  

 ugebasis.
Der kan således godt være tale om delvis genoptagelse af arbejdet,  

 når forældre genoptager arbejdet i hele dage.
Se SM D-29-05. Der skal blot  

 inden for en uge være tale om mindre arbejdstid end før orloven.
 Eks.1:
 En lønmodtager, der normalt  

 arbejder 37 timer om ugen, genoptager arbejdet i 20 timer pr. uge i 3 uger.  

 Kommunen udbetaler barseldagpenge for 17 timer om ugen, og  

 barseldagpengeperioden forlænges med i alt 60 timer for de 3 uger med  

 genoptaget arbejde.
 Eks. 2:
 En selvstændig, der normalt  

 arbejder 45 timer om ugen, genoptager arbejdet i 20 timer om ugen.  

 Barseldagpengene nedsættes til det halve, og barseldagpengeperioden forlænges  

 med en halv uge for hver uge, arbejdet er genoptaget delvist.
2.2.4.2.  

 Situationer hvor orloven ikke kan forlænges ved delvis genoptagelse af  

 arbejdet Beskæftigede lønmodtagere og  

 selvstændige erhvervsdrivende kan genoptage arbejdet delvist og dermed  

 forlænge  

 orloven med barseldagpengeret.
Derimod kan forældre, der er ledige, når  

 orloven  

 begynder, ikke påbegynde arbejde på mindre end fuld tid med den virkning, at  

 orloven med barseldagpengeret forlænges.
En forælder, der er delvis  

 ledig inden orloven, kan forlænge orloven ved at tage arbejde i mindre omfang  

 end før orloven.
En moder, der før orloven havde 20 timers beskæftigelse og  

 17  

 timers supplerende arbejdsløshedsdagpenge, kan genoptage arbejdet med 12  

 timer  

 ugentligt, få barseldagpenge for 25 timer ugentligt og få forlænget  

 barseldagpengeperioden  

 med de 12 timer.
Forældre kan ikke forlænge  

 orlovsperioden med barseldagpenge i forbindelse med delvis genoptagelse af  

 arbejdet, hvis de har udnyttet deres ret til at forlænge orloven med fuldt  

 fravær og udstrække barseldagpengeperioden, jf. barsellovens § 21,  

 stk. 5. Det gælder både for den enkelte forælder og for forældrene  

 tilsammen.
I sådanne tilfælde vil der ske en nedsættelse af de ugentlige  

 barseldagpenge,  

 jf. vejledningens kapitel 7, uden at der sker en tilsvarende forlængelse af  

 barseldagpengeperioden.
 I følgende tilfælde er der  

 tale om genoptagelse af arbejdet  

  

 uden  

 mulighed for at forlænge orloven:
 Eks. 3:
En mor er fuldtidsforsikret  

 ledig, da hun går på barselorlov.
Hun starter under orloven på en  

 beskæftigelse  

 på 15 timer.
Hun kan efter barselbekendtgørelsens § 2, stk. 4, få udbetalt  

 barseldagpenge for 22 timer ugentligt.  

 Hun kan imidlertid ikke forlænge orlov med de 15 timer, hun er i  

 beskæftigelse,  

 idet der ikke er tale om en delvis genoptagelse af arbejdet, når hun ikke  

 havde  

 en arbejdsgiver ved orlovens start, som hun kan aftale delvist at genoptage  

 arbejdet hos.
 Eks. 4:
En lønmodtager, der har fået  

 udstrakt barseldagpengeperioden fra 32 uger til 46 uger og fået nedsat det  

 ugentlige barseldagpengebeløb, genoptager arbejdet med 15 timer.
Hvis den  

 pågældende før den delvise genoptagelse af arbejdet, har fået beregnet  

 barseldagpenge for 37 timer pr. uge, kan der udbetales nedsatte  

 barseldagpenge  

 for 22 timer.
Men den pågældende kan ikke få forlænget barseldagpengeperioden  

 med den tid, hvormed arbejdet har været genoptaget, jf. barsellovens § 21,  

 stk.  

 5.
2.2.4.3.  

 Perioder hvor orloven kan forlænges ved delvis genoptagelse af arbejdet Forældrene har adgang til at  

 genoptage arbejdet delvist og få forlænget orloven i såvel 14-ugers perioden  

   

 med undtagelse af moderens 2 første uger efter fødslen  som i  

 forældreorlovsperioden på 32 uger.
Faderen kan således også forlænge sin  

 fædreorlov på 2 uger ved delvis genoptagelse af arbejdet.
Se SM D-29-05.
Orlov i de første 14 uger  

 efter fødslen kan ikke udskydes, jf. vejledningens afsnit 2.2.5. Hvis en  

 moder,  

 der har en normal arbejdstid på 37 timer, i en uge under 14-ugers perioden  

 arbejder 37 timer, ville senere udnyttelse af fraværsretten forudsætte en  

 udskydelse, som der ikke er ret til under 14-ugers perioden, og retten til  

 orlov for denne uge bortfalder derfor uden mulighed for senere udnyttelse.  

 Men  

 hun kan genoptage arbejdet delvist med ret til forlængelse.
Hvis hun i en uge  

 genoptager arbejdet med 35 timer og holder 2 timers orlov, er der tale om en  

 forlængelse, og hun kan forlænge retten til orlov i 14-ugers perioden med 35  

 timer.
 Afvikling af en periode med  

 udskudt orlov, jf. afsnit 2.2.5., kan også forlænges ved en delvis  

 genoptagelse  

 af arbejdet, hvis der kan indgås en aftale med arbejdsgiveren herom.
2.2.5.  

 Udskydelse af forældreorlov Forældre, der fortsat har ret  

 til orlov efter barsellovens § 9, men afbryder orloven og er fuldt  

 beskæftiget  

 i mindst en uge, kan udskyde den resterende orlov til senere afholdelse.
Forældre, der afbryder  

 orloven, og er fuldt beskæftiget i mindre end en uge, har i stedet ret til  

 forlængelse  

 af orloven, jf. afsnit 2.2.4. For en beskæftiget lønmodtager er virkningerne  

 af  

 en aftalebaseret forlængelse af forældreorloven og en aftalebaseret  

 udskydelse  

 af forældreorloven de samme.
I begge tilfælde beror afviklingen af den  

 opsparede fraværsret på, hvad der kan aftales med arbejdsgiveren  

 herom.  

 Kommunen skal alene kontrollere, at der ikke samlet udbetales barseldagpenge  

 til forældrene i mere end de 32 uger, som de har ret til.
Muligheden for udskydelse af  

 orlov er knyttet til forældreorlov efter barsellovens § 9, hvorefter der er  

 ret  

 til 32 ugers forældreorlov.
Der er ikke ret til at udskyde orlov fra de  

 første  

 14 uger efter barnets fødsel, se SM D-14-06. Hvis forældrene har valgt at  

 forlænge 32-ugers perioden efter lovens § 10, kan de ikke samtidig udskyde  

 orlov efter lovens §§ 11 eller 12.
 En lønmodtager anses for at  

 være i beskæftigelse med ret til at udskyde barselorlov, når denne ophører  

 med  

 at få barseldagpenge og indtræder i et beskæftigelsesforhold, uanset om den  

 pågældende i dette beskæftigelsesforhold midlertidigt er fraværende fra  

 arbejdet af andre grunde, f.eks. som følge af afvikling af ferie, sygdom  

 eller  

 ny graviditet.
 For en lønmodtager kan en  

 udskydelse af orloven være retsbaseret eller aftalebaseret.
For udbetaling af  

 barseldagpenge under udskudt orlov, jf. afsnit 2.2.5.4., er det uden  

 betydning,  

 om der er tale om retsbaseret eller aftalebaseret orlov.
Dette forhold har  

 alene betydning for retsstillingen mellem en lønmodtager og dennes  

 arbejdsgiver.
Ved en retsbaseret udskydelse af orlov skal en række formkrav  

 være opfyldt med den virkning, at arbejdsgiveren ikke kan modsætte sig, at  

 der  

 holdes udskudt orlov, jf. afsnit 2.2.5.1.  

 Ved en aftalebaseret udskydelse af orlov stilles der ikke tilsvarende  

 formkrav.
Til gengæld kan afholdelse af aftalebaseret udskudt orlov kun ske  

 efter aftale med arbejdsgiveren, jf. afsnit 2.2.5.3.
2.2.5.1.  

 Retsbaseret udskydelse Den ene  

  

 af  

 forældrene kan som beskæftiget lønmodtager retsbaseret udskyde mellem 8 og 13  

 uger af 32-ugers perioden til senere afholdelse i en sammenhængende periode,  

 inden barnet fylder 9 år, jf. barsellovens § 11. Kun den ene forælder  

 kan  

 benytte denne ret.
Forældrene kan således ikke f.eks. hver udskyde 4 uger af  

 orloven, medmindre dette kan aftales med de respektive arbejdsgivere.
En lønmodtager, der vil gøre  

 brug af sit retskrav på at udskyde orlov, skal varsle dette over for  

 arbejdsgiveren  

 senest 8 uger efter fødslen.
Lønmodtageren er ikke på dette tidspunkt  

 forpligtet til at oplyse, hvornår den udskudte orlov vil blive holdt.
 En retsbaseret udskudt orlov  

 er bindende også for kommende arbejdsgivere.
 En ledig, der kommer i  

 beskæftigelse under forældreorloven på et tidspunkt, hvor der er mere end 8  

 uger tilbage af forældreorloven, kan i denne situation som beskæftiget  

 udnytte  

 muligheden for en retsbaseret udskydelse af orlov.
2.2.5.1.1.  

 Afholdelse af retsbaseret udskudt orlov Forældre skal holde den  

 retsbaserede udskudte orlov i en sammenhængende periode på mellem 8 og 13  

 uger.
Afholdelse af retsbaseret  

 udskudt orlov skal varsles over for arbejdsgiveren 16 uger forinden.
Hvis  

 dette  

 varsel ikke er overholdt, kan orloven ikke uden arbejdsgiverens accept  

 påbegyndes før 16 uger efter, at der er afgivet varsel.
 En retsbaseret udskudt orlov  

 kan efter aftale med arbejdsgiveren ændres til en aftalebaseret udskydelse.  

 Herefter vil arbejdsgiveren og arbejdstageren kunne aftale, at afholdelsen af  

 den resterende orlov deles over flere perioder, eller at orloven afvikles i  

 forbindelse med en delvis genoptagelse af arbejdet.
2.2.5.2.  

 Aftalebaseret udskydelse En lønmodtager kan udskyde op  

 til 32 uger af 32-ugers perioden til afholdelse inden barnet fylder 9 år, jf.  

 barsellovens § 12, stk. 3. Begge forældre kan udnytte denne  

 mulighed.
 Ved aftalebaseret udskydelse  

 af orlov stilles der ikke krav om, at den udskudte periode skal have en  

 bestemt  

 længde, eller at den udskudte orlov skal holdes i en sammenhængende periode.
 Det er efter lovens § 12,  

 stk. 3, også muligt efter aftale med sin arbejdsgiver at udskyde orlov,  

 hvortil  

 der ikke er knyttet barseldagpengeret.
2.2.5.3.  

 Afholdelse af aftalebaseret udskudt orlov Afholdelse af orlov, der er  

 udskudt efter lovens § 12, stk. 3, forudsætter, at den pågældende forælder er  

 i  

 beskæftigelse og kan opnå en aftale med sin arbejdsgiver om at holde orlov.
Forældre kan holde den  

 udskudte orlov med ret til barseldagpenge drypvis.
Dvs., at den udskudte  

 orlov  

 kan holdes i timer eller dage.
En forælder, der holder udskudt orlov, kan i  

 denne periode genoptage arbejdet på nedsat tid og dermed forlænge den  

 udskudte  

 orlovsperiode efter barsellovens § 12, stk. 1-2.
 Den udskudte orlov, der er  

 ret til, opgøres for en lønmodtager efter barselbekendtgørelsens § 1 på  

 ugebasis.
 Hvis en lønmodtager har  

 udskudt 3 ugers orlov og på afviklingtidspunktet er beskæftiget 25 timer  

 ugentligt, har denne ret til 25 timers orlov i 3 uger med barseldagpenge.  

 Dette  

 gælder også, selv om den pågældende var beskæftiget i 37 timer ugentligt i  

 den periode,  

 hvor orloven blev udskudt.
Omvendt vil en lømodtager,  

 der på afviklingstidspunktet er beskæftiget i 37 timer ugentligt, have ret  

 til  

 37 timers orlov i 3 uger, selv om den pågældende har udskudt 3 ugers orlov i  

 en  

 periode, hvor denne kun var beskæftiget i 25 timer ugentligt.
Dette  

 forudsætter  

 dog, at de 25 timer var det maksimale ugentlig timetal, som den pågældende  

 havde ret til barseldagpenge for på udskydelsestidspunktet.
Hvis den  

 pågældende  

 havde ret til barseldagpenge i 37 timer på udskydelsestidspunktet, og  

 genoptog  

 arbejdet delvist i 3 uger med 25 timer ugentligt, vil der kun være ret til  

 barseldagpenge for 25/37 af de maksimale ugentlige barseldagpenge i 3 uger på  

 det tidspunkt, hvor den udskudte orlov afholdes.
2.2.5.4.  

 Ret til barseldagpenge under udskudt orlov Forældre har ret til  

 barseldagpenge under udskudt forældreorlov, hvis barnet ikke er fyldt 9 år,  

 og  

 de ikke tilsammen har opbrugt deres 32 ugers ret til barseldagpenge under  

 forældreorlov efter barsellovens § 21, stk. 1.
Retten til barseldagpenge  

 under udskudt orlov er betinget af, at arbejdet har været genoptaget eller  

 påbegyndt i en periode, hvor der var ret til barseldagpenge under orlov, jf.  

 barsellovens § 23, stk. 3. Der er således ikke mulighed for at holde udskudt  

 orlov for personer, der ikke var barseldagpengeberettiget ved fødslen, f.eks.  

 fordi de var under uddannelse eller opholdt sig i udlandet.
Det er heller  

 ikke  

 muligt for ledige at udskyde ret til orlov, hvortil der er knyttet en ret til  

 barseldagpenge.
Retten til barseldagpenge i  

 forbindelse med udskudt orlov er betinget af, at lønmodtageren eller den  

 selvstændige erhvervsdrivende opfylder beskæftigelseskravet og er i  

 beskæftigelse på det tidspunkt, hvor den udskudte orlov skal holdes.
Udskudt  

 orlov kan dog afholdes i umiddelbar forlængelse af et afsluttet  

 beskæftigelsesforhold.
 Kommunen beregner  

 barseldagpengene på grundlag af det ugentlige timetal og den aktuelle timeløn  

 på det tidspunkt, hvor orloven holdes.
Hvis en lønmodtager ikke kan  

 opnå en aftale med sin aktuelle arbejdsgiver om at holde en aftalebaseret  

 udskudt barselorlov, som der er barseldagpengeret til, vil  

 barseldagpengeretten  

 være hvilende og kunne udnyttes, hvis der i et nyt ansættelsesforhold kan  

 opnås  

 aftale med arbejdsgiveren herom.
Retten til at holde udskudt barselorlov  

 bortfalder dog, når barnet fylder 9 år, jf. barsellovens § 12, stk. 4.
Kapitel 3 Orlov og barseldagpenge ved adoption 3.1.  

 Kommende adoptanters ret til orlov og barseldagpenge før modtagelse af barnet Reglerne om kommende  

 adoptanters ret til fravær før modtagelsen af barnet er fastsat i barselloven  

 §  

 8, stk. 1-4.
3.1.1. Børn  

 der adopteres fra udlandet Såfremt der er tale om børn,  

 som adopteres fra udlandet, er der ret til fravær med barseldagpenge i op til  

 4  

 uger før modtagelsen af barnet, når de kommende adoptanter opholder sig i  

 udlandet  

 for at modtage barnet.
Såfremt opholdet i udlandet varer mere end 4 uger af  

 årsager, som ikke kan tilregnes de kommende adoptanter, kan  

 barseldagpengeperioden  

 forlænges med op til 4 uger.
Begge forældre har ret til  

 fravær med barseldagpenge, hvis de begge opholder sig i udlandet for at  

 modtage  

 barnet.
Der er imidlertid ikke tale om en ubetinget ret til 4 ugers fravær,  

 som  

 f.eks. en moder har før fødslen.
Der er alene ret til orlov fra det  

 tidspunkt, hvor  

 den adoptionsformidlende organisation har givet meddelelse om, at udrejse  

 skal  

 foretages med henblik på at hente barnet.
Det er en betingelse for ret  

 til fravær før modtagelsen af barnet, at der er tale om en adoption,  

 formidlet  

 af en godkendt organisation.
I tilfælde, hvor der er tale om en privat  

 fremmedadoption fra et land, som de godkendte organisationer ikke har aftale  

 med, skal adoptionen være gennemført efter tilladelse fra  

 Familiestyrelsen.
Barseldagpenge kan ydes fra  

 den dag, hvor de kommende adoptanter rejser ud af Danmark for at hente  

 barnet,  

 og til og med den dag, hvor de formelle betingelser for at tage barnet med ud  

 af landet er opfyldt.
Hvis forældrene bliver i udlandet efter denne dag,  

 medregnes de barseldagpenge, der herefter ydes, til de perioder, hvori der  

 kan  

 ydes barseldagpenge efter modtagelse af barnet, jf. afsnit 3.2.
Den adoptionsformidlende  

 organisation vil kunne oplyse, hvornår de kommende adoptanter har kunnet  

 rejse  

 til udlandet for at hente barnet, og hvornår de formelle betingelser, der  

 vedrører adoptionen, er i orden.
De adopterende forældre må kunne dokumentere  

 den faktiske udrejsedato, og hvornår der er udstedt pas til barnet, som også  

 er  

 en formel betingelse, der skal være opfyldt for, at forældrene kan tage  

 barnet  

 ud af landet.
Den tid, det tager at bringe de formelle forhold vedrørende  

 adoptionen i orden og at udstede pas, kan variere meget fra land til land.
De  

 adoptionsformidlende organisationer vil kunne give nærmere oplysninger om  

 forholdene i de enkelte lande.
 Såfremt barnet ekskorteres  

 til Danmark og modtages af de kommende adoptanter i deres hjem, er der ikke  

 ret  

 til barseldagpenge før modtagelse af barnet.
3.1.2. Børn  

 der adopteres i Danmark Såfremt et barn adopteres i  

 Danmark, og de kommende adoptanter i en udslusningsperiode forud for  

 adoptionen  

 opholder sig sammen med barnet på det sted, hvor barnet har været før  

 adoptionen, er der ret til fravær med barseldagpenge i op til 1 uge.
Den dag,  

 hvor barnet bringes til adoptanternes hjem, regnes med til perioden før  

 modtagelsen.
Begge forældre har ret til fravær med barseldagpenge, hvis begge  

 forældre opholder sig sammen med barnet i udslusningsperioden.
Forud for adoptionen er det  

 de kommunale myndigheder, der har ansvaret for barnet, og som vil kunne  

 dokumentere,  

 at de kommende adoptanter har opholdt sig sammen med barnet.
I særlige  

 tilfælde  

 kan de kommunale myndigheder vurdere, at der er behov for en længere  

 udslusningsperiode end 1 uge.
I disse tilfælde vil perioden, hvori der kan  

 ydes  

 barseldagpenge før modtagelsen af barnet, kunne forlænges med op til 1 uge.
 Der kan ikke ydes  

 barseldagpenge før adoptionen i tilfælde, hvor barnet før adoptionen opholder  

 sig i den kommende adoptants hjem, f.eks. ved stedbørnsadoption.
3.2.  

 Adoptivforældres ret til orlov og barseldagpenge efter modtagelsen af barnet 3.2.1.  

 Personkredsen Adoptivforældre har efter  

 barnets modtagelse ret til fravær og barseldagpenge i samme periode som  

 biologiske forældre, såfremt de adoptionsundersøgende myndigheder stiller  

 krav  

 om, at en af adoptivforældrene skal være hjemme i en periode efter  

 modtagelsen  

 af barnet, jf. barsellovens § 8, stk. 5. Dette krav vil de  

 adoptionsundersøgende myndigheder stille, hvis ikke der er tale om en  

 stedbarnsadoption,  

 en adoption af et større barn, som forældrene kender i forvejen, eller  

 lignende.
 Når en kvinde i et lesbisk  

 forhold får et barn, og den anden kvinde i forholdet adopterer barnet, skal  

 kommunen behandle moderens forhold efter barsellovens § 7 og den  

 adopterende kvindes forhold efter lovens § 8. Det samme vil være  

 tilfældet  

 i en situation, hvor barnet er født af en ruge-moder, og hvor  

 barnet herefter  

 adopteres af en kvinde, hvis mand er biologisk fader til barnet.
 For så vidt angår den  

 biologiske moders forhold henvises til afsnit 4.2. om bortadoption.
De par, der har barnet hos  

 sig, skal i begge situationer dele barseldagpengeretten i 32-ugers perioden  

 mellem sig.
Retten til barseldagpenge er også i disse situationer betinget  

 af,  

 at de adoptionsundersøgende myndigheder stiller krav om, at adoptanten skal  

 være i hjemmet i en periode.
Det er en betingelse for, at  

 en adoptant kan opnå ret til barseldagpenge, at adoptionen er godkendt inden  

 for den periode, hvor den pågældende ret er gældende.
Der kan således ikke  

 opnås ret til de barseldagpenge, der er knyttet til de første 14 uger efter  

 barnets fødsel, hvis adoptionen først godkendes efter, at der er gået mere  

 end  

 14 uger efter fødslen.
Hvis barnet anbringes i pleje  

 hos de adoptionssøgende efter servicelovens bestemmelser, kan kommunen først  

 udbetale barseldagpenge, når de adoptionsundersøgende myndigheder har truffet  

 bestemmelse  

 om, at en af adoptanterne skal være i hjemmet.
Udbetalingen sker med  

 tilbagevirkende kraft fra det tidspunkt, hvor barnet faktisk blev modtaget.  

 Det  

 er ikke en betingelse, at der foreligger adoptionsbevilling.
Se SM D-13-98.
3.2.2.  

 Retten til barselorlov og barseldagpenge for adoptivforældre Ligesom biologiske forældre  

 har adoptivforældre sammenlagt ret til barselorlov i 80 uger og ret til  

 barseldagpenge i 48 uger efter modtagelsen af barnet, jf. barsellovens  

 § 8, stk. 5-7, og §§ 20-21.
Det fremgår således af  

 barsellovens § 8, stk. 6, at der i de første 14 uger er ret til  

 orlov  

 for én af ægtefællerne ad gangen, bortset fra i to sammenhængende uger.
Den  

 anden ægtefælle har dog ret til forlods forbrug af 32-ugers perioden i  

 14-ugers  

 perioden på samme måde som den biologiske far.
 Adoptivforældre har samme  

 muligheder for fleksibilitet som biologiske forældre, jf. afsnit  

 2.2.3.-2.2.5.
 Adoptivforældre har endvidere  

 som biologiske forældre ret til fravær i forbindelse med barnets indlæggelse  

 på  

 hospital, jf. afsnit 4.1.
 Hvis barnet dør inden den 32.  

 uge efter modtagelsen, har en af forældrene ret til orlov i 14 uger efter  

 barnets død, jf. lovens § 13, stk. 2.
Kapitel 4 Orlov og barseldagpenge i forbindelse med  

 sygdom mv.
4.1. Ved  

 barnets indlæggelse på hospital 4.1.1.  

 Barnets indlæggelse Hvis barnet indlægges på  

 hospital inden for de første 46 uger efter fødslen eller modtagelsen af  

 adoptivbarnet, kan forældrene få perioden med fraværsret med ret til  

 barseldagpenge forlænget eller udsat, jf. barsellovens § 14 og § 20.
Barnets indlæggelse på  

 hospital kan tænkes at ske i forlængelse af fødslen på grund af f.eks. for  

 tidlig fødsel eller for lav fødselsvægt eller på et senere tidspunkt.
Det er  

 en  

 forudsætning for at forlænge eller udsætte orlovsperioden med ret til  

 barseldagpenge, at indlæggelsen er dokumenteret ved journaludskrift fra  

 hospitalet eller ved lægeerklæring.
Ambulant behandling af barnet i hjemmet  

 kan  

 ikke betragtes som en hospitalsindlæggelse.
Se SM D-29-91.
En lønmodtager, der udnytter  

 sin ret til fravær, fordi barnet er indlagt på hospital inden for de første  

 46  

 uger efter fødslen eller modtagelsen i hjemmet, skal uden ugrundet ophold  

 underrette sin arbejdsgiver om indlæggelsen.
Forældrene skal desuden uden  

 ugrundet ophold underrette deres arbejdsgivere om, hvornår barnet er modtaget  

 i  

 hjemmet efter indlæggelsen, jf. barsellovens § 15, stk. 6.
4.1.2.  

 Arbejdet genoptages ikke Hvis forælderen ikke  

 genoptager arbejdet under indlæggelsen af barnet, forlænges den periode, hvor  

 forælderen har ret til fravær med barseldagpenge, med højst 3 måneder, jf.  

 barsellovens § 14, stk. 2.
 Det er en betingelse, at  

 indlæggelsen på hospital finder sted inden for de første 46 uger efter  

 fødslen  

 eller modtagelsen af barnet.
 Både moderen og faderen har  

 ret til at forlænge barseldagpengeperioden i 46-ugers perioden efter fødslen  

 eller modtagelsen af barnet, herunder også i tilfælde hvor der er foretaget  

 en  

 forlængelse af orlovsperioden med udstrækning af barseldagpengeretten efter  

 lovens § 21, stk. 3. I sidstnævnte tilfælde udbetaler kommunen nedsatte  

 barseldagpenge i den forlængede periode.
 Retten til at forlænge  

 fraværsperioden efter barsellovens § 14, stk. 2, gælder ikke for  

 faderens ret til fravær i 2 uger inden for de første 14 uger efter fødslen,  

 jf.  

 lovens § 7, stk. 3.
Forældrene kan skiftes til at  

 holde orlov under barnets indlæggelse og kan således samlet set forlænge  

 orloven med barseldagpenge med op til 3 måneder.
Hvis forældrene holder orlov  

 samtidig, mens barnet er indlagt, f.eks. ved at faderen forlods forbruger af  

 32-ugers perioden, kan de ligeledes kun samlet set forlænge orloven med ret  

 til  

 barseldagpenge med op til 3 måneder.
Forlængelsen af orloven med  

 ret til barseldagpenge betyder, at 46-ugers perioden først begynder at løbe  

 (eller genoptages) fra og med kalenderdagen efter den dag, hvor barnet  

 udskrives.
Ved flerbarnsfødsler, hvor flere af børnene er indlagt, regnes  

 udskrivningstidspunktet fra det tidspunkt, hvor det sidste barn bliver  

 udskrevet.
I en situation, hvor orloven  

 er blevet forlænget efter barsellovens § 10, og hvor barnets indlæggelse  

 finder sted i den forlængede periode  f.eks. når barnet er 49 uger  

 gammelt   

 er der ikke ret til at forlænge orloven som følge af barnets indlæggelse.
Det  

 skyldes, at kravet om, at indlæggelsen skal ske inden for de første 46 uger  

 efter fødslen, ikke er opfyldt.
4.1.3.  

 Arbejdet genoptages Hvis arbejdet genoptages  

 under barnets indlæggelse, falder retten til at forlænge fraværet i 3 måneder  

 bort.
Der vil i stedet være ret til at udsætte orlov med barseldagpengeret.
Fraværsretten kan således  

 efter barsellovens § 14, stk. 3, udsættes, hvis arbejdet fortsættes  

 eller genoptages, mens barnet er indlagt på hospital.
Det gælder også for  

 faderens ret til orlov med barseldagpenge i 2 uger inden for de første 14  

 uger  

 efter fødslen, jf. barsellovens § 7, stk. 3.
Forældrene har ret til  

 barseldagpenge i resten af perioden, når de udnytter deres ret til fravær fra  

 arbejdet, når barnet udskrives fra hospitalet.
Det kræves dog, at barnet  

 udskrives inden 60 uger efter fødslen eller modtagelsen af barnet.
Ved  

 flerbarnsfødsler, hvor flere af børnene er indlagt, regnes  

 udskrivningstidspunktet fra det tidspunkt, hvor det sidste barn bliver  

 udskrevet.
4.2. Ved  

 barnets død eller bortadoption Reglerne i barsellovens  

 § 13 fastsætter biologiske forældres og adoptivforældres ret til fravær,  

 hvis barnet er dødfødt, eller hvis barnet dør eller bortadopteres kort tid  

 efter fødslen.
Retten til barseldagpenge under dette fravær følger af lovens  

 §  

 20.
 Hvis barnet er dødfødt, eller  

 hvis barnet dør eller bliver bortadopteret inden den 32. uge efter fødslen,  

 har  

 moderen ret til fravær med barseldagpenge i 14 uger efter barnets død eller  

 bortadoption.
 Efter lov om ligsyn,  

 obduktion og transplantation m.v. anses et barn, der fødes efter udgangen af  

 den 22. svangerskabsuge uden at vise livstegn, for at være et dødfødt barn.  

 Et  

 foster, der fødes inden udgangen af 22. svangerskabsuge uden at vise  

 livstegn,  

 vil ikke blive anset som et dødfødt barn, men som en spontan abort.
 Børn, som efter fødslen viser  

 livstegn, vil blive anset som levendefødte uanset tidspunktet for fødslen.
 Der er ikke ret til fravær  

 med barseldagpenge, hvis barnet dør eller bortadopteres efter den 32. uge  

 efter  

 fødslen, men forældrene vil kunne modtage sygedagpenge, i det omfang de må  

 anses for at være uarbejdsdygtige, herunder af psykiske årsager.
 Reglerne om at forlænge og  

 udskyde orlov kan ikke anvendes på moderens fraværsret i perioden på de 14  

 uger, efter at barnet døde eller blev bortadopteret.
Hvis moderen lider af en  

 graviditetsbetinget sygdom  herunder også i de tilfælde hvor denne  

 sygdom  

 ligger efter barnets død  kan fraværsretten forlænges, indtil moderen  

 er  

 helbredt for denne sygdom.
Fraværsperioden med ret til barseldagpenge kan dog  

 højst forlænges indtil udløbet af den 46. uge efter fødslen.
Herefter gælder  

 reglerne om sygedagpenge efter sygedagpengeloven.
 Hvis barnet er dødfødt eller  

 dør inden for de første 14 uger efter fødslen, bevarer faderen sin ret til 2  

 ugers fædreorlov med barseldagpenge.
 Hvis et adoptivbarn dør inden  

 den 32. uge efter modtagelsen, har den ene af de adoptionssøgende ægtefæller  

 ret til fravær med barseldagpenge i 14 uger efter barnets død.
4.3. Ved en  

 forælders sygdom under orloven 4.3.1.  

 Sygdom under fuld orlov Hvis moderen eller faderen  

 bliver syg i orlovsperioden, bevirker det ikke i sig selv, at en allerede  

 fastlagt eller påbegyndt orlov med barseldagpenge udskydes eller suspenderes.  

 Udgangspunktet er derfor, at kommunen fortsat udbetaler barseldagpenge uanset  

 sygdom under orloven.
Der er imidlertid ikke noget  

 til hinder for, at en sygemeldt, der har orlov fra et ansættelsesforhold,  

 efter  

 aftale med arbejdsgiveren kan genindtræde i ansættelsesforholdet og herved få  

 udskudt barselorlov.
Se SM D-25-03.
I ganske særlige tilfælde kan  

 faderen ved moderens sygdom indtræde i dennes fraværsret med ret til  

 barseldagpenge i de første 14 uger efter fødslen.
Der henvises til afsnit  

 2.2.1. herom.
4.3.2.  

 Sygdom i en periode hvor arbejdet er genoptaget delvist Når en forælder bliver syg i  

 en periode, hvor arbejdet er genoptaget delvist, fortsætter kommunen  

 udbetalingen af barseldagpenge for de timer, hvor forælderen efter aftalen  

 med  

 arbejdsgiveren holder orlov, mens forælderen får udbetalt sygedagpenge for de  

 timer, som arbejdet er genoptaget med.
4.4. Ved ny  

 graviditet Hvis en kvinde bliver gravid  

 og i forbindelse hermed opnår ret til orlov med barseldagpenge, før der er  

 udbetalt barseldagpenge for den fulde periode, hun havde ret til fra et  

 tidligere barn, skal orlov holdes og barseldagpenge udbetales efter reglerne  

 herom i forhold til den nye graviditet.
 Den resterende ret til  

 barseldagpenge i forhold til den forrige fødsel bortfalder, med mindre den  

 kan  

 udskydes efter reglerne herom.
En selvstændig  

 erhvervsdrivende og en lønmodtager, der er i et beskæftigelsesforhold, vil  

 kunne udskyde den barseldagpengeret fra forrige fødsel, som endnu ikke er  

 udnyttet.
For en beskæftiget lønmodtager vil muligheden for senere at afholde  

 den udskudte orlov være afhængig af, at der kan opnås en aftale med en  

 arbejdsgiver herom.
 En lønmodtager og en  

 selvstændig, der har forlænget forældreorloven og udstrukket  

 barseldagpengeretten,  

 jf. vejledningens afsnit 2.2.3.1., kan ved ny graviditet vælge at annullere  

 forlængelsen og herefter få udbetalt fulde barseldagpenge i den periode, der  

 er  

 tilbage af barseldagpengeretten fra den forrige fødsel, inden udbetalingen af  

 barseldagpenge i forhold til den nye graviditet påbegyndes.
Hvis en lønmodtager har  

 genoptaget arbejdet på nedsat tid, og arbejdsgiveren kun udbetaler løn under  

 den nye graviditet for det antal timer, arbejdet har været genoptaget med,  

 kan  

 lønmodtageren få udbetalt supplerende barseldagpenge i forhold til den nye  

 graviditet fra kommunen.
Den barseldagpengeret, der i forhold til den forrige  

 fødsel ikke er blevet udnyttet, kan udskydes og afvikles senere, hvis der kan  

 opnås en aftale herom med en arbejdsgiver.
4.5. Ret  

 til dagpenge ved pasning af alvorligt syge børn Forældre med alvorligt syge  

 børn under 18 år har efter barsellovens § 26 ret til dagpenge fra  

 kommunen,  

 hvis de i forbindelse med barnets sygdom helt eller delvis opgiver lønarbejde  

 eller personligt arbejde i selvstændig virksomhed.
Retten til dagpenge ved  

 pasning af alvorligt syge børn forudsætter, at beskæftigelseskravet, jf.  

 barsellovens  

 kapitel 6, er opfyldt, men er herudover uafhængig af retten til  

 barseldagpenge  

 i øvrigt og fragår således ikke i de perioder, hvor der er ret til  

 barseldagpenge.
Dagpenge ved pasning af alvorligt syge børn medregnes heller  

 ikke under varighedsbegrænsningen for sygedagpenge.
Det er efter lovens  

 § 26, stk. 2, en betingelse, at barnets sygdom skønnes at medføre behov  

 for ophold på hospital eller lignende institution i 12 dage eller mere.  

 Behandling  

 eller pleje i hjemmet kan sidestilles med ophold på hospital, hvis barnets  

 behov i forbindelse med sygdommen taler for det.
Det er sygeperiodens længde,  

 der er afgørende for, om barnet er omfattet af bestemmelsen, og ikke  

 sygdommens  

 art.
4.5.1. Enlige  

 forsørgere For enlige forsørgere gælder  

 der lempeligere regler.
Enlige forsørgere med ret til ordinært børnetilskud  

 efter børnetilskudslovens § 2, nr. 1 eller 2, har efter lovens  

 § 26,  

 stk. 3, ret til dagpenge, hvis barnet er indlagt på hospital, selv om  

 opholdet  

 varer mindre end 12 dage.
4.5.2.  

 Ansøgning og dokumentation Ansøgningen om dagpenge til  

 pasning af alvorligt syge børn skal indgives senest en uge efter, at barnet  

 er  

 rask, jf. lovens § 31. Når dagpengene ønskes bevilget til enlige forsørgere  

 efter  

 bestemmelsen i § 26, stk. 3, skal ansøgning indgives senest 1 uge efter,  

 at barnet er udskrevet fra hospitalet.
Ansøgeren skal give kommunen  

 de oplysninger, som er nødvendige for at afgøre, om betingelserne for at  

 udbetale dagpenge er opfyldt, herunder lægeerklæringer.
Ifølge  

 barselbekendtgørelsens § 15 anses betingelserne i lovens § 26, stk.  

 1-3, for opfyldt, når det attesteres af en læge.
Hvis der udbetales dagpenge  

 på grundlag af et skøn over sygdommens varighed, og det senere viser sig, at  

 barnet bliver rask, inden der er forløbet 12 dage, skal godtgørelsen ikke  

 tilbagebetales.
Hvis der f.eks. foreligger en lægeerklæring om et forventet  

 sygdomsforløb på 15 dage, kan der ydes dagpenge fra 1. sygedag, hvis de  

 øvrige  

 betingelser for at modtage dagpenge er opfyldt.
 Hvis et forventet kortere  

 sygdomsforløb senere viser sig at blive langt nok til at give ret til  

 dagpenge,  

 kan der udbetales dagpenge tilbage til sygeperiodens start, hvis en af  

 forældrene havde nedsat sin arbejdstid.
4.5.3.  

 Beregning Dagpengene svarer til de  

 barseldagpenge, som modtageren efter barselloven er berettiget til.
Der kan  

 godt ydes dagpenge til begge forældre samtidig, men der kan ifølge  

 barselbekendtgørelsens § 16, stk. 1, højst ydes et samlet beløb til  

 forældrene svarende til det højeste dagpengebeløb efter lovens § 35,  

 stk.  

 1.
 Kommunen kan i særlige  

 tilfælde beslutte, at der til barnets forældre kan ydes et højere ugentligt  

 dagpengebeløb end fastsat i lovens § 35, stk. 1. I disse tilfælde kan  

 der  

 til hver af forældrene ydes op til det højeste dagpengebeløb efter lovens  

 § 35, stk.1, jf. barselbekendtgørelsens § 16, stk. 3.
4.5.4.  

 Fordeling mellem forældrene Hvis forældrene ikke kan  

 blive enige om, hvorledes dagpengene skal fordeles mellem dem, udbetales  

 dagpengene efter de retningslinier, der gælder ved fordeling af retten til  

 barseldagpenge under forældreorlov, jf. vejledningens afsnit 2.2.2.2. Hvis  

 det  

 efter disse retningslinier bestemmes, at dagpenge skal udbetales til den ene  

 forælder, har den anden af forældrene dog ret til en eventuel difference op  

 til  

 det højeste dagpengebeløb.
 Retten til dagpenge ophører  

 fra det tidspunkt, hvor barnet er rask.
 Retten til dagpenge ophører  

 endvidere efter lovens § 26, stk. 5, når der er ydet dagpenge i 52 uger  

 inden for de forudgående 18 kalendermåneder.
4.5.5.  

 Forholdet til andre regler Børn, der er omfattet af  

 lovens § 26, kan samtidig være eller blive omfattet af personkredsen,  

 der  

 efter lov om social service kan modtage godtgørelse for tabt  

 arbejdsfortjeneste  

 ved pasning af et handicappet barn i hjemmet.
Der kan dog kun udbetales  

 ydelser  

 efter den ene af bestemmelserne.
Forældrene må derfor i disse tilfælde vælge  

 regelsæt.
Kommunen må rådgive herom.
 Hvis sygdommen har varet så  

 længe, at dagpengeretten er ophørt efter lovens § 26, stk. 5, må det  

 overvejes, om der er grundlag for at yde hjælp efter servicelovens  

 bestemmelser  

 om godtgørelse for tabt arbejdsfortjeneste.
Kapitel 5 Barsellovens beskæftigelseskrav En forælders ret til  

 barseldagpenge i fraværsperioderne i forbindelse med graviditet, barsel og  

 adoption  

 er betinget af, at forælderen opfylder beskæftigelseskravet efter lovens  

 kapitel 6. Beskæftigelseskravet skal dog ikke være opfyldt, for at moderen  

 kan  

 modtage dagpenge fra arbejdsgiveren under fravær på grund af forebyggende  

 graviditetsundersøgelser, jf. lovens § 29, stk. 4.
5.1.  

 Beskæftigelseskravet for lønmodtagere Lønmodtagere har efter  

 barsellovens § 27 ret til barseldagpenge fra kommunen, hvis:
1)  

 	  

 de har været  

 tilknyttet arbejdsmarkedet i de sidste 13 uger før fraværsperiodens  

 begyndelse  

 og i denne periode har været beskæftiget i mindst 120 timer, 2)  

 	  

 de ville have været  

 berettiget til arbejdsløshedsdagpenge eller en ydelse, der træder i stedet  

 herfor,  

 jf. lov om arbejdsløshedsforsikring m.v., hvis der ikke havde været ret til  

 barseldagpenge  

 efter barselloven, 3)  

 	  

 de inden for den  

 seneste måned har afsluttet en erhvervsmæssig uddannelse af mindst 18  

 måneders  

 varighed, eller 4)  

 	  

 de er elever i lønnet  

 praktik i en uddannelse, der er reguleret ved eller i henhold til lov.
5.2. Beskæftigelseskravet  

 for selvstændige erhvervsdrivende Selvstændige erhvervsdrivende  

 har efter barsellovens § 28 ret til barseldagpenge fra kommunen, hvis den  

 selvstændige inden for de sidste 12 måneder har have udøvet selvstændig  

 erhvervsvirksomhed i væsentligt omfang i mindst 6 måneder, heraf den seneste  

 måned før fraværsperioden.
At udøve erhvervsvirksomhed i væsentligt omfang  

 vil  

 sige, at den gennemsnitlige ugentlige arbejdstid svarer til mindst halvdelen  

 af  

 den normale overenskomstmæssige ugentlige arbejdstid.
Dvs., at den  

 selvstændige  

 har arbejdet mindst 18½ time ugentligt i virksomheden.
5.3.  

 Opgørelse af beskæftigelseskravet i særlige situationer Når kommunen skal opgøre  

 beskæftigelseskravet, kan kommunen efter barsellovens § 29, stk. 3,  

 medregne perioder, hvor kvinden har måttet ophøre med at arbejde før 4-ugers  

 dagen for forventet fødsel på grund af arbejdsforholdets særlige karakter.  

 Som  

 eksempel kan nævnes arbejde som fotomodel og mannequin.
Her vil  

 arbejdsforholdets udadvendte karakter ofte allerede tidligt i graviditeten  

 gøre  

 det umuligt at fortsætte arbejdet.
Ved opgørelsen af  

 beskæftigelseskravet skal kommunen endvidere medregne perioder, hvor det  

 efter  

 en lægelig bedømmelse har været nødvendigt at skåne kvinden for arbejde i  

 resten af graviditeten.
Se SM D-3-06.
 Ved opgørelsen af  

 beskæftigelseskravet medregnes perioder, hvor der er modtaget sygedagpenge,  

 arbejdsløshedsdagpenge, ferie med løn eller feriegodtgørelse og perioder med  

 arbejdskonflikt, jf. lovens § 27, stk. 2.
 Perioder, hvor forælderen har  

 modtaget tilskud efter serviceloven til pasning af egne børn, indgår ikke i  

 opgørelsen af beskæftigelseskravet.
5.4.  

 Tidspunktet hvor beskæftigelseskravet skal være opfyldt Forælderen skal efter  

 barsellovens § 29, stk. 1, som hovedregel opfylde  

 beskæftigelseskravet  

 på det tidspunkt, hvor fraværet starter.
 En forælder har dog også ret  

 til barseldagpenge, når forælderen efter fraværets begyndelse opfylder kravet  

 i  

 lovens § 27, stk. 1, nr. 2, om at være dagpengeberettiget medlem af  

 en a-kasse.
Denne bestemmelse har  

 betydning for de forældre, der føder eller adopterer før afslutningen af  

 deres  

 uddannelse, men som inden for den almindelige orlovsperiode på 46 uger efter  

 fødslen eller adoptionen opfylder beskæftigelseskravet om at være  

 dagpengeberettiget medlem af en a-kasse.
Bestemmelsen kan også have betydning  

 for andre personer, hvis de efter fødslen eller adoptionen  men inden  

 udløbet  

 af orlovsperioden på 46 uger  opfylder beskæftigelseskravet i  

 barsellovens  

 § 27, stk. 1, nr. 2. Der kan f.eks. være tale om personer, der  

 vender  

 hjem fra udlandet, og som kan dokumentere, at de ville være indtrådt i retten  

 til arbejdsløshedsdagpenge, hvis de ikke havde ret til fravær efter  

 barsellovens kapitel 4.
 Ved udskudt orlov skal  

 beskæftigelseskravet være opfyldt på det tidspunkt, hvor den udskudte orlov  

 holdes.
Kapitel 6 Forældres anmodning om barseldagpenge samt  

 refusion til arbejdsgivere 6.1.  

 Forældres anmodning om barseldagpenge fra kommunen 6.1.1.  

 Anmodning indgives til kommunen Efter barsellovens § 30  

 skal forældrene anmode kommunen om barseldagpenge.
Anmodningen skal ske  

 skriftligt på en blanket dp 400 A-C, der anvises af kommunen.
Blanketten kan  

 hentes på  

  

 www.netborger.dk.
 Der er i lovens § 30  

 fastsat regler om frist for, hvornår forældrene skal indgive anmodning om  

 barseldagpenge.
I de tilfælde, hvor  

 lønmodtageren modtager løn under orloven, er det arbejdsgiveren, der skal  

 anmode  

 om barseldagpengerefusion fra kommunen.
En lønmodtager skal således ikke  

 anmode  

 om barseldagpenge i perioder, hvor der i henhold til overenskomst mv. ydes  

 løn  

 fra arbejdsgiveren.
6.1.2.  

 Frist ved fravær i 4-ugers perioden før fødslen og ved fravær ved barsel og  

 adoption Ved fravær på grund af  

 graviditet i de sidste 4 uger før forventet fødsel og ved fravær på grund af  

 barsel og adoption skal forældrenes anmodning om barseldagpenge indgives til  

 kommunen senest 8 uger efter fødslen eller barnets modtagelse, jf. lovens §  

 30,  

 stk. 2.
6.1.3.  

 Frist ved senere påbegyndt fravær Hvis en forælder først  

 begynder orloven på et tidspunkt, der ligger senere end tidspunktet for  

 fødslen  

 eller barnets modtagelse  f.eks. udskudt orlov  skal anmodningen  

 om  

 barseldagpenge indgives senest 8 uger efter den 1. fraværsdag i denne  

 periode.
 Hvis arbejdsgiveren udbetaler  

 løn under fraværet, skal lønmodtagerens anmodning om barseldagpenge indgives  

 til kommunen senest 8 uger efter, at udbetalingen af løn fra arbejdsgiveren  

 er  

 ophørt.
6.1.4.  

 Overskridelse af frist Hvis forælderen først anmoder  

 kommunen om barseldagpenge efter udløbet af den fastsatte frist, har  

 forælderen  

 kun ret til barseldagpenge for den orlovsperiode, der ligger efter  

 anmodningen.
6.1.5.  

 Frist ved fravær før 4 uger før forventet fødsel Ved fravær i forbindelse med  

 graviditetsbetinget sygdom før 4 uger før forventet fødsel samt  

 risikobetinget  

 fravær og offentligt fastsatte bestemmelser, skal fraværet anmeldes og  

 dokumenteres over for kommunen efter de frister, der er fastsat i  

 sygedagpengelovens §§ 38 og 39 for lønmodtagere og sygedagpengelovens §§ 43  

 og  

 44 for selvstændige.
Dvs., at lønmodtagere skal anmode om barseldagpenge  

 senest  

 1 uge efter 1. fraværsdag og selvstændige senest 3 uger efter 1. fraværsdag.
6.2.  

 Arbejdsgiverens refusionskrav Forældrene bestemmer i  

 princippet, hvordan retten til barseldagpenge  og dermed evt. refusion  

 til  

 arbejdsgiverne  skal fordeles.
Hvis ingen af forældrene over for  

 kommunen har  

 meddelt, at de vil gøre forbehold om deres ret til barseldagpenge under  

 forældreorlov gældende, jf. afsnit 2.2.2.2.,  

 skal kommunen udbetale refusion til arbejdsgivere, der anmoder om  

 refusion, så længe forældrenes samlede barseldagpengeret ikke er opbrugt.
6.2.1.  

 Generelle betingelser En arbejdsgiver, der  

 udbetaler løn til en ansat under fravær fra arbejdet i forbindelse med  

 graviditet, barsel og adoption, indtræder i lønmodtagerens ret til  

 barseldagpenge fra kommunen vedrørende samme arbejdsforhold, jf. barsellovens  

 § 39.
 Retten til refusion af  

 barseldagpenge gælder, uanset om arbejdsgiveren udbetaler lønnen i henhold  

 til  

 en lovbestemmelse, f.eks. funktionærloven, i henhold til overenskomst eller  

 aftale og kutyme, og uanset om der er tale om fuld eller delvis løn.
6.2.2.  

 Afledet krav Da arbejdsgiverens ret til  

 refusion er en afledet ret, er refusionen betinget af, at lønmodtageren  

 opfylder  

 betingelserne for at få barseldagpenge fra kommunen.
Kravet er begrænset til  

 det beløb, som lønmodtageren ville have haft ret til fra kommunen, hvis  

 arbejdsgiveren ikke havde udbetalt løn.
6.2.3.  

 Refusion ved forlænget orlov med nedsatte barseldagpenge En lønmodtager har efter barsellovens  

 § 10 ret til at forlænge 32-ugers perioden med 8 eller 14 uger, men uden  

 at få yderligere ret til barseldagpenge, da det samlede beløb i udbetalte  

 barseldagpenge  uanset forlængelsen af perioden  højst kan svare  

 til  

 barseldagpenge for 32 uger, jf. lovens § 21, stk. 3. Kommunen foretager  

 derfor  

 med virkning fra forlængelsestidspunktet en nedsættelse af barseldagpengene,  

 således at forælderen alene har ret til nedsatte barseldagpenge for de  

 resterende uger i 32-ugers perioden inkl. forlængelsesugerne.
I disse  

 tilfælde  

 vil ret til refusion efter barselloven for en arbejdsgiver, der udbetaler løn  

 til den ansatte efter forlængelsestidspunktet, tilsvarende være begrænset til  

 størrelsen af de nedsatte barseldagpenge.
6.2.4.  

 Flere arbejdsforhold Hvis en lønmodtager under  

 fraværet modtager løn fra flere arbejdsgivere, skal refusionen deles mellem  

 arbejdsgiverne i forhold til de barseldagpengebeløb, som de enkelte  

 arbejdsforhold berettiger til, jf. barsellovens § 39, stk. 2.  

 Samlet  

 kan de udbetalte barseldagpenge ikke overstige dagpengemaksimum.
6.2.5.  

 Anmeldelse Arbejdsgiveren skal anmelde  

 sit krav om refusion til lønmodtagerens opholdskommune.
Arbejdsgiveren kan anmelde  

 sit krav via den landsdækkende digitale løsning på Virk.dk eller på en  

 blanket  

 dp 401, der anvises af kommunen.
Ved fortsatte anmodninger om refusion  

 på  

 samme sag anvendes blanket dp 402. Blanketterne dp 401 og dp 402 kan hentes  

 på  


  

 www.netborger.dk  

.
Hvis lønmodtager bor i  

 udlandet, skal kravet anmeldes til den kommune i Danmark, som den pågældende  

 har boet i inden for det seneste år.
Har lønmodtageren ikke boet i Danmark  

 inden for det seneste år, anmeldes kravet til arbejdsgiverens hjemkommune,  

 jf.  

 barselbekendtgørelsens § 29.
6.2.6.  

 Frist ved fravær i 4-ugers perioden før fødslen og ved fravær ved barsel og  

 adoption Arbejdsgiveren skal anmode  

 kommunen om refusion for løn, som arbejdsgiveren har udbetalt i forbindelse  

 med  

 fravær på grund af graviditet i 4-ugers perioden før fødslen samt ved barsel  

 og  

 adoption, senest 8 uger efter en orlovsperiodes udløb, jf. barsellovens  

 § 40, stk. 3.
6.2.7. En  

 orlovsperiodes udløb Hvis en lønmodtager holder  

 orloven i en sammenhængende periode  f.eks. graviditetsorlov på 4 uger,  

 barselorlov på 14 uger og forældreorlov på 32 uger i forlængelse af hinanden  

   

 er orlovsperiodens udløb den sidste dag, som kommunen udbetaler  

 barseldagpenge  

 for.
Det samme gælder, hvis forældrene har forlænget forældreorloven.
Med  

 hensyn til faderens ret til 2 ugers fædreorlov skal arbejdsgiveren anmode  

 kommunen om refusion senest 8 uger efter, at fædreorloven er slut.
Når en forælder udskyder  

 orlov, betragtes de udskudte perioder som separate orlovsperioder, dvs. at  

 arbejdsgiveren dels skal anmelde et refusionskrav senest 8 uger efter den  

 sidste dag i hovedorloven, dels skal anmelde krav senest 8 uger  

 efter, at en  

 udskudt periode er slut.
En orlovsperiode anses for udløbet, når der i en uge  

 ikke har været fravær, der berettiger til refusion, jf. lovens § 40, stk. 4.
Indgiver arbejdsgiveren sit  

 refusionskrav efter udløbet af 8 ugers fristen, mister han retten til  

 refusion  

 for den pågældende periode.
Kommunen kan ikke dispensere fra en overskridelse  

 af fristen.
6.2.8.  

 Frist ved fravær før 4 uger før forventet fødsel Når en lønmodtager får  

 udbetalt løn under fravær på grund af graviditeten i perioden før 4 uger før  

 forventet fødsel, skal arbejdsgiveren anmelde  

  

 fraværet  

  

 til lønmodtagerens opholdskommune.
Dette skal efter  

 barsellovens § 40, stk. 2, ske efter bestemmelserne i kapitel 22 i lov om  

 sygedagpenge, dvs. senest 4 uger efter 1. fraværsdag.
 Reglerne om fristen for,  

 hvornår arbejdsgiveren skal anmelde  

  

 refusionskrav  

  

 i disse tilfælde, svarer efter barsellovens § 40, stk. 2, til de frister, der  

 fremgår af sygedagpengelovens kapitel 22.
Når arbejdsgiveren anmelder  

 fraværet til tiden  dvs. senest 4 uger efter 1. fraværsdag  har  

 den  

 pågældende en længere frist til at søge refusion end i de tilfælde, hvor  

 anmeldelsesfristen ikke bliver overholdt.
Arbejdsgiveren kan nemlig ved at  

 overholde anmeldelsesfristen vente i op til tre måneder med at søge refusion.  

 Hvis arbejdsgiveren derimod først anmelder fraværet efter udløbet af fristen,  

 kan vedkommende alene få refusion fra det tidspunkt, hvor fraværet anmeldes.
 Kommunen kan udbetale  

 refusion til arbejdsgiveren, når fristen for at fremsætte refusionskrav er  

 overskredet på grund af forhold, som især skyldes lønmodtageren eller forkert  

 vejledning fra offentlige myndigheder eller andre, der må antages at have  

 særligt kendskab til forholdene, samt når særlige omstændigheder i øvrigt  

 taler  

 for det.
 Når arbejdsgiveren anmoder om  

 refusion senere end 6 måneder efter 1. fraværsdag, er dispensation udelukket.
Kapitel 7 Beregning af barseldagpenge 7.1.  

 Beregning af barseldagpenge til lønmodtagere Barseldagpenge til  

 lønmodtagere beregnes på grundlag af den timeløn, som lønmodtageren mister på  

 grund af fraværet efter fradrag af arbejdsmarkedsbidrag, og det timetal, den  

 pågældende skulle have arbejdet, jf. barsellovens § 33. Barseldagpengene pr.  

 time kan dog ikke overstige et maksimum, der pr. 1. januar 2006 er på 3.332  

 kr.  

 divideret med den normale overenskomstmæssige arbejdstid, dvs. 90,05 kr. pr.  

 time.
 Eks. 1:
 En lønmodtager, der arbejder  

 32 timer ugentligt og har en timeløn efter fradrag af arbejdsmarkedsbidrag,  

 på  

 90,05 kr. eller derover, er berettiget til 32 x 90,05 kr. pr. uge i  

 barseldagpenge.
 Eks. 2:
 En lønmodtager, der arbejder  

 37 timer ugentligt og har en timeløn efter fradrag af arbejdsmarkedsbidrag på  

 70 kr., er berettiget til 37 x 70 kr. pr. uge i barseldagpenge.
Der findes særlige  

 beregningsregler for lønmodtagere, der arbejder i turnus eller holddrift  

 eller  

 i beskæftigelse med en ukendt arbejdstid.
Reglerne for beregning af  

 barseldagpenge svarer i disse situationer til reglerne for beregning af  

 sygedagpenge.
Barseldagpenge til en  

 funktionær, der efter funktionærloven modtager halv løn under barsel,  

 beregnes  

 som forskellen mellem lønnen efter betaling af arbejdsmarkedsbidrag og det  

 maksimale barseldagpengebeløb.
Arbejdsgiveren har ret til refusion af  

 barseldagpenge op til det udbetalte lønbeløb efter fradrag af  

 arbejdsmarkedsbidraget.
Halv løn udgør ofte mindre end barseldagpengenes  

 maksimumbeløb,  

 hvorfor arbejdsgiveren typisk kan få refunderet hele det udbetalte lønbeløb,  

 medens  

 lønmodtageren kan få supplerende barseldagpenge op til maksimum.
7.2.  

 Beregning af nedsatte ugentlige barseldagpenge til lønmodtagere Det skal ske en nedsættelse  

 af de ugentlige barseldagpenge i alle tilfælde, hvor en  

 barseldagpengeberettiget  

 har indtægtsgivende arbejde under sin barselorlov.
Hvis en lønmodtager i en uge  

 har 37 timer orlov fra en arbejdsgiver og udfører arbejde i 10 timer for en  

 anden arbejdsgiver, kan der kun udbetales barseldagpenge eller refusion for  

 barseldagpenge for 27 timer i denne uge.
Dette gælder uanset, om den  

 barseldagpengeberettigede har haft mere end 37 timers beskæftigelse pr. uge  

 før  

 barselorloven.
Hvis en lønmodtager, der i en uge har 37 timer barselorlov fra  

 en arbejdsgiver, påbegynder et arbejde med egen selvstændig virksomhed, skal  

 der foretages fradrag i barseldagpengene eller i refusionen af  

 barseldagpengene.
Når barseldagpengene er beregnet på grundlag af en  

 ansættelse  

 som lønmodtager, skal nedsættelsen af de ugentlige barseldagpenge ske med det  

 antal timer, hvor der udføres selvstændig virksomhed, se SM D-8-04.
 De nedsatte ugentlige  

 barseldagpenge beregnes således, at lønmodtageren får udbetalt barseldagpenge  

 for forskellen mellem det antal timer, som pågældende arbejder, og det antal  

 timer, som den pågældendes barseldagpenge maksimalt kan beregnes til efter  

 barsellovens § 33, jf. dog de begrænsninger, der er nævnt under afsnit 7.2.1.  

 og 7.2.2.
7.2.1.  

 Nedsatte ugentlige barseldagpenge før fødslen En kvinde kan få udbetalt  

 nedsatte ugentlige barseldagpenge ved delvist fravær fra arbejdet på grund af  

 graviditet, jf. barselbekendtgørelsens § 2. Ved fravær før 4-ugers dagen  

 før forventet fødsel er det en betingelse, at lægen skønner, at den gravide  

 kun  

 kan udføre arbejdet delvist på grund af sygeligt forløbende graviditet, der  

 medfører  

 risiko for kvindens helbred eller for fostret.
Kommunen kan også yde nedsatte  

 barseldagpenge før 4-ugers dagen før fødslen, hvis to eller flere  

 behandlinger,  

 der af samme årsag er foreskrevet af en læge eller tandlæge, medfører, at  

 kvinden er delvist fraværende fra arbejdet.
Endelig kan kommunen udbetale  

 nedsatte barseldagpenge, når arbejdets særlige karakter medfører risiko for  

 fostret.
I 4-ugers perioden før  

 forventet fødsel kan kommunen yde nedsatte barseldagpenge uanset en lægelig  

 vurdering.
Det skyldes, at kvinden har en lovfæstet ret til at gå på orlov  

 fra  

 4-ugers dagen før fødslen.
 Nedsatte ugentlige  

 barseldagpenge kan kun udbetales til en kvinde før fødslen, når det ugentlige  

 fravær udgør mindst 4 timer.
7.2.2.  

 Nedsatte ugentlige barseldagpenge efter fødslen 7.2.2.1.  

 Når orlovsperioden kan forlænges En lønmodtager, der har  

 genoptaget arbejdet delvist, og som efter barselbekendtgørelsens § 5 kan få  

 forlænget sin orlovsperiode med den genoptagne arbejdstid, kan få udbetalt  

 barseldagpenge for ned til en times fravær pr. uge, jf.  

 barselbekendtgørelsens  

 § 2, stk. 5. Er den normale ugentlige arbejdstid 37 timer, og arbejdet  

 genoptages med 36 timer om ugen, kan der således udbetales barseldagpenge for  

 1  

 time for denne uge.
7.2.2.2.  

 Når orlovsperioden ikke kan forlænges En lønmodtager, der har  

 arbejdet delvist under forældreorloven, kan ikke få forlænget orlovsperioden  

 efter barselbekendtgørelsens § 5, hvis den pågældende ikke har haft en  

 beskæftigelse af tilsvarende omfang før orloven.
 En lønmodtager eller en  

 selvstændig, der genoptager arbejdet delvist i en periode, hvor forældrene  

 får  

 udbetalt nedsatte barseldagpenge som følge af en udstrækning af  

 barseldagpengeperioden efter lovens § 21, stk. 3, kan heller ikke få  

 forlænget  

 orloven med den tid, arbejdet er genoptaget.
 En lønmodtager, der har  

 arbejdet delvist uden at få forlænget orlovsperioden efter  

 barselbekendtgørelsens  

 § 5, vil ikke kunne få udbetalt barseldagpenge, når fraværet udgør mindre end  

 20 pct. af den normale ugentlige arbejdstid, jf. barselbekendgørelsens § 2,  

 stk. 6.
Er den normale arbejdstid 37  

 timer, vil en lønmodtager således ikke kunne få udbetalt supplerende  

 barseldagpenge for et ugentligt fravær på 7 timer, da dette svarer til 18,9  

 pct. af den normale ugentlige arbejdstid.
Er det ugentlig fravær 8 timer, vil  

 der kunne udbetales supplerende barseldagpenge for 8 timer for denne uge, da  

 dette svarer til 21,6 pct. af den normale ugentlige arbejdstid.
7.3.  

 Beregning af barseldagpenge til ledige En person, der er ledig, og  

 som er dagpengeberettiget medlem af en a-kasse, har ret til barseldagpenge  

 ved  

 graviditet, barsel og adoption.
Det gælder også, hvis personen får udbetalt  

 andre ydelser, der træder i stedet for arbejdsløshedsdagpenge.
 For ledige medlemmer af en  

 arbejdsløshedskasse, der har pligt til aktivering efter lov om en aktiv  

 beskæftigelsesindsats, bortfalder aktiveringspligten, når der er ret til  

 fravær  

 efter barsellovens kapitel 4, og barseldagpengene udgør det beløb, som den  

 pågældende ville være berettiget til at modtage i arbejdsløshedsdagpenge,  

 hvis  

 den pågældende ikke havde ret til barseldagpenge og ikke var omfattet af  

 pligt  

 til aktivering, jf. barselbekendtgørelsens § 26, stk. 4.
 Barseldagpenge til  

 nyuddannede, jf. barsellovens § 27, stk. 1, nr. 3, udgør samme beløb, som  

 pågældende  

 kunne have modtaget i arbejdsløshedsdagpenge, hvis betingelserne herfor i  

 øvrigt var opfyldt.
 Ved lediges skift mellem  

 perioder med barseldagpenge og perioder med arbejdsløshedsdagpenge skal man  

 være opmærksom på, at reglerne om rådighed for ret til arbejdsløshedsdagpenge  

 kan give en begrænsning for, hvor korte perioderne med barseldagpenge kan  

 være  

 for, at der i de mellemliggende perioder er ret til arbejdsløshedsdagpenge.  

 Arbejdsløshedskasserne kan orientere om reglerne herom.
7.4.  

 Beregning af barseldagpenge til selvstændige For selvstændige beregner  

 kommunen barseldagpengene på grundlag af arbejdsfortjenesten i virksomheden.
Som beregningsgrundlag for en  

 selvstændig erhvervsdrivende anvendes årsopgørelsens oplysninger.
Der tages  

 udgangspunkt i oplysningerne om overskud af virksomhed herunder overskud af  

 udlejningsejendom  

 og indtægter ved bortforpagtning.
Renteindtægter, der vedrører virksomheden,  

 og  

 indtægt overført til medarbejdende ægtefælle fratrækkes.
Renteudgifter  

 vedrørende virksomheden, den selvstændige erhvervsdrivendes egne syge- og  

 barseldagpenge og henlæggelser til investeringsfond lægges til, jf.  

 barselbekendtgørelsens § 22, stk. 1.
For medarbejdende ægtefæller  

 anvendes den seneste årsopgørelses oplysninger om det beløb, der er overført  

 til den medarbejdende ægtefælle.
Den medarbejdendes egne syge- og  

 barseldagpenge og henlæggelser til investeringsfond lægges til dette beløb.
 Barseldagpenge på grundlag af  

 selvstændig erhvervsindtægt kan pr. uge højst udgøre det beløb, der er nævnt  

 i lovens  

 § 35, stk. 1.
 Har den selvstændige tegnet  

 en frivillig forsikring efter reglerne i kapitel 16 i lov om sygedagpenge,  

 udgør barseldagpengene mindst 2/3 af det beløb, der er nævnt i lovens § 35,  

 stk. 1.
7.4.1.  

 Dokumentation for arbejdsfortjeneste Som dokumentation for  

 arbejdsfortjenesten anvendes skattevæsenets årsopgørelse for det seneste  

 regnskabsår på grundlag af indgivet selvangivelse.
Har skattevæsenet bevilget  

 udsættelse med indsendelse af selvangivelsen, anvendes i stedet årsopgørelsen  

 for det senest forudgående regnskabsår, jf. barselbekendtgørelsens § 21,  

 stk. 2.
Når der ikke foreligger  

 årsopgørelse på grundlag af indgivet selvangivelse for det seneste  

 regnskabsår  

 ved den oprindelige anmodning om barseldagpenge, kan der, når en sådan  

 årsopgørelse foreligger, indgives anmodning om barseldagpenge på ny.
Der vil  

 i  

 denne situation være ret til barseldagpenge for hele barselperioden, hvis den  

 ny anmodning om barseldagpenge indgives inden for ansøgningsfristen.
 I forbindelse med afslag på  

 barseldagpenge på grund af manglende årsopgørelse skal kommunen vejlede om  

 muligheden for at søge barseldagpenge på ny, når årsopgørelse foreligger.
 Hvis selvangivelse er  

 indgivet rettidigt, men der endnu ikke foreligger årsopgørelse på grundlag  

 heraf, anvendes årsopgørelsen for det senest forudgående regnskabsår, jf.  

 barselbekendtgørelsens. § 21, stk. 2. Hvis der ikke foreligger  

 årsopgørelse for det forudgående år, er der ikke ret til barseldagpenge.
 Der kan ikke ske regulering  

 af barseldagpengebeløb som følge af senere ændringer af arbejdsfortjenesten,  

 jf. barselbekendtgørelsens § 22, stk. 3.
 Når selvangivelse oprindeligt  

 er indsendt rettidigt, og der indgives en ny selvangivelse vedrørende et  

 senere  

 regnskabsår end det, der anvendes ved barseldagpengeberegning, skal der  

 heller  

 ikke ske regulering af barseldagpengene.
7.4.2.  

 Beregning af barseldagpenge til selvstændige erhvervsdrivende, der har drevet  

 virksomhed i en kortere periode Når den selvstændige  

 erhvervsdrivende kun har drevet virksomhed i en kortere periode og derfor  

 ikke  

 har kunnet indgive selvangivelse som selvstændig for et helt regnskabsår,  

 anvendes som dokumentation enten den seneste årsopgørelse som lønmodtager  

 eller  

 et revisorattesteret regnskab for virksomheden for et helt år, som opgøres  

 efter samme principper som årsopgørelsen, jf. barselbekendtgørelsens  

 § 21,  

 stk. 3.
 Den nystartede selvstændige  

 erhvervsdrivende har ret til selv at vælge, om der skal anvendes den seneste  

 årsopgørelse som lønmodtager eller et revisorattesteret regnskab.
 Hvis der er tvivl om,  

 hvorvidt regnskabet er opgjort efter de samme principper som årsopgørelsen,  

 må  

 der søges vejledning hos skattemyndighederne.
7.5.  

 Beregning af nedsatte ugentlige barseldagpenge til selvstændige Kommunen beregner nedsatte  

 ugentlige barseldagpenge for de uger, hvor en selvstændig erhvervsdrivende  

 har  

 genoptaget arbejdet delvist, efter barselbekendtgørelsens § 3, hvorefter  

 selvstændige erhvervsdrivende er berettiget til at få udbetalt halvdelen af  

 det  

 fulde ugentlige barseldagpengebeløb, når de genoptager arbejdet med halvdelen  

 eller mindre af den normale ugentlige arbejdstid.
 Selvstændige erhvervsdrivende  

 kan få udbetalt nedsatte ugentlige barseldagpenge i perioden før fødslen, i  

 de  

 første 14 uger efter fødslen og under 32-ugers perioden med ret til  

 forældreorlov.
 Hvis en selvstændig  

 erhvervsdrivende har genoptaget arbejdet med mere end halvdelen af den  

 normale  

 ugentlige arbejdstid, kan der ikke udbetales barseldagpenge.
7.6.  

 Optjening og udbetaling af ferieydelse Efter § 25 i barselloven kan  

 lønmodtagere på barselorlov i de første 14 uger efter fødslen eller  

 modtagelsen  

 af barnet optjene ret til en ferieydelse beregnet efter barselloven, når de  

 ikke i denne periode optjener ret til og i ferieåret er berettiget til  

 udbetaling af løn under ferie og ferietillæg, feriegodtgørelse eller  

 feriedagpenge.
 Som det fremgår af  

 dagpengelovens § 25, stk. 3, er det en betingelse for udbetaling af optjent  

 ferieydelse, at beskæftigelseskravet i lovens § 27 er opfyldt.
I kapitel 3 i  

 barselbekendtgørelsen er der fastsat nærmere regler om optjening og  

 udbetaling  

 af ferieydelse.
Optjeningen af ferieydelsen sker alene i de første 14 uger  

 efter fødslen/modtagelsen af barnet og udbetales efter anmodning fra 1. maj  

 efter optjeningsåret som en samlet ydelse efter afholdelsen af ferien.
Ferieydelsen optjenes med  

 0,07 feriedag pr. kalenderdag.
Der kan således for de 14 uger maksimalt  

 udbetales en ydelse svarende til (14 x 7 x 0,07 =) 6,86 feriedage.
Efter  

 satsen  

 for barseldagpenge i 2006 for en 5-dages uge kan der højst udbetales 4.572  

 kr.  

 i ferieydelse, jf. barselbekendtgørelsens § 11, stk. 1.
 Lønmodtagere, der i de første  

 14 uger efter fødslen genoptager arbejdet, optjener ikke ferieydelse i den  

 tid,  

 hvor arbejdet er genoptaget.
 Lønmodtagere, der på grund af  

 barselorlov i de første 14 uger efter fødslen i denne periode har haft en  

 lavere indtægt end før orloven og derfor får udbetalt en lavere  

 feriegodtgørelse end normalt  som f.eks funktionærer - er berettiget  

 til  

 supplerende ferieydelse, hvis feriegodtgørelsen pr. dag er lavere end den  

 fulde  

 ferieydelse pr. dag.
 Lønmodtagere, der er optaget  

 i a-kassen som dimittender, skal ved opgørelsen af antallet af dage med ret  

 til  

 ferieydelse have fratrukket det antal dage, hvor de har ret til  

 feriedagpenge.
 Ferieydelsen kan udbetales  

 samtidig med udbetaling af syge- eller barseldagpenge.
 Modtageren af ferieydelse  

 oplyser på tro og love, at der ikke er ret til udbetaling af anden form for  

 ferieydelse, som er opsparet i de første 14 uger efter fødslen/modtagelsen af  

 barnet.
 Ferieydelsen bortfalder, hvis  

 der ikke er anmodet herom senest 30. juni i det efterfølgende ferieår.
 Hvis optjeningsperioden  

 ligger hen over et årsskifte og således dækker to optjeningsår, skal der  

 anmodes  

 om ferieydelse i hvert af de følgende ferieår.
Kapitel 8 Arbejdsretslige forhold Denne vejledning omhandler de  

 almindelige regler om retten til at holde barselorlov.
Disse regler gælder  

 altid som minimum, men yderligere rettigheder fremgår af funktionærloven.  

 Desuden kan der både ved individuel aftale, ved kutymer og ved overenskomst  

 være aftalt rettigheder, som lovgivningen ikke regulerer.
8.1. Regler  

 om varsling Reglerne om varsling  

 regulerer forholdet mellem arbejdsgiver og arbejdstager.
Det er uden  

 betydning  

 for retten til barseldagpenge, om varslingsfristerne bliver overholdt.  

 Kommunen  

 skal derfor ikke foretage nogen kontrol af, om varslingsfristerne er  

 overholdt.
8.1.1.  

 Hensigten med varslingsreglerne Barsellovens § 15  

 indeholder regler om varsling af arbejdsgiveren i forbindelse med udnyttelse  

 af  

 retten til fravær i lovens kapitel 4. De enkelte bestemmelser angiver,  

 hvornår  

 moderen og faderen skal underrette arbejdsgiveren om genoptagelse af arbejdet  

 efter udnyttelse af retten til fravær.
Forældrene kan have  

 vanskeligt ved at tage stilling til længden og fordelingen af det samlede  

 fravær på fødselstidspunktet.
Derfor har de en frist på 8 uger efter fødslen  

 til at tage stilling til længden og fordelingen af det samlede fravær.
 Hensigten med varslerne er,  

 at arbejdsgiveren skal have en rimelig mulighed for at tilrettelægge arbejdet  

 i  

 fraværsperioden og disponere med hensyn til at ansætte og opsige vikar.
 Varslingsfristerne giver  

 samtidig vikaren mulighed for at overskue sin beskæftigelsessituation.
8.1.2.  

 Varslingsfrister Ved orlov på grund af  

 graviditet, barsel eller adoption har kvinden pligt til senest 3 måneder  

 inden  

 forventet fødsel at oplyse sin arbejdsgiver om, hvornår hun forventer at  

 begynde barselorloven.
-  

 	  

 Senest 8 uger efter  

 fødslen skal kvinden oplyse arbejdsgiveren om, hvornår hun forventer at  

 genoptage arbejdet.
Hvis forældrene ønsker at dele de 32 uger af  

 barselorloven  

 med barseldagpenge, skal de inden 8 uger efter fødslen orientere  

 arbejdsgiverne  

 om fordelingen.
 -  

 	  

 Manden har pligt til  

 at underrette arbejdsgiveren om, hvornår han ønsker at holde sin 2 ugers  

 fædreorlov, senest 4 uger inden orlovens forventede begyndelse.
-  

 	  

 Senest 8 uger efter  

 fødslen skal manden oplyse sin arbejdsgiver om, hvis han har tænkt sig at  

 bruge  

 sin ret til fravær fra arbejdet i op til 32 uger.
Det gælder også, hvis han  

 starter sit fravær umiddelbart efter sin 2 ugers fædreorlov.
 Hvis barnet indlægges, skal  

 forældrene hurtigst muligt underrette arbejdsgiveren, hvis det medfører, at  

 orloven udsættes eller forlænges.
 Hvis lønmodtageren har brugt  

 retten til at udskyde en del af orloven efter lovens § 11, skal  

 arbejdsgiveren  

 have 16 ugers varsel, inden forælderen ønsker at afholde den udskudte orlov.
8.1.3.  

 Ændring af varsel Der er ret til at ændre  

 fraværet, hvis arbejdsgiveren får et nyt varsel inden udløbet af fristen på 8  

 uger efter fødslen.
Når fristen på 8 uger er  

 udløbet, kan den varslede orlov ikke ændres uden arbejdsgiverens samtykke.  

 Det  

 gælder både moderens varslede fravær i de første14 uger efter fødslen,  

 forældrenes 32 ugers fravær efter den 14. uge, forlængelse af fravær efter  

 lovens § 10 og udskydelse af fravær efter lovens § 11. Fraværet kan dog  

 ændres,  

 hvis helt særlige forhold gør sig gældende, og det derfor vil være urimeligt  

 at  

 opretholde den planlagte tilrettelæggelse af orloven, jf. lovens § 17.  

 Varslingsreglerne er ment som en beskyttelse af både arbejdsgivere og  

 lønmodtagere.
Hvis arbejdsgiveren og lønmodtageren er enige om det, kan der  

 aftales andre varsler.
 Hvis arbejdsgiver og  

 lønmodtager indgår aftale om en fleksibel tilrettelæggelse af barselorloven,  

 træder denne aftale i stedet for varslingen.
8.1.4.  

 Retsvirkninger af manglende varsel Det er ved graviditeten  

 vigtigt, at lønmodtageren forholder sig korrekt i forhold til sin  

 arbejdsgiver  

 og overholder de regler, der er for varsling af arbejdsgiveren.
 Der er ikke i loven fastsat  

 specifikke retsvirkninger af, at varslingsreglerne ikke overholdes.
Det kan ikke udelukkes, at  

 manglende varsling betragtes som en misligholdelse af ansættelsesforholdet  

 afhængig af omstændighederne.
I værste fald kan det berettige til opsigelse.  

 De  

 fleste sager om manglende varsel klares dog uden de store konflikter.
8.2. Forbud  

 mod afskedigelse på grund af graviditet, barsel eller adoption Lønmodtagere, der udnytter  

 deres ret til fravær efter barsellovens kapitel 4, er omfattet af  

 beskyttelsesbestemmelserne  

 i lov om ligebehandling af mænd og kvinder med hensyn til beskæftigelse mv.  

 (ligebehandlingsloven).
 Ligebehandlingsloven hører  

 under beskæftigelsesministerens ressortområde.
En hovedregel er, at en  

 kvinde ikke må afskediges fra sit job, fordi hun er gravid eller på  

 barselorlov.  

 Det samme gælder faderen.
Hvis en arbejdsgiver afskediger en lønmodtager  

 under  

 graviditet, barsel eller adoption, skal arbejdsgiveren bevise, at  

 afskedigelsen  

  

 ikke  

  

 sker på grund af disse forhold.
 Hvis arbejdsgiveren ikke kan  

 godtgøre, at en afskedigelse ikke er begrundet i disse forhold, skal  

 arbejdsgiveren betale en godtgørelse på op til 78 ugers løn afhængig af  

 ansættelsesperioden og sagens øvrige omstændigheder.
I sådanne afskedigelsessager  

 har domstolene og Ligestillingsnævnet givet klagerne godtgørelse på op til 1  

 års løn.
Godtgørelsen vil typisk svare til 6 eller 9 måneders løn, afhængig  

 af  

 lønmodtagerens ansættelsesperiode og sagens omstændigheder i øvrigt.
8.3.  

 Funktionærloven Funktionærlovens § 7  

 indeholder en særregel om barselorlov og halv løn for funktionærer.
En  

 kvindelig  

 funktionær har ret til halv løn under fravær på grund af graviditet og barsel  

 fra barselorlovens begyndelse til 14 uger efter fødslen.
 Funktionæren har ret til fuld  

 løn, hvis hun bliver uarbejdsdygtig på grund af graviditetsbetinget sygdom,  

 hvis arbejdets særlige karakter medfører risiko for fostret eller, hvis  

 offentligt fastsatte bestemmelser forhindrer hende i at varetage sit arbejde,  

 og arbejdsgiveren ikke kan tilbyde hende anden passende beskæftigelse, jf.  

 barsellovens § 6, stk. 2.
 Funktionærloven hører under  

 beskæftigelsesministerens ressortområde.
8.4.  

 Overenskomst- og aftalebaseret løn under barsel Mange overenskomster  

 indeholder regler om fuld eller delvis løn under barsel.
På hele det  

 offentlige  

 område er der indgået overenskomster om fuld løn under barsel i en del af  

 barselorloven (24 uger). Overenskomster på DA/LO-området har gennem flere  

 overenskomstfornyelser udvidet mulighederne for at få løn under barsel.
 Det er efterhånden blevet  

 mere og mere almindeligt, at arbejdsforhold indeholder en eller anden form  

 for  

 aflønning, men den enkeltes muligheder for at få løn under barsel må afklares  

 med arbejdsgiveren, tillidsrepræsentanten eller den faglige organisation.
 Retten til løn under barsel  

 har også betydning for ferierettigheder og pensionsrettigheder.
8.5.  

 Barseludligningsordninger Folketinget har vedtaget en  

 lov om barseludligning på det private arbejdsmarked.
Loven træder i kraft 1.  

 oktober 2006.
Efter denne lov skal private  

 arbejdsgivere, der ikke er tilsluttet en godkendt decentral  

 barseludligningsordning,  

 indbetale bidrag til en lovbaseret barseludligningsordning.
Arbejdsgiveren  

 vil  

 herefter have ret til få at refunderet lønudgifter under barselorlov i 26  

 uger  

 pr. fødsel eller adoption.
Refusionen er betinget af, at der er ret til  

 refusion af barseldagpenge, og kan sammen med barseldagpengerefusionen udgøre  

 op til 142 kr. pr. time i 2006.
Refusion fra den lovbaserede  

 barseludligningsordning udbetales af ATP på grundlag af oplysninger, der af  

 kommunerne til brug for beregning af barseldagpengerefusion til  

 arbejdsgiverne  

 er videregivet fra KMD.
I denne forbindelse er det af betydning, at kommunen  

 videregiver de lønoplysninger, som de modtager fra private arbejdsgivere, til  

 KMD.
Kapitel 9 Særlige forhold i forbindelse med retten til  

 barseldagpenge 9.1.  

 Barselorloven skal tilbringes sammen med barnet Der er ikke i barselloven  

 fastsat nærmere betingelser om, hvordan man skal forholde sig under en  

 barselorlov for at have ret til barseldagpenge.
Det er imidlertid en  

 almindelig antagelse, at det er en betingelse for ret til barseldagpenge, at  

 orloven tilbringes sammen med barnet.
Det betyder ikke nødvendigvis, at man  

 skal bo sammen med barnet.
Men det må forudsættes, at en person, der modtager  

 barseldagpenge under orlov, er i daglig kontakt med barnet.
Det antages ikke  

 at  

 være en betingelse, at hele dagen tilbringes sammen med barnet.
Der er  

 således  

 ingen bestemmelser, der forhindrer, at barnet kan være i et dagpasningstilbud  

 under orloven, og der er heller ikke mere nogen bestemmelse, der forhindrer,  

 at  

 den, der modtager barseldagpenge, kan deltage i et undervisningsforløb under  

 orloven.
9.2. Ret  

 til barseldagpenge ved ophold i udlandet Der kan efter barsellovens § 3,  

 stk. 5, udbetales barseldagpenge til personer, der tager ophold i udlandet,  

 når  

 de  

  

 ved orlovsperiodens start havde ret  

 barseldagpenge fra Danmark.
 Det er i disse tilfælde et  

 krav, dels at den pågældende forælder er sammen med barnet, dels at  

 forælderen  

 ikke vil påtage sig arbejde under orloven i udlandet.
 Hvis en person opholder sig i  

 udlandet ved orlovsperiodens start, har den pågældende ret til barseldagpenge  

 fra Danmark, hvis denne  

  

 efter  

 EF-forordning nr. 1408/71 er omfattet af den danske lovgivning om social  

 sikring.  

  

 Dette vil bl.a. være tilfældet, hvis den pågældende er beskæftiget  

 i Danmark.
 Tilsvarende vil en person,  

 der opholder sig i Danmark ved orlovens start, ikke have ret til  

 barseldagpenge  

 fra Danmark, hvis den pågældende efter EF-forordning 1408/71 er omfattet af  

 et  

 andet lands lovgivning om social sikring, f.eks. fordi den pågældende er  

 beskæftiget i et andet EU/EØS-land.
 For en person, der opholder  

 sig i udlandet, vil der endvidere være ret til barseldagpenge fra Danmark,  

 hvis  

 den pågældende er udstationeret af en dansk arbejdsgiver til beskæftigelse i  

 højst et år i udlandet, og hvis den udsendtes indkomst kan beskattes i  

 Danmark,  

 jf. barsellovens § 3, stk. 2.
Hvis der er tale om  

 udstationering i et andet EU/EØS-land, kan der for privatansatte gives  

 tilladelse til, at den pågældende er omfattet af dansk lovgivning om social  

 sikring, selv om udstationeringen varer mere end et år.
Dette skal i givet  

 fald  

 dokumenteres med en blanket E101 DK, der er udstedt af Den Sociale  

 Sikringsstyrelse.
Danske offentligt ansatte er tidsubegrænset omfattet af  

 dansk  

 lovgivning under arbejde i andet EU/EØS-land og skal ikke have udstedt  

 blanket  

 E 101 DK som dokumentation.
 Den Sociale Sikringsstyrelse  

 træffer afgørelse om dansk lovgivning om social sikring finder anvendelse,  

 når  

 en person har beskæftigelse i mere end et land  herunder beskæftigelse  

 ved international  

 transport.
9.3. Ret  

 til barseldagpenge ved hjemkomst fra udlandet Hvis en kvinde forud for en  

 fødsel tager ophold i Danmark for at føde her, er retten til barseldagpenge  

 fra  

 Danmark betinget af, at hun ved orlovsperiodens start opfylder barsellovens  

 beskæftigelseskrav, som for lønmodtagere indebærer 13 ugers forudgående  

 beskæftigelse i Danmark eller, at den pågældende er berettiget til  

 arbejdsløshedsdagpenge i Danmark.
Ved opgørelse af 13-ugers perioden kan  

 beskæftigelse i et andet EU/EØS-land tælles med, men retten til  

 barseldagpenge  

 fra Danmark forudsætter, at den pågældende umiddelbart forud for orlovens  

 start  

 har været beskæftiget i Danmark.
Hvis en person tager ophold i  

 Danmark i perioden, inden der er gået 46 uger efter et barns fødsel eller  

 adoption, og der ikke længere er ret til ydelser fra det land, som den  

 pågældende kommer fra, er der for den resterende del af 46-ugers perioden ret  

 til barseldagpenge fra Danmark, hvis beskæftigelseskravet er opfyldt.
Dette  

 kan  

 være tilfældet, hvis den pågældende indtræder i retten til  

 arbejdsløshedsdagpenge  

 i Danmark.
Det kan endvidere være tilfældet, hvis en lønmodtager opfylder  

 kravet om 13 ugers beskæftigelse.
 Personer, der har haft ret  

 til barseldagpenge på Færøerne eller i Grønland, og som tager ophold her i  

 landet, har ret til barseldagpenge fra Danmark, hvis de ikke længere har ret  

 til barseldagpenge eller anden erstatning for tab af indtægt på Færøerne  

 eller  

 i Grønland, jf. barsellovens § 4.
9.4. Ferie  

 under barselorlov Reglerne om afholdelse af  

 ferie under barselorlov er beskrevet i Arbejdsdirektoratets vejledning af 13.  

 marts 2003 om barsel og ferie.
Vejledningen kan ses på Familiestyrelsens  

 hjemmeside www.familiestyrelsen.dk.
 Der henvises til denne  

 ferievejledning for så vidt angår en fuldstændig gennemgang af mulighederne  

 for  

 at kunne holde ferie under de forskellige perioder i et barselorlovsforløb.
 I det følgende gives der  

 derfor kun et kortfattet udtræk af reglerne.
9.4.1.  

 Situationer med feriehindring Orlov på fuld tid:
Barselorlov på 14 uger og  

 forældreorlov på 32 uger, som holdes i umiddelbar forlængelse af fødslen,  

 uden  

 at der er indgået aftale om at forlænge eller udskyde orloven, udgør en  

 feriehindring.
Det er således ikke muligt at holde ferie i denne periode i  

 stedet for orlov, medmindre det kan aftales med arbejdsgiveren at udskyde  

 orlov  

 for at holde ferie.
 Retsbaseret forlænget orlov:
 Der er også tale om en  

 feriehindring, når der holdes forældreorlov, der retsbaseret er forlænget med  

 8  

 eller 14 uger. jf. vejledningens afsnit 2.2.3. Det skyldes, at den forlængede  

 orlovsperiode skal holdes i sammenhæng.
 Retsbaseret udskudt orlov:
 Der er også tale om en  

 feriehindring, når der holdes orlov, der er blevet udskudt retsbaseret efter  

 barsellovens § 11. Den udskudte periode skal, for at retskravet kan gøres  

 gældende, holdes i sammenhæng, og det er derfor ikke muligt at afbryde  

 orloven  

 for at holde ferie.
9.4.2.  

 Situationer uden feriehindring Aftalebaseret forlænget orlov:
Der foreligger ikke nogen  

 feriehindring, når en lønmodtager har indgået aftale med arbejdsgiveren om  

 delvist at genoptage arbejdet kombineret med en forlængelse af  

 orlovsperioden.  

 Når der holdes ferie, udskydes den resterende orlovsperiode med  

 barseldagpenge  

 fra de dage/uger, hvor der holdes ferie.
Udskydelsen sker således uanset, om  

 den delvise genoptagelse af arbejdet er sket med hele dage eller på en sådan  

 måde, at der både arbejdes og holdes barselorlov på samme dag.
 Aftalebaseret udskudt orlov:
Der foreligger ikke nogen  

 feriehindring, når der holdes orlov, der er blevet udskudt efter aftale med  

 arbejdsgiveren.
Ferie kan holdes i hele dage, og den resterende  

 forældreorlovsperiode udskydes med de dage/uger, hvor der holdes ferie.
 Hvis ferien i perioder, hvor  

 der ikke er feriehindring, ikke holdes, mistes feriepengene, selv om der er  

 holdt barselorlov.
Kapitel 10 Ret til fravær ved graviditet, barsel og  

 adoption for modtagere af ydelser efter lov om aktiv socialpolitik 10.1.  

 Kontanthjælpsmodtagere og starthjælpsmodtagere Kontanthjælpsmodtagere og  

 starthjælpsmodtagere har efter § 13, stk. 3, nr. 4, i lov om aktiv  

 socialpolitik ret til fravær ved graviditet, barsel og adoption i det omfang,  

 de efter barsellovens bestemmelser har ret til fravær ved graviditet, barsel  

 og  

 adoption, og ville have været berettiget til barseldagpenge, hvis  

 beskæftigelseskravet havde været opfyldt.
 Det betyder, at forældrene  

 har ret til ydelser (kontanthjælp eller starthjælp) ved graviditet, barsel og  

 adoption i stort set de samme perioder, som gælder for lønmodtagere.
 Retten til fravær medfører,  

 at kontanthjælpsmodtagere og starthjælpsmodtagere ikke har pligt til at tage  

 imod et tilbud om beskæftigelse, rimeligt tilbud om aktivering eller andet,  

 der  

 kan forbedre deres muligheder for at få et arbejde i følgende perioder:
 For moderen gælder, at der er  

 ret til fravær i mindst 4 uger før fødslen, 14 uger efter fødslen og 32 uger  

 umiddelbart derefter, i det omfang denne ret ikke er udnyttet af faderen, jf.  

 barsellovens § 21, stk. 1.
 For faderen gælder, at der er  

 ret til 2 sammenhængende uger efter fødslen, og desuden ret til 32 uger i det  

 omfang, moderen ikke har udnyttet denne ret.
Hvis barnet er dødfødt, dør  

 eller bortadopteres inden 32 uger efter fødslen, har moderen ret til  

 kontanthjælp  

 i 14 uger efter barnets død eller bortadoption.
Perioden kan forlænges til op  

 til 46 uger efter fødslen.
Faderen bevarer retten til kontanthjælp i 2  

 sammenhængende uger, hvis barnet er dødfødt eller dør inden, der er holdt  

 fædreorlov, jf. barsellovens § 13.
 Hvis barnet er indlagt på  

 hospital, kan den periode, hvor der er ret til fravær, forlænges eller  

 udsættes  

 efter bestemmelserne i barsellovens § 14.
 Kontanthjælpsmodtagere og  

 starthjælpsmodtagere har ikke ret til at udskyde retten til fravær, ligesom  

 de  

 heller ikke har ret til at forlænge perioden med ret til fravær ved at gå ned  

 i  

 ydelse.
10.2.  

 Revalidender med revalideringsydelse Revalidender har efter  

 § 55 i lov om aktiv socialpolitik ret til at bevare  

 revalideringsydelsen,  

 når de har ret til fravær ved graviditet, barsel og adoption efter reglerne i  

 barselloven.
 Da retten til at bevare  

 revalideringsydelsen er knyttet til retten til fravær - og ikke til retten  

 til  

 barseldagpenge - betyder det, at revalidender i forbindelse med graviditet,  

 barsel og adoption bevarer revalideringsydelsen/starthjælpen i hele den  

 periode, hvor der er ret til fravær, uafhængigt af, om den anden forælder  

 modtager barseldagpenge.
 Det er en betingelse for  

 udbetalingen af ydelsen, at den pågældende fortsat er under revalidering, og  

 at  

 revalideringen ikke afsluttes i forbindelse med barslen mv.
10.3.  

 Personer med ledighedsydelse Personer, der modtager  

 ledighedsydelse efter lov om aktiv socialpolitik, bevarer efter denne lovs  

 § 74 a, stk. 5, denne ydelse i perioder med sygdom eller barsel.
 Det betyder, at personer, der  

 modtager ledighedsydelse, har ret til denne ydelse i forbindelse med barsel i  

 samme perioder, som personer omfattet af barselloven er berettiget til  

 barseldagpenge.
 Personer med ledighedsydelse  

 er ikke omfattet af rådighedspligten i den nævnte periode.
 Der er ikke ret til  

 ledighedsydelse i forbindelse med adoption.
Kapitel 11 Klageregler 11.1.  

 Barseldagpengeretten Når en kommune har truffet en  

 afgørelse om ret til barseldagpenge efter barselloven, kan afgørelsen  

 indbringes for det sociale nævn inden 4 uger efter, at klageren har fået  

 meddelelse om afgørelsen, jf. barsellovens § 54 og kapitel 10 i  

 retssikkerhedsloven.
Kommunen skal give  

 klagevejledning samtidig med, at kommunen meddeler en afgørelse til sagens  

 parter.
Klagevejledningen består i oplysning om, at der kan klages over  

 afgørelsen til klageinstansen, fremgangsmåden ved klage samt oplysning om  

 klagefristen.
En klage over kommunens afgørelse skal sendes til den kommune,  

 som har truffet afgørelsen.
Kommunen vil herefter vurdere sagen påny, inden  

 den  

 sendes videre til nævnet.
Det sociale nævns afgørelse  

 kan ikke indbringes for anden administrativ myndighed.
Ankestyrelsen kan dog  

 optage en sag til behandling, når Ankestyrelsen skønner, at sagen har  

 principiel eller generel betydning.
Klager til Ankestyrelsen skal indbringes  

 inden 4 uger efter, at klageren har fået meddelelse om nævnets afgørelse.
Hvis der opstår uenighed  

 mellem kommuner om, hvilken kommune der er forpligtet til at udbetale  

 barseldagpenge eller refusion, er det det sociale nævn, der skal afgøre  

 spørgsmålet.
Klagen indbringes for det sociale nævn, som den kommune, som  

 forpligtelsen gøres gældende mod, hører under.
Fra den 1. januar 2007 skal  

 kommunens afgørelser om retten til barseldagpenge i stedet for det sociale  

 nævn  

 indbringes for beskæftigelsesankenævnet, jf. kapitel 8 i lov om ansvaret for  

 og  

 styringen af den aktive beskæftigelsesindsats.
Klagerne skal fortsat  

 behandles  

 efter reglerne i kapitel 10 i retssikkerhedsloven.
11.2.  

 Fraværsretten Tvister om ret til fravær  

 efter barsellovens kapitel 4 behandles efter ligebehandlingslovens regler og  

 kan indbringes for Ligestillingsnævnet og domstolene.
 I det omfang overenskomster  

 regulerer retten til barsel, behandles sagerne i det fagretlige system.
