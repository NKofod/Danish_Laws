 I medfør af § 14 i lov nr. 150 af 13. april 1983 om udenrigstjenesten, som  

 ændret ved lov nr. 331 af 14. maj 1997, fastsættes følgende:
Konsulære sager § 1.  For pas udstedt på danske repræsentationer i  

 udlandet erlægges betaling i overensstemmelse med reglerne i lov om pas til  

 danske statsborgere § 4 a som affattet ved lov nr. 386 af 20. maj 1992 § 6,  

 nr. 2, med senere ændringer med tillæg af 75 pct., jf. dog stk. 2 om  

 provisoriske pas.
Stk. 2.  For udstedelse af provisorisk pas, udstedelse  

 af laissez-passer, forlængelse af pas eller rejsedokumenter, navneændring i  

 pas eller rejsedokumenter samt optagelse af børn i pas eller rejsedokumenter  

 på danske repræsentationer i udlandet erlægges et gebyr på 225 kr.
Der  

 opkræves ikke gebyr ved udstedelse af laissez-passer ved førstegangsindrejse  

 til Danmark.
 Stk. 3.  For rejsedokumenter for flygtninge og  

 fremmedpas udstedt eller udleveret på danske repræsentationer i udlandet  

 erlægges betaling i overensstemmelse med udlændingeloven,  

 Indenrigsministeriets lovbekendtgørelse nr. 650 af 13. august 1997, § 39,  

 stk. 6 med tillæg af 50 pct.
§ 2.  For indgivelse af ansøgning om visum eller om  

 opholds- og/eller arbejdstilladelse på danske repræsentationer i udlandet  

 erlægges et gebyr i overensstemmelse med stk. 2 og 3. Gebyrerne  

 tilbagebetales ikke, uanset om ansøgningen imødekommes eller ej.
Gebyr  

 opkræves ikke, såfremt dette følger af en international aftale, eller der i  

 øvrigt er fastsat undtagelser.
Stk. 2.  For indgivelse af ansøgning om besøgs- eller  

 transitvisum erlægges et gebyr på 190 kr.
For indgivelse af ansøgning om  

 gruppevisum til besøg eller transit erlægges et gebyr på 190 kr. pr. person  

 for de første 9 personer og et gebyr på 100 kr. for hver af de øvrige.
 Stk. 3.  For indgivelse af ansøgning om opholds-  

 og/eller arbejdstilladelse erlægges et gebyr på 250 kr.
Stk. 4.  For indgivelse af klage over afgørelse om visum  

 eller om opholds- og arbejdstilladelse på danske repræsentationer i udlandet  

 erlægges et ekspeditionsgebyr på 100 kr.
Gebyret tilbagebetales i tilfælde af  

 medhold i klagen.
 § 3.  For repræsentationens bistand til udstedelse af  

 kørekort erlægges betaling i overensstemmelse med reglerne i færdselsloven §  

 124 c, som affattet ved lov nr. 386 af 20. maj 1992 § 1, nr. 11, med senere  

 ændringer med tillæg af 75 pct.
 § 4.  For legaliseringer, attestationer og  

 verifikationspåtegninger erlægges et gebyr på 150 kr.
§ 5.  For udfærdigelse af skrivelser, attester,  

 erklæringer, ansøgning på dansk eller andet sprog erlægges et gebyr på 400  

 kr. pr. påbegyndt side.
For oversættelser erlægges et gebyr på 400 kr. pr.  

 påbegyndt side og 150 kr. pr. underskrift, jf. § 4.
 § 6.  For bistand til fremskaffelse af attester og  

 erklæringer fra offentlige myndigheder eller andre i Danmark eller i udlandet  

 i ikke-kommercielle sager erlægges et gebyr på 400 kr.
 § 7.  For bistand i sager om arv og skifte,  

 inddrivelse af fordringer i ikke-kommercielle sager, retshjælp og anden  

 retsbistand erlægges et gebyr på 400 kr.
 Stk. 2.  For udenrigstjenestens bistand til  

 gennemførelse af en arvesag erlægges et gebyr på 5 pct. af nettoarven, dog  

 mindst 1.250 kr. og højst 25.000 kr.
 Stk. 3.  For bistand i sager om autorisation og  

 påtegning af skibsdagbøger og skibsjournaler, ændring i skibes  

 nationalitetsbeviser og søforklaringer opkræves timetakst efter  

 bestemmelserne i § 9.
 § 8.  For bistand, herunder bistand i forbindelse med  

 ulykkestilfælde, sygdom, dødsfald, overførsel af penge til nødstedte personer  

 i udlandet samt efterlysninger, erlægges et gebyr på 400 kr., jf. dog § 9.
§ 9.  For bistand, der ydes til eller på vegne af et  

 forsikringsselsskab eller den offentlige sygesikring, samt for bistand, der i  

 karakter og omfang går ud over rammerne for sædvanlig gebyrbelagt bistand,  

 herunder når det samlede tidsforbrug ved en repræsentation og i  

 Udenrigsministeriet skønnes at ville overstige 1 time, erlægges betaling på  

 500 kr. pr. påbegyndt time.
Rekvirenten skal inden ydelsen iværksættes  

 godkende det tidsforbrug og de udlæg, der skønnes at ville medgå.
Der kan dog  

 i sager, der omfatter både en repræsentation i udlandet og  

 Udenrigsministeriet, uden rekvirentens forhåndsgodkendelse opkræves timetakst  

 for 2 timer.
Kommercielle sager § 10.  For bistand, der har til formål at støtte  

 erhvervslivets eksportarbejde og øvrige kommercielle aktiviteter i udlandet,  

 erlægges 500 kr. pr. påbegyndt time.
Derudover erlægges godtgørelse efter  

 bestemmelserne i § 21.
 Stk. 2.  Såfremt den i stk. 1 nævnte bistand af  

 repræsentationen vurderes at ville medføre et tidsforbrug på mere end en  

 time, skal der afgives skriftligt tilbud til rekvirenten indeholdende  

 oplysninger om det forventede timeforbrug eller en totalpris for en konkret  

 konsulentopgaves udførelse, inden bistanden påbegyndes.
 Stk. 3.  Bistand til inddrivelse af kommercielle  

 fordringer er omfattet af bestemmelserne i stk. 1 og 2.
 § 11.  For bistand til gennemførelse af  

 besøgsarrangementer i forbindelse med officielle besøg eller arrangementer,  

 hvori deltager flere virksomheder (kollektive kommercielle aktiviteter),  

 opkræves som hovedregel 1.500 kr. pr. deltagende virksomhed pr.  

 repræsentation og - såfremt der i en repræsentations embedsområde indgår  

 flere lande - pr. land uanset tidsforbruget.
 § 12.  For publikationer udarbejdet af  

 udenrigstjenesten opkræves en pris, der fastsættes for den enkelte  

 publikation i henhold til bestemmelserne i Finansministeriets  

 budgetvejledning afsnit 20.1.10.
 § 13.  For bistand til fremskaffelse af publikationer,  

 statistisk materiale, soliditetsoplysninger og lignende materiale i  

 kommercielle sager erlægges et gebyr på 250 kr.
 Stk. 2.  For legaliseringer, attestationer og  

 verifikationspåtegninger henvises til § 4.
Stk. 3.  Medgår der til den i stk. 1 og 2 nævnte bistand  

 et tidsforbrug på mere end en time, bortfalder de i stk. 1 og 2 nævnte  

 gebyrer.
Der opkræves i stedet betaling i henhold til bestemmelserne i § 10.
Stk. 4.  Anmoder rekvirenten samtidig med bistand efter  

 § 13, stk. 1 eller stk. 2, om andre serviceydelerser i forbindelse med  

 kommercielle sager, bortfalder de i stk. 1 og 2 nævnte gebyrer.
Der opkræves  

 i stedet betaling for det faktiske tidsforbrug i henhold til bestemmelserne i  

 § 10.
 § 14.  For foredrag om kommercielle emner erlægges et  

 gebyr på 2.400 kr.
 Stk. 2.  Såfremt foredragsholderen er medarbejder ved en  

 af de danske udenrigsrepræsentationer, erlægges et gebyr på 3.200 kr.
 Stk. 3.  Ud over de i stk. 1 og 2 nævnte gebyrer  

 opkræves refusion for foredragsholderens rejse- og opholdsudgifter opgjort  

 efter de for statslige tjenesterejser gældende regler.
 § 15.  Såfremt en repræsentation har mulighed for at  

 stille kontor eller mødelokaler til rådighed for forretningsfolk, fastsættes  

 lokalelejen efter det på stedet gældende lejeprisniveau.
§ 16.  Såfremt det i kommercielle sager skønnes  

 nødvendigt at foretage en tjenesterejse inden for repræsentationens område,  

 indhentes rekvirentens accept heraf.
Tidsforbruget på en tjenesterejse  

 opgøres til det antal timer, som medarbejderen anvender på transport og  

 udførelse af selve opgaven, og afregnes efter § 10. Herudover opkræves  

 rejseomkostninger opgjort efter de for statslige tjenesterejser gældende  

 regler.
Andre sager og fælles bestemmelser § 17.  For kapitaloverførsler gennem udenrigstjenesten  

 erlægges følgende gebyrer:
 § 18.  For udenrigstjenestens bistand til  

 fremskaffelse af oplysninger, der ikke er omfattet af bestemmelserne i  

 kapitel 1 og 2, erlægges 500 kr. pr. påbegyndt time, jf. bestemmelserne i §  

 9.
 § 19.  For udenrigstjenestens bistand til planlægning  

 og gennemførelse af arrangementer af ikke-kommerciel karakter erlægges  

 timebetaling efter bestemmelserne i § 9.
 § 20.  Udbud af samarbejde med Udenrigsministeriet om  

 konkrete opgaver er ikke omfattet af denne bekendtgørelse.
 § 21.  For enhver bistand - hvad enten denne er givet  

 som led i en af denne bekendtgørelse omfattet betalingspligtig ydelse eller  

 ej - skal rekvirenten godtgøre udenrigstjenestens udlæg i sagen.
 Stk. 2.  For enhver bistand - bortset fra personbistand  

 efter § 8 - der på rekvirentens anmodning medfører telekommunikation, skal  

 rekvirenten godtgøre udenrigstjenestens udgifter.
 Stk. 3.  For telekommunikation, der ikke er led i en af  

 denne bekendtgørelse omfattet betalingspligtig ydelse, erlægges et gebyr på  

 400 kr.
 § 22.  I tilfælde, hvor en betalingspligtig ydelse  

 anmodes udført af en repræsentation uden for dennes kontortid, forhøjes  

 betalingen med 50 pct.
 Stk. 2.  Ved betalingspligtige ydelser, der anmodes  

 udført på dage, hvor repræsentationen holder lukket, forhøjes betalingen med  

 100 pct.
 § 23.  Betaling, der afregnes i udenlandsk mønt, kan  

 afrundes til hele eller med 10 delelige beløb.
 § 24.  Såfremt betalingen ikke erlægges til tiden,  

 opkræver Udenrigsministeriet et gebyr på 300 kr. for hver skriftlig anmodning  

 om betaling af restancen.
 Stk. 2.  Betaling kan kræves erlagt forud for udførelse  

 af den betalingspligtige ydelse.
 Stk. 3.  Krav på betaling efter denne bekendtgørelse er  

 tillagt udpantningsret, jf. § 1, stk. 1, nr. 4, i lovbekendtgørelse nr. 774  

 af 18. november 1986 om udpantning og om udlæg uden grundlag af dom eller  

 forlig.
 § 25.  Bekendtgørelsen træder i kraft den 24. november  

 1997.
 Stk. 2.  Samtidig ophæves Udenrigsministeriets  

 bekendtgørelser nr. 117 af 20. februar 1995 og nr. 508 af 7. juni 1996.
