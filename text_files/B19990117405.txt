Bekendtgørelse om sikring af offentlige  

 telenet og teletjenester I medfør § 3, stk. 1, nr. 1, i bekendtgørelse nr.  

 135 af 12. marts 1999 om teleberedskab fastsættes:
Formål § 1. Bekendtgørelsen har til formål  

 at tilvejebringe en sikring af offentlige taletelefonitjenester i faste  

 telenet, der opfylder totalforsvarets behov for anvendelse af sådanne  

 tjenester under kriser eller krig.
 § 2. Den i § 1 nævnte sikring giver  

 abonnenter, der er særligt udpeget af totalforsvarets myndigheder, en  

 fortrinsstilling ved adgangen til at benytte offentlige  

 taletelefonitjenester i faste telenet.
Definitioner § 3. Ved sikring af offentlige  

 taletelefonitjenester i faste telenet forstås to særlige  

 foranstaltninger: Sikret fortrinsret og sikret adgang.
 § 4. Ved sikret fortrinsret
forstås en fast etableret mulighed for adgang til at benytte  

 offentlige taletelefonitjenester i faste telenet til at
gennemføre opkald forud for ikke udpegede abonnenter, jf.  

 § 2.
 § 5. Ved sikret adgang forstås en  

 særlig foranstaltning, der indebærer, at ikke udpegede abonnenter  

 midlertidigt udelukkes fra at anvende offentlige taletelefonitjenester i  

 faste telenet.
 Stk. 2. Sikret adgang indføres i de tilfælde,  

 hvor sikret fortrinsret ikke giver tilstrækkelig sikker og hurtig  

 trafikafvikling.
Ansvar § 6. Udbydere af offentlige taletelefonitjenester  

 i faste telenet skal etablere, effektuere og vedligeholde såvel  

 administrative som tekniske foranstaltninger til gennemførelse af  

 sikret fortrinsret og sikret adgang for abonnenter, som er udpeget af  

 totalforsvarets myndigheder.
 Stk. 2. Udbydere af offentlige taletelefonitjenester i faste  

 telenet skal senest den 15. januar 2001 have etableret de i stk. 1  

 nævnte foranstaltninger.
 Stk. 3. Nye udbydere skal have etableret de i stk. 1  

 nævnte foranstaltninger senest 1 år efter udbudets  

 påbegyndelse.
 § 7. Flytter en abonnent med etableret sikring sin  

 direkte accesstilslutning til en anden udbyder af offentlige  

 taletelefonitjenester i faste telenet, skal afgivende udbyder oplyse den nye  

 udbyder om abonnentens sikringsmæssige status, og modtagende udbyder  

 skal underrette rekvirerende myndighed i totalforsvaret om det ændrede  

 forhold.
Stk. 2. Rekvirerende myndighed i totalforsvaret  

 bekræfter skriftligt over for den nye udbyder modtagelsen af den i  

 stk. 1 nævnte underretning.
Medmindre andet oplyses i forbindelse  

 hermed, anses de ansvarsmæssige forhold som beskrevet i § 6,  

 stk. 1, for overgået til den nye udbyder.
 Stk. 3. Udbydere af offentlige taletelefonitjenester i faste  

 telenet skal uden ugrundet ophold underrette rekvirerende myndigheder i  

 totalforsvaret, såfremt andre ansvarsmæssige forhold for en  

 abonnent med etableret sikring ændres.
§ 8. Udbydere af offentlige taletelefonitjenester  

 i faste telenet skal sikre, at det samlede antal abonnenter med etableret  

 sikring tilknyttet en central ikke overstiger en procentvis andel af  

 centralens abonnenttal.
Størrelsen af denne andel fastsættes af  

 Telestyrelsen efter forhandling med de enkelte udbydere af offentlige  

 taletelefonitjenester i faste telenet.
 Stk. 2. Udbydere af offentlige taletelefonitjenester i faste  

 telenet skal uden ugrundet ophold underrette Telestyrelsen og de rekvirerende  

 myndigheder i totalforsvaret, når antallet af en centrals abonnenter  

 med etableret sikring overstiger den i stk. 1 nævnte fastsatte  

 grænse.
 Stk. 3. Såfremt den fastsatte grænse, der er  

 nævnt i stk. 1, overskrides, skal den pågældende  

 udbyder af offentlige taletelefonitjenster i faste telenet uden ugrundet  

 ophold iværksætte tiltag med henblik på at bringe det  

 samlede antal af abonnenter med etableret sikring under denne grænse i  

 den enkelte central.
 § 9. Udbydere af offentlige taletelefonitjenester  

 i faste telenet skal til enhver tid uden ugrundet ophold meddele  

 Telestyrelsen, NALLA og de rekvirerende myndigheder i totalforsvaret,  

 såfremt der opstår en teknisk eller driftsmæssig situation,  

 der ikke gør det muligt at iværksætte sikret adgang, jf.  

 § 6, stk. 1.
Oplysningspligt § 10. Efter §§ 11 og 12 i  

 bekendtgørelse om teleberedskab, jf. §§ 3, stk. 2 og  

 3 i, stk. 6, i lov om visse forhold på  

 telekommunikationsområdet, kan Telestyrelsen og NALLA  

 pålægge udbydere af telenet og teletjenester at meddele alle  

 oplysninger, der skønnes nødvendige med henblik på  

 administration af reglerne i denne bekendtgørelse.
Økonomiske forhold § 11. Efter § 16 i bekendtgørelse om  

 teleberedskab afholder udbydere af offentlige telenet og teletjenester hver  

 især de omkostninger, der er forbundet med teleberedskabet.
Kompetence § 12. Efter § 7, stk. 3, nr. 5, i  

 bekendtgørelse om teleberedskab, jf. § 3 i, stk. 3, nr.  

 5, i lov om visse forhold på telekommunikationsområdet, beordrer  

 NALLA generel begrænsning i trafikken i telenet og teletjenester ved  

 iværksættelse af de til enhver tid af udbyderne trufne  

 foranstaltninger til gennemgørelse af forholdsregler herom.
 Tilsyn m.v.
 § 13. Efter § 13 i bekendtgørelse om  

 teleberedskab, jf. § 3, stk. 4, i lov om visse forhold på  

 telekommunikationsområdet, fører Telestyrelsen tilsyn med, at  

 udbydere af offentlige telenet og teletjenester overholder §§ 6-9.
 Stk. 2. Efter § 13 i bekendtgørelse om  

 teleberedskab, jf. § 3, stk. 4, i lov om visse forhold på  

 telekommunikationsområdet, kan Telestyrelsen meddele påbud til  

 udbydere af offentlige telenet og teletjenester om overholdelse af § 6,  

 § 7, stk. 1 og 3, § 8 og § 9. Telestyrelsen og NALLA kan  

 pålægge udbydere af telenet eller teletjenester dagbøder  

 med henblik på gennemførelse af nævnte påbud samt  

 pålæg givet i medfør § 10. Der er udpantningsret for  

 beløbene.
Stk. 3. Efter § 14 i bekendtgørelse om  

 teleberedskab, jf. § 3 i, stk. 7, i lov om visse forhold  

 på telekommunikationsområdet, kan NALLA meddele påbud til  

 udbydere af telenet og teletjenester vedrørende forhold som  

 henhører under NALLA s kompetence og pålægge  

 dagbøder med henblik på gennemtvingelse heraf.
Der er  

 udpantningsret for beløbene.
Straffebestemmelser § 14. Efter § 17, stk. 1, nr. 2, i  

 bekendtgørelse om teleberedskab straffes den, der overtræder  

 § 6, § 7, stk. 1, og § 9 eller nægter at afgive  

 oplysninger i henhold til § 10 med bøde eller hæfte.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens kapitel 5.
Ikrafttræden § 15. Bekendtgørelsen træder i kraft den 15.  

 januar 2000.
