 Under hensyn til, at det servitutbelagte areal rykker indad i takt med  

 kystnedbrydningen fandt overtaksationskommissionen at der ved  

 erstatningsfastsættelsen burde ses bort fra, at det pågældende areal ikke  

 havde nogen særlig værdi.
 Der foretoges:
Overtaks. 8/94 Overtaksation i anledning af ekspropriation til kommunal sti fra Kodahl  

 Rende til Kystvejen i Lyngby.
 Der fremlagdes ankebegæring af 6. juli 1994 fra Løkken-Vrå Kommune og af  

 samme dato fra advokat Bent Halkier, Hjørring, for ejeren af ejendommen matr.  

 nr. 11a og 11x Lyngby By, Lyngby, udskrift af taksationskommissionens  

 forhandlingsprotokol vedrørende taksationsforretningen den 13. juni 1994 med  

 deri nævnte bilag samt taksationskommissionens kendelse af samme dato.
 Ejeren, mødte sammen med advokat Bent Halkier.
 For Løkken-Vrå Kommune mødte formand for teknisk udvalg Kim Bach,  

 udvalgsmedlemmerne Lewis Sloth og Jens Aage Christensen samt fuldmægtig Jørn  

 Lyng.
Kommissionens formand spurgte, om nogen havde kendskab til forhold, der  

 kunne medføre inhabilitet for et eller flere medlemmer eller for den udpegede  

 landinspektør.
Det var ikke tilfældet.
 Mødet indledtes med en besigtigelse af forholdene på ejendommen, hvorunder  

 parterne fik lejlighed til at udtale sig.
 Landinspektør Hjørne oplyste, at det servitutbelagte areal på grund af  

 skrænttoppens bugtninger og foranderlighed ikke kan fastsættes med større  

 nøjagtighed end ca. 1 ha.
Ejeren gentog sin påstand om en samlet erstatning på 442.565 kr., idet han  

 på ny understregede, at det ikke skal komme ham til skade, at kommunen har  

 valgt at pålægge ejendommen en rådighedsindskrænkning i stedet for at  

 foretage en egentlig arealerhvervelse, der som følge af den stadige  

 kystnedbrydning ville skulle gentages med års mellemrum.
Servituterstatningen  

 skal derfor omfatte hele ejendommens areal mellem havet og Kystvejen.
De for kommunen mødte påstod erstatningen nedsat til 35.000 kr. i  

 overensstemmelse med kommunens oprindelige tilbud.
I øvrigt gentog de deres  

 anbringender fra taksationsforretningen.
Kommissionen drøftede sagen og afsagde sålydende KENDELSE Servitutpålægget til sikring af sti vedrører et 10 m bredt bælte langs  

 kystskrænten og et 3 m bredt areal langs sommerhusbebyggelsen mod nord,  

 svarende til i alt ca. 1 ha.
På tilsvarende måde som ved udlæg af areal til  

 vej, der matrikulært forbliver under den pågældende ejendom, bør det berørte  

 areal erstattes med arealværdien.
Under hensyn til, at den del af  

 servitutarealet, der følger skrænttoppen, rykker ind i takt med  

 kystnedbrydningen, finder kommissionen, at der ved erstatningsfastsættelsen  

 bør ses bort fra, at det pågældende areal på grund af truet beliggenhed ikke  

 har nogen særlig værdi.
 Efter de berørte arealers bonitet og øvrige beskaffenhed findes  

 erstatningen passende at kunne fastsættes til i alt 35.000 kr.
 For ulemper ved øget hegnsbyrde finder kommissionen, at der passende kan  

 tillægges ejeren en erstatning på 5.000 kr.
 Som anført af taksationskommissionen er der intet grundlag for at tillægge  

 lodsejeren noget beløb for den fremlagte vurderingserklæring fra en  

 ejendomsmægler.
 For udgifter til advokatbistand ved begge kommissioner samt for udgift på  

 625 kr. excl. moms til landinspektør tillægges der ejeren et beløb på 8.625  

 kr.
Herefter b e s t e m m e s:
 Hermed afsluttedes forretningen.
