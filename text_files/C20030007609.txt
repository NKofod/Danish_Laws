Cirkulære om behandlingen af hittegods I medfør af § 8 i lov om hittegods, jf.  

 lovbekendtgørelse nr. 591 af 1. september 1986, som ændret ved lov nr. 100 af  

 17. februar 1998, bestemmes:
 § 1.  

  

 Hittegods skal modtages på politistationerne i stationernes åbningstid uden  

 hensyn til, om findestedet ligger inden for vedkommende politistations område  

 eller ikke.
 Stk. 2.  

  

 Mindre  

 effekter, f.eks. smykker, ure, punge, tegnebøger og lignende samt kontante  

 pengebeløb, skal modtages af uniformeret politipersonale under patrulje.
§ 2.  

  

 Hittegods, som er fundet i offentlige institutioner,  

 forlystelsesetablissementer, forretninger, offentlige befordringsmidler og  

 lignende steder, kan afleveres til det pågældende sted.
Penge, værdipapirer,  

 særligt værdifulde smykker og lignende skal snarest muligt herefter afleveres  

 til politiet.
Andet hittegods kan opbevares af institutionen, forretningen  

 mv.  

 i indtil 30 dage.
Er hittegodset ikke udleveret til ejeren inden 30 dages  

 forløb, skal det straks afleveres til politiet.
 Stk. 2.  

  

 Politiet  

 kan tillade, at de i stk. 1 nævnte institutioner, forretninger mv.  

 opbevarer andet hittegods end penge, værdipapirer, særligt værdifulde smykker  

 og lignende i indtil 3 måneder, hvis institutionen opbevarer hittegodset på  

 betryggende måde og fører en fortegnelse over det med oplysning om, hvor,  

 hvornår og af hvem det er fundet.
 Stk. 3.  

  

 De i  

 § 4 i lov om hittegods anførte frister for afholdelse af offentlig  

 auktion  

 regnes i alle tilfælde fra hittegodsets indlevering til politiet.
§ 3.  

  

 Politiet bør være opmærksom på, om der af private foretages fremlysning af  

 hittegods i dagspressen.
I så fald bør genstandene straks afkræves finderen,  

 og  

 der bør ikke ydes den pågældende findeløn eller dækning af udgifterne til  

 annoncering eller til eventuel transport af genstandene.
§ 4.  

  

 Ved  

 modtagelsen af hittegods bør det søges oplyst, hvem finderen er, og hvor,  

 hvornår og under hvilke omstændigheder fundet er sket.
Endvidere spørges  

 finderen, om han ønsker findeløn, medmindre det efter bestemmelserne i  

 § 15 må anses for udelukket, at findeløn vil blive fastsat.
 Stk. 2.  

  

 Den, der  

 afleverer hittegods, skal altid have en kvittering for de afleverede  

 genstande.  

 Til patruljerende politi kan der udleveres særlige blanketter, som kan bruges  

 til at give sådanne kvitteringer.
 § 5.  

  

 Modtager  

 en politistation genstande, som er fundet uden for politikredsens område,  

 skal  

 genstandene straks oversendes til findestedets politi med oplysning om  

 finderens navn og adresse og omstændighederne ved fundet, jf. § 4,  

 stk. 1.
§ 6.  

  

 Modtaget hittegods skal straks indføres i en fortegnelse.
Hittegodscykler- og  

 knallerter skal dog i stedet indføres i edb-registeret for efterlyste  

 cykler/knallerter.
Stk. 2.  

  

 Ved  

 indførelsen bør de fundne genstande beskrives så omhyggeligt, at de senere  

 kan  

 identificeres.
Hvis genstandens værdi ikke er ganske ringe, bør der anføres  

 nummer, mærke eller andet særligt kendetegn, eller hvis dette ikke er muligt,  

 bør der gives en kortfattet beskrivelse af genstanden.
Gods, der er  

 indleveret  

 fra de institutioner, forretninger mv., der er nævnt i § 2, stk. 1,  

 og som ikke er af særlig værdi, kan registreres samlet.
Hittegodscykler- og  

 knallerter indføres med stelnummer.
 § 7.  

  

 Det  

 undersøges straks efter modtagelsen af hittegods, om genstandene er  

 efterlyst.  

 I bekræftende fald sendes meddelelse om modtagelsen til vedkommende  

 politimyndighed.
 Stk. 2.  

  

 Er der i  

 øvrigt grund til at tro, at modtaget hittegods kan stamme fra et tyveri eller  

 på anden måde have forbindelse med en strafbar handling, underrettes  

 kriminalpolitiet snarest.
§ 8.  

  

 Er  

 modtaget hittegods forsynet med navn eller mærke, hvorved ejeren umiddelbart  

 eller ved henvendelse til tredjemand kan identificeres, skal ejerens  

 identitet  

 og adresse søges, og ejeren underrettes snarest muligt om fundet og opfordres  

 til at afhente hittegodset.
Mindre effekter, punge, legitimationspapirer mv.  

 kan dog i stedet sendes til ejeren, når ejerforholdet er utvivlsomt.
Med  

 hensyn  

 til penge henvises til politiets regnskabsinstruks.
§ 9.  

  

 Hvis der som hittegods indleveres pas, kørekort, andre legitimationspapirer,  

 nummerplader til motorkøretøjer, lotterisedler, sparekasse- eller bankbøger,  

 kreditkort, værdipapirer eller lignende, underrettes udstederen om fundet,  

 hvis  

 det fundne ikke straks kan udleveres til ejeren.
De nævnte  

 legitimationspapirer  

 mv. kan i stedet sendes til udstederen.
 Stk. 2.  

  

 Politiet  

 skal inden udlevering af pas, kørekort mv. kontrollere, hvorvidt der er  

 udstedt  

 eller udleveret erstatningskørekort, erstatningspas mv.
 § 10.  

  

 Opbevaring af hittegods bør ske på så betryggende måde som muligt.
Stk. 2.  

  

 Meget  

 værdifulde genstande som kostbare smykker og guld- og sølvsager bør opbevares  

 i  

 et aflåst pengeskab.
I øvrigt bør mindre genstande af økonomisk værdi så vidt  

 muligt opbevares i aflåst skab eller skuffe i et lokale, der altid holdes  

 aflåst, når personalet ikke er til stede.
Større genstande, navnlig cykler og  

 cykeldele, bør så vidt muligt opbevares under tag i lukket rum, der holdes  

 forsvarligt aflåst i den tid af døgnet, hvor det ikke kan holdes under  

 umiddelbart tilsyn fra politikontor eller politistation.
§ 11.  

  

 Hittegods sælges snarest på bedst mulig måde, hvis opbevaring må antages at  

 ville medføre en væsentlig værdiforringelse, eller hvis opbevaring er  

 forbundet  

 med uforholdsmæssigt store omkostninger.
Ved afgørelsen af, om hittegodset  

 skal  

 sælges straks eller opbevares, skal der lægges vægt på, hvad der efter et  

 fornuftigt skøn tjener ejerens interesse bedst.
Stk. 2.  

  

 Salg af  

 hittegods efter stk. 1 skal så vidt muligt ske til handlende, der  

 forhandler varer af den pågældende art.
Salg må ikke ske til personer, der er  

 ansat i politiet, eller til disses husstand.
Stk. 3.  

  

 Fødevarer  

 destrueres, hvis de ikke kan udleveres til ejeren inden holdbarhedstidens  

 udløb.
I tvivlstilfælde anmodes den stedlige fødevareregion om bistand.
§ 12.  

  

 Politiet skal med passende mellemrum, dog mindst én gang hver tredje måned,  

 indrykke en bekendtgørelse i et eller flere af de stedlige dagblade eller  

 ugeaviser om modtaget hittegods, medmindre ejeren af hittegodset kendes,  

 eller  

 bekendtgørelse i øvrigt anses for unyttig på grund af det fundnes art eller  

 værdi.
Bekendtgørelsen skal indeholde en nøjagtig beskrivelse af det fundne.
§ 13.  

  

 Når en person henvender sig til politiet og angiver at have tabt eller glemt  

 en  

 nærmere beskrevet ting, gives der vedkommende adgang til at efterse det  

 indleverede hittegods af den pågældende art.
Mener denne person, at noget af  

 det foreviste tilhører denne, udspørges den pågældende om tid og sted for  

 tabet, og disse oplysninger sammenholdes med finderens oplysninger.
Hvis der  

 ikke herved fremkommer noget, der taler imod den pågældendes påstand om, at  

 tingen er dennes, kan den udleveres til den pågældende mod kvittering, og  

 efter  

 at vedkommende har legitimeret sig.
Er der uoverensstemmelse mellem  

 oplysningerne, f.eks. hvis genstanden er fundet før det tidspunkt, hvor den  

 angives at være tabt, opfordres den pågældende til nærmere at dokumentere sin  

 ejendomsret, og genstanden må ikke udleveres, før den pågældende har  

 præsteret  

 et efter politiets skøn tilstrækkeligt bevis for sin ret til genstanden.
 Stk. 2.  

  

 Godtgør en  

 person at være berettiget til hittegods, som er solgt i medfør af reglen i  

 § 11, har den pågældende krav på at få udbetalt salgssummen med fradrag  

 af  

 omkostninger og findeløn, jf. §§ 14 og 15, hvis vedkommende har henvendt  

 sig til politiet inden 3 måneder efter, at hittegodset er indleveret til  

 politiet.
 § 14.  

  

 Inden hittegodset udleveres til ejeren, må ejeren betale eventuelle  

 omkostninger, der er påløbet i anledning af fundet.
Stk. 2.  

  

 Ejeren må  

 således refundere udgifter til transport af hittegods til politistationen,  

 som  

 finderen med rimelighed har afholdt.
Ejeren må endvidere refundere udgifter,  

 der med rimelighed er afholdt af politiet til at indbringe, opbevare og  

 udlevere hittegodset.
 § 15.  

  

 Ejeren må inden udleveringen betale en findeløn, der fastsættes af politiet  

 efter nedenstående retningslinier, medmindre finderen har givet afkald på  

 findeløn.
 Stk. 2.  

  

 Findeløn  

 fastsættes i reglen til 10 pct. af det fundnes værdi, idet der dog ved  

 fastsættelsen bør tages hensyn til findestedet og de nærmere omstændigheder  

 ved  

 fundet, herunder om finderen har udvist særlig påskønnelsesværdigt forhold,  

 eller om afleveringen har påført finderen særlig ulejlighed.
Stk. 3.  

  

 Drejer det  

 sig om større kontantbeløb eller genstande af betydelig værdi, vil det ofte  

 være rimeligt at fastsætte findelønnen lavere end til 10 pct. af værdien.  

 Drejer det sig om mindre kontantbeløb eller genstande af mindre økonomisk  

 værdi, vil det ofte være rimeligt at fastsætte findelønnen højere end til 10  

 pct. af værdien, dog maksimalt til 25 pct. af værdien.
Selv om det fundne  

 ikke  

 har omsætningsværdi, kan der fastsættes en findeløn, der er afpasset efter  

 ejerens interesse i at få genstanden tilbage.
 Stk. 4.  

  

 I følgende  

 tilfælde bør der i almindelighed ikke fastsættes findeløn:
 1)  

 	  

    

 Når det fundne alene  

 har økonomisk værdi, der ikke overstiger 200 kr., jf. dog hittegodslovens  

 § 6, stk. 3.
 2)  

 	  

    

 Når det drejer sig om  

 motorkøretøjer, cykler eller trækvogne, der er indbragt fra offentlig gade,  

 vej  

 eller plads.
 3)  

 	  

    

 Når det indleverede  

 hittegods er fundet i boliger, på trappeopgange, i kældre, på gårdspladser, i  

 forretninger, offentlige kontorer, forlystelsesetablissementer, beværtninger,  

 offentlige befordringsmidler eller lignende steder.
 4)  

 	  

    

 Når hittegods er  

 fundet af personer, der er ansat i politiets tjeneste.
 5)  

 	  

    

 Når genstanden først  

 er indleveret til politiet urimelig lang tid efter, at finderen har fundet  

 den.
 6)  

 	  

    

 Når finderen selv har  

 foretaget fremlysning af de fundne genstande, jf. § 3.
 Stk. 5.  

  

 Ønsker  

 ejeren at yde et beløb i findeløn, uanset at den pågældende ikke er  

 forpligtet  

 til det, bør politiet modtage beløbet og udbetale det til finderen.
 Stk. 6.  

  

 Hvis  

 finderen af hittegods har afleveret det direkte til ejeren, og der derefter  

 opstår uenighed mellem dem om betalingen af findeløn eller dennes størrelse,  

 bør politiet, hvis en af parterne begærer det, udtale sig om, hvorvidt  

 politiet  

 ville have fastsat findeløn, og da hvor meget, men bør i øvrigt ikke yde  

 parterne bistand.
§ 16.  

  

 Hittegods, som ikke er udleveret til ejeren inden opbevaringsfristens udløb,  

 sælges ved den herefter først afholdte hittegodsauktion.
Uanset bestemmelsen  

 i  

 lovens § 4 er der intet til hinder for, at hittegodsauktioner kun  

 afholdes  

 en eller to gange om året, hvis politiet har tilstrækkelig plads til at  

 opbevare  

 hittegodset så længe.
 Stk. 2.  

  

 Hvis nogen  

 har gjort krav på hittegodseffekter inden udløbet af opbevaringsfristen, men  

 endnu ikke godtgjort retten til at få dem udleveret, må genstandene ikke  

 sælges, før der er givet den pågældende en passende frist til at godtgøre sin  

 ret til genstandene, eventuelt til at anlægge retssag om genstandenes  

 udlevering.
 Stk. 3.  

  

 Hittegods,  

 der er værdiløst eller af så ringe værdi, at det ikke kan bære omkostningerne  

 ved auktionssalg, kan destrueres eller udleveres til almennyttige eller  

 velgørende formål, når der er forløbet 4 uger fra indleveringen til politiet.
 Stk. 4.  

  

 Inden  

 hittegodset går til auktion, skal genstandene på ny gennemgås med henblik på,  

 om de måtte være blevet efterlyst.
 Stk. 5.  

  

 Når  

 hittegods er blevet solgt ved auktion, har finderen krav på en tredjedel af  

 det  

 beløb, der er indkommet ved salget, med fradrag af omkostningerne, uanset om  

 der efter reglerne i § 15 ikke ville være blevet fastsat findeløn.
 Stk. 6.  

  

 Det samme  

 gælder for det i § 11 omhandlede hittegods, når der er forløbet 3  

 måneder  

 efter hittegodsets indlevering til politiet, uden at ejeren har meldt sig.
 § 17.  

  

 Med hensyn til regnskabsføringen vedrørende hittegods og findeløn henvises  

 der  

 til reglerne i politiets regnskabsinstruks.
 § 18.  

  

 Cirkulæret træder i kraft den 1. august 2003.
 Stk. 2.  

  

 Cirkulære  

 nr. 116 af 6. juni 1952 om behandlingen af hittegods ophæves.
