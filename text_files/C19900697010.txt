Undervisningsministeriet Kulturministeriet Direktoratet for Folkeoplysning, Frie Grundskoler mv.
 Hermed fremsendes til videre foranstaltning 5 kopier af aftale af 6.  

 december 1990 mellem Finansministeriet og Lærernes Centralorganisation om  

 ulempegodtgørelse til tjenestemænd i folkeskolen.
 Aftalen er indgået som konsekvens af de ændringer, der pr. 1. september  

 1990 er aftalt mellem Finansministeriet og Centralorganisationernes  

 Fællesudvalg om natpenge mv.
 Til aftalen knyttes følgende bemærkninger.
 1. Aftalens regler finder tilsvarende anvendelse for  

 timelærere, faste vikarer, vakancevikarer, årsvikarer og månedslønnede  

 vikarer inden for aftalens område.
 2. Aftalens regler finder ligeledes anvendelse for  

 ledere og lærere ved friskoler og private grundskoler, herunder private  

 grundskoler med kostafdeling.
 3. Aftalen finder endelig anvendelse ved ydelse af  

 ulempegodtgørelse til fastansatte lærere i folkeskolen, som har overtaget  

 undervisning i ungdomsskolen.
 4. Ikke-tjenestemandsansatte ungdomsskoleinspektører  

 og ikke-tjenestemandsansat pædagogisk medhjælp samt timelønnede lærere i  

 ungdomsskolen er ikke omfattet af reglerne.
Med venlig hilsen Bodil Henriksen I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986 aftales  

 følgende:
 § 1. Aftalen omfatter tjenestemænd i folkeskolen bortset fra  

 skoledirektører, viceskoledirektører, ledende skoleinspektører, ledende  

 skolepsykologer i lønramme 35 og derover og amtsskolepsykologer og disses  

 pædagogiske medhjælpere samt amtscentralledere.
 Stk. 2. Aftalen omfatter endvidere tjenestemænd ved øvelsesskoler og ved  

 selvstændige institutioner for specialundervisning for voksne samt  

 tjenestemandsansatte ungdomsskoleinspektører og tjenestemandsansat pædagogisk  

 medhjælp i ungdomsskolen.
 § 2. Til de af aftalen omfattede tjenestemænd, jf. § 1, ydes et tillæg  

 som godtgørelse for tjeneste på ubekvemme tidspunkter i forbindelse med  

 deltagelse i lejrskoler, hytteture og skolerejser, deltagelse i forældremøder  

 og -konsultationer og i møder i skolebestyrelse, pædagogisk råd,  

 skolebyggeudvalg mv.
§ 3. Det i § 2 nævnte tillæg udgør 484,90 kr. årlig.
For tjenestemænd med  

 under halvdelen af fuld tjenestetid ydes tillægget med halvdelen af beløbet.
 Stk. 2. Tillægget, der ikke indgår ved beregning af overtimebetaling,  

 udbetales månedlig forud med 1/12. Ved fravær på grund af sygdom mv.  

 udbetales tillægget i indtil 3 måneder og bortfalder fra den 1. i den efter  

 udløbet af 3-måneders perioden indtrædende måned.
 § 4. For hver fulde 3 points udsving i reguleringspristallet ud over 109  

 (januar 1988 = 100) forhøjes eller nedsættes det i § 3, stk. 1, anførte  

 tillæg med 5,80 kr.
 Stk. 2. Tillægget, der udbetales til tjenestemænd med under halvdelen af  

 fuld tjenestetid, reguleres med halvdelen af det i stk. 1 anførte beløb.
 Stk. 3. Reguleringen finder sted pr. 1. april og 1. oktober på grundlag  

 af reguleringspristallet for henholdsvis januar og juli.
 § 5. Ud over tillæg i henhold til §§ 2-4 ydes der til tjenestemænd ved  

 observationsskoler og tjenestemænd, der varetager undervisning efter lov om  

 specialundervisning for voksne for hver skemalagt undervisningstime på  

 ubekvemme tidspunkter godtgørelse for 1 time efter de for tjenestemænd i  

 staten gældende regler, for tiden aftale af 1. oktober 1990 om natpenge mv.  

 Tilsvarende gælder for tilsynsvirksomhed, som indregnes i det pligtige  

 timetal.
 § 6. Ud over godtgørelse efter §§ 2-5 tilkommer der ikke de af aftalen  

 omfattede tjenestemænd anden betaling for tjeneste på ubekvemme tidspunkter.
 § 7. Aftalen har virkning fra 1. september 1990 og kan opsiges af hver af  

 parterne med 3 måneders varsel, dog tidligst til den 1. april 1991.
 Stk. 2. Samtidig ophæves aftale af 3. november 1988 mellem  

 Finansministeriet og Lærernes Centralorganisation om ulempegodtgørelse til  

 tjenestemænd i folkeskolen mv.
 København, den 6.12. 1990.
Lærernes Finansministeriet Centralorganisation P.
M.
V.
Martin Rømer E.
B.
