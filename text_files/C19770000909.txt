 (Til samtlige vurderingsråd og de skovsagkyndige  

 medhjælpere).
 I henhold til bestemmelserne i § 3, stk. 1, i lovbekendtgørelse nr. 134 af  

 17. marts 1970 skal man med henblik på den forestående 16. alm. vurdering pr.  

 1. april 1977 meddele følgende anvisninger, der er godkendt af ligningsrådet:
 Ved vurdering af skove og plantager følges de af min. f. skatter og  

 afgifter i lovbekendtgørelse nr. 363 af 1. juli 1976 fastsatte regler, jfr. i  

 øvrigt Vurderingsvejledningen side 162 173.
 1. Ejendomsværdien.
 Ejendomsværdien skal herefter ansættes til værdien i handel og vandel for  

 den samlede skovejendom med eventuelle tjenestesteder.
Ved vurderingen kan benyttes den fremgangsmåde at opdele ejendommen i Ad 1) Ved udfindelsen af værdien for selve skoven bør som udgangspunkt  

 benyttes de vedføjede vurderingstabeller og kurver, der dels angiver værdien  

 pr. ha uden fradrag for generalomkostninger, varierende efter alder og  

 bonitet for forskellige træarter (tabellerne 1-7 og kurverne fig. 1-7), dels  

 de hertil svarende generalomkostninger og nettoværdier pr. ha (tabel 8 og  

 kurverne fig. 8 og 9).
 Grundlaget for de angivne værdier er venteværdiberegninger.
Ved venteværdien forstås i denne forbindelse den værdi (den investerede  

 kapital), som kan forrentes og afskrives i løbet af den pågældende træarts  

 omdriftstid.
Ligningsrådet har vedtaget, at beregningerne ved 16. alm.  

 vurdering skal foretages ud fra en rentefod på 5 pct.
Generalomkostningerne  

 er angivet med regulering for indtægter af tjenestesteder m.v., således at de  

 efter tabellerne udfundne nettoværdier, jfr. nedenfor, angiver selve skovens  

 værdi uden tjenestesteder.
Værdien af disse tillægges senere, jfr. punkt 3.
Tabellerne forudsætter normale driftsforhold, almindelig bevoksningstæthed  

 og almindelig god vedligeholdelse af veje, grøfter, hegn o.lign. samt  

 almindelig sundhedstilstand i træbevoksningerne.
En ikke uvæsentlig del - op  

 til ca. 25 pct. - af en nåletræbevoksning kan således være angrebet af  

 trametes (rodfordærver), uden at der derfor bør foretages reduktion af den  

 beregnede værdi.
Er der for den pågældende skov afvigelser fra de i tabellerne forudsatte  

 normale forhold, må der gives tillæg eller fradrag alt efter afvigelsens  

 værdiforøgende eller værdiforringende virkning.
Blandt disse afvigelser skal  

 nævnes: For indblanding af værdiforøgende træarter gives tillæg.
For større  

 eller mindre vedmasseintensitet end normalt gives henholdsvis tillæg eller  

 fradrag.
 Værdien af normal jagt er indbefattet i tabellerne. Ældre vildtskader  

 (fejning, skrælning, vildtbid m.v.) tages i betragtning som værdiforringende  

 ved ansættelsen af ejendomsværdien, men ikke ved ansættelsen af  

 normalværdien.
 Efter sammendrag af de for de enkelte træarter udfundne værdier beregnes  

 selve skovens gennemsnitsværdi pr. ha uden fradrag for generalomkostninger.  

 Den hertil svarende nettoværdi findes herefter ved hjælp af det særlige  

 tabel- og kurvesæt, jfr. tabel 8 og kurverne fig. 8 og 9.
 Ved vurderingen af mindre skove under 50 ha, hvor der ikke foreligger de  

 nødvendige oplysninger til at udfinde værdien efter ovenstående fremgangsmåde  

 kan nettoværdien pr. ha bestemmes ud fra et skøn over hugstmuligheden  

 (eventuelt boniteten) med fornøden hensyntagen til træarts- og  

 aldersklassefordelingen i den pågældende skov, jfr. tabel 8 kolonne 8 og 9,  

 og kurven fig. 9.
Værdien af overstandere må tillægges den efter ovennævnte retningslinjer  

 udfundne værdi.
Udgifter til renholdelse efter publikums skovbesøg må  

 kapitaliseres og fradrages denne værdi.
Ulemper i øvrigt ved offentlighedens  

 adgang tages skønsmæssigt i betragtning.
 Indtægter af pyntegrønt medtages under særlige indtægtskilder, jfr.  

 nedenfor.
 Ad 2) og 3). For de til skovejendomme hørende ubevoksede arealer og  

 tjenestesteder m.v. må værdien beregnes som for andre tilsvarende ejendomme.  

 Er de ubevoksede arealer undergivet fredskovspligt, må dette forhold tages i  

 betragtning, jfr. bemærkningerne under grundværdien.
 Ad 4) Særlige indtægtskilder kan være salg af pyntegrønt, juletræer m.v.,  

 hvor merværdien overvejende knytter sig til forskelsværdien, eller består i  

 udlejning af arealer til campingplads, teltlejr, restauration og iskiosker,  

 bompenge, grussalg osv., hvor merværdien hovedsagelig knytter sig til grunden  

 og forøger dennes værdi, jfr. nedenfor om ansættelsen af grundværdien.  

 Værdien af disse særlige indtægtskilder kan anslås til 8 gange  

 nettoindtægten.
Ved ansættelsen af ejendomsværdien og grundværdien må det endvidere tages  

 i betragtning, om der knytter sig herlighedsværdi til ejendommen.
Ved  

 herlighedsværdi forstås den til en ejendom knyttede værdi ud over den  

 dyrkningsmæssige værdi og almindelige beliggenhedsværdi, hidrørende fra  

 særlig smuk beliggenhed, særegne naturforhold, særpræget kombination af  

 bevoksning og terrænforhold eller andre naturkarakteristiske og æstetiske  

 forhold, der bevirker, at handelsværdien for ejendommen er højere end for  

 ejendomme, der ikke besidder tilsvarende egenskaber.
Sådan herlighedsværdi kan foreligge for skove og plantager uden hensyn til  

 deres størrelse og karakter; herlighedsværdien er dog erfaringsmæssigt af  

 mest dominerende betydning for de mindre og navnlig for de helt små skove,  

 således at disse skoves handelsværdi helt kan bestemmes af andre forhold end  

 skovens vedproducerende evne.
Ved ansættelsen af ejendomsværdien og  

 grundværdien kan der for sådanne ejendomme ofte søges støtte i oplysning om  

 salgsprisen for andre lystprægede ejendomme.
 For skove, der tilhører staten, kommuner, kirker, præsteembeder og  

 offentlige stiftelser, kan der principielt være knyttet en tilsvarende  

 herlighedsværdi til ejendommen, men den udvidede adgang for offentligheden  

 til færdsel og ophold i disse skove kan ofte antages helt eller delvis at  

 modsvare herlighedsværdien.
 Sammenfattende understreges, at ejendomsværdien for skovejendomme, inkl.  

 tjenestesteder, skal ansættes i overensstemmelse med den samlede ejendoms  

 værdi i handel og vandel, og at resultatet af en værdiberegning, der bygger  

 på en beregning af selve skovens værdi ifølge vurderingstabellerne og på  

 ansættelse af de enkelte tjenestesteder, særlige indtægtskilder m.v., kun er  

 vejledende og må prøves ved sammenligning med andre foreliggende oplysninger.
 2. Grundværdien.
 Ved skovbrugsejendomme skal skovens grund ansættes til den værdi, som  

 jorden antages at have, når ejendommen anvendes til almindelig god skovdrift,  

 jfr. lovens § 15, stk. 1.
 For skovejendomme, der er underkastet fredskovspligt eller for hvis  

 vedkommende benyttelse til skovbrug må anses for at være den i økonomisk  

 henseende gode anvendelse, ansættes grundværdien ved 16. alm. vurdering og i  

 tiden indtil næste almindelige vurdering til 40 pct. af normalværdien.
 Ved skovens normalværdi forstås den værdi, som skoven ville have, når der  

 gås ud fra følgende forudsætninger:
For fredskovspligtige hede- og klitplantager samt andre lignende  

 nyplantninger ansættes grundværdien for selve plantagen ligeledes til den  

 fastsatte procent af normalværdien.
Det bemærkes dog, at så længe  

 ejendomsværdien ikke har nået eller ved normal drift kunne have nået  

 normalværdien, ansættes grundværdien til den fastsatte procent af  

 ejendomsværdien.
For hede- og klitplantager eller andre lignende  

 nyplantninger, der ikke er fredskovspligtige, må grundværdien ikke ansættes  

 lavere end grundværdien for den omgivende jord af samme beskaffenhed.
For  

 yngre plantager, hvor senere delvis træartsskifte må forudsættes, må man  

 skønne sig til en rimelig træartsfordeling for vedvarende skovbrug på det  

 pågældende areal og ansætte normalværdien herefter.
 For yngre plantager, hvor man ikke kan have sikkert kendskab til,  

 hvorledes bonitet, sundhed og bevoksningsintensitet vil udvikle sig på et  

 senere alderstrin, må man udvise nogen forsigtighed ved skønnet over  

 udviklingsmulighederne.
Tjenestesteder, agerjord, tørvemose og andre ubevoksede arealer under en  

 skovbrugsejendom ansættes i medfør af § 15, stk. 4, 2. pkt., efter reglerne i  

 § 14 og § 16 til samme grundværdi som tilsvarende arealer uden for skoven.
Er  

 de ubevoksede arealer underkastet fredskovspligt, udelukker dette, at  

 arealerne kan overgå til væsentlig anden anvendelse end skovdrift eller til  

 en med skovdrift uforenelig anvendelse.
Ansættelsen efter § 14 og § 16 sker  

 da under hensyn til den med fredskovspligten forenelige økonomisk gode  

 anvendelse, i reglen efter den faktiske anvendelse.
Byggegrundsværdier kan  

 således kun ansættes i det omfang, det ubevoksede areal faktisk anvendes til  

 bebyggelsesformål, eller der foreligger tilladelse hertil.
 De foran under ejendomsværdien omtalte særlige værdier ud over de  

 egentlige skovbrugsmæssige, dvs. værdier hidrørende fra f.eks. indtægter ved  

 udlejning til sommerbeboelse, restaurant, forlystelsesetablissement, samt  

 herlighedsværdier, skal i det omfang, disse værdier knytter sig til grunden,  

 tillægges den i øvrigt udfundne grundværdi.
 Er skoven ikke underkastet fredskovspligt, og må benyttelse til andet end  

 skovbrug anses for at være den i økonomisk henseende gode anvendelse af  

 arealet, ansættes grundværdien efter dens økonomiske gode anvendelse, jfr. §  

 15, stk. 5.
 3. Fradrag for forbedringer.
 For skov, hvis grundværdi ansættes som en procent af normalværdien, og for  

 hede- og klitplantager o.lign. nyplantninger, hvis grundværdi ansættes som en  

 procent af ejendomsværdien, kan der gives fradrag i grundværdien for  

 forbedringer, der er fuldført indtil 60 år før vurderingen, når betingelserne  

 herfor er til stede.
 For ældre skove vil der kun være grundlag for at give fradrag i  

 grundværdien for forbedringer, der ikke forudsættes ved selve normalværdien,  

 f.eks. større afvandingsforetagender.
 For yngre plantager (hede- og klitplantager o.lign.), hvor normalværdien  

 enten ikke er nået eller først er nået - eller ved normal drift kunne være  

 nået inden for de sidste 60 år før vurderingen, vil der kunne gives fradrag  

 også for forbedringer, der har tjent til at tilvejebringe den grundværdi, der  

 ansættes efter normalværdien eller ejendomsværdien.
 Om ansættelse af fradrag for forbedringer henvises i øvrigt til  

 Vurderingsvejledningen side 169-173.
 4. Sagkyndig medhjælp m.v.
 Når det skønnes fornødent, kan vurderingsrådet forlange, at de af min. f.  

 skatter og afgifter beskikkede skovsagkyndige medhjælpere yder bistand ved  

 vurderingen af skove, og sådan sagkyndig medhjælp skal benyttes, når det  

 forlanges af ejeren, eller når det drejer sig om skovbrug på 50 ha eller  

 derover, hvad enten skoven skal vurderes selvstændigt eller sammen med anden  

 ejendom, jfr. i øvrigt Vurderingsvejledningen, side 227-230.
For ejendomme, hvor skovsagkyndig medhjælp skal benyttes, skal ejeren  

 foruden et vurderingsskema, type L, udfylde og underskrive et skovskema og  

 vurderingsrådet må påse, at også dette bliver behørigt udfyldt.
Særlig  

 henledes opmærksomheden på, at rubrikken for skovens indtægter og udgifter så  

 vidt muligt altid bør forlanges udfyldt.
 Ved ejerens udfyldelse af skovskemaet medtages samtlige de skoven  

 tilhørende tjenestesteder uanset om de efter det nedenfor anførte skal  

 vurderes selvstændigt.
Tjenestesteder, der ikke er særskilt matrikuleret, skal vurderes sammen  

 med skoven.
Særskilt matrikulerede tjenestesteder, der ikke er samnoteret med  

 hovedejendommen, skal vurderes selvstændigt, selv om tjenestestederne ifølge  

 deklaration til landbrugsministeriet ikke må fraskilles hovedejendommen.
 Når vurderingsrådet sender anmodning til den sagkyndige om dennes bistand,  

 skal vurderinsskemaerne med skovskemaerne for de pågældende ejendomme  

 medfølge, og vurderingsrådet skal i en særlig rubrik i skovskemaet oplyse, om  

 skovens tjenestesteder skal vurderes selvstændig eller sammen med skoven, og  

 for skove, der ligger i flere kommuner, give de fornødne oplysninger til brug  

 ved den foreskrevne fordeling til kommunal beskatning.
Den sagkyndige må på grundlag af skemaets oplysninger og sit kendskab til  

 ejendommen - eventuelt efter besigtigelse - fremsætte sit forslag til  

 ansættelsen af skoven og de tjenestesteder, der skal vurderes sammen med  

 skoven.
Er en ejendom beliggende i flere kommuner, må den sagkyndige tillige  

 fremsætte forslag til fordeling af de ansatte værdier på de forskellige  

 kommuner.
Der må anføres bemærkninger om de forhold, hvorpå forslagene  

 støttes.
 Skemaerne tilbagesendes derefter til vurderingsformanden.
 Såfremt den sagkyndige medhjælper ikke mener at kunne udtale sig om  

 værdien af tjenestesteder, ubevoksede arealer, særlige indtægtskilder og  

 herlighedsværdier, må han udtrykkelig anføre, hvilke af disse værdier der  

 ikke er omfattet af hans vurdering.
På grundlag af det således fremkomne foretager vurderingsrådet ansættelsen  

 af de pågældende ejendomme.
Hvis vurderingsrådet ikke mener uden videre at  

 kunne tiltræde den sagkyndiges indstilling, tilkalder vurderingsrådet den  

 sagkyndige til forhandling.
Opnås der ikke enighed med den sagkyndige om  

 ansættelsen, må vurderingsformanden underrette skyldrådet herom.
 I tilfælde af klage over en ejendoms ansættelse, ved hvilken den  

 sagkyndige har medvirket, skal skyldrådet forinden afgørelsen indhente den  

 sagkyndiges erklæring, og skyldrådet må underrette den sagkyndige om  

 kendelsen.
 Statsskattedirektoratet, den 11. januar  

 1977.
 Hans Westerberg.
 / Peter Kjøller.
 Vurderingstabeller for skove til brug ved 16. alm. vurdering.
