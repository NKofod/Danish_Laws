Bekendtgørelse om kommuners og regioners ydelse af betaling til operatører af offentligt tilgængelige ladepunkter I medfør af § 5, stk. 2, i lov nr. 412 af 4. april 2022 om infrastruktur for alternative drivmidler til transport fastsættes:
 § 1. En kommunalbestyrelse, et regionsråd eller et kommunalt fællesskab kan i forbindelse med indgåelse af aftaler efter § 4 i lov om infrastruktur for alternative drivmidler til transport yde betaling til operatøren af offentligt tilgængelige ladepunkter, hvis det efter afholdelse af udbud eller sikring af markedsvilkår i overensstemmelse med udbudslovens § 193 kan konstateres, at aftalen ikke kan gennemføres uden.
Stk. 2. En kommunalbestyrelse, et regionsråd eller et kommunalt fællesskab må ikke, før aftalen, jf. stk. 1, er indgået, afgive oplysninger om størrelsen på den betaling, som kommunen, regionen eller det kommunale fællesskab var villig til at yde til den konkrete aftale.
Dette gælder dog ikke, hvis det følger af anden lovgivning, at oplysninger herom skal være offentligt tilgængelige.
 § 2. Bekendtgørelsen træder i kraft den 6. april 2022.
 Stk. 2. Bekendtgørelsen ophæves den 31. december 2024.
