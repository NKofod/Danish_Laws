 I henhold til § 26, stk. 4, § 30, stk. 2, § 42, stk. 2. og § 50 stk. 1 i  

 lov nr. 306 af 4. juni 1986 om saltvandsfiskeri og §§ 5, 6, 11, 12 og 13 i  

 lov om regulering af fiskeriet, jf. lov bekendtgørelse nr. 806 af 2. december  

 1986 samt § 14 og § 28 i lov om kvalitetskontrol med fisk og fiskevarer jf.  

 lovbekendtgørelse nr. 339 af 24. maj 1987 fastsættes følgende:
 § 1.  Denne bekendtgørelse omfatter alene  

 erhvervsmæssige udnyttelse af hesterejer fra danske fiskeres fiskeri og  

 landinger langs den jyske vestkyst som afgrænset i bilag 1.
 § 2.  Kun fartøjer, hvis ejer er i besiddelse af en af  

 Fiskeriministeren udstedt tilladelse må deltage i fiskeriet efter hesterejer.
 Stk. 2.  Fiskeriministeren kan i tilladelsen fastsætte  

 nærmere betingelser for udnyttelsen af denne.
 Stk. 3.  Skema til ansøgning om tilladelse skal anvendes  

 og kan rekvireres efter henvendelse i Fiskeriministeriet.
 § 3.  Deltagelse i fiskeriet er endvidere betinget af,  

 at der til ejeren af det enkelte fartøj er udstedt autorisation til kogning  

 af rejer om bord.
 § 4.  Motorkraften i de til fiskeriet anvendte  

 fartøjer må ikke overstige 300 hk (221 Kw). Ved motorkraft forstås den af  

 Statens Skibstilsyn i fartøjets fartstilladelse eller tilsynsbog anførte  

 motoreffekt.
 § 5.  Uanset reglerne i Kommissionens forordning om  

 nærmere bestemmelser for registrering af oplysninger om medlemsstaternes  

 fangster, som suppleret ved de til enhver tid gældende regler om føring af  

 logbog m.v., skal ethvert fartøj, med tilladelse til fiskeri efter hesterejer  

 føre logbog.
 Stk. 2.  I logbogen skal der i rubrikken  

 »Bemærkninger« anføres navn og adresse på den person eller de  

 virksomheder, som fangsten afsættes til.
Kontrol- og straffebestemmelser § 6.  Tilsynet med overholdelse af bestemmelserne i  

 denne bekendtgørelse og de i henhold hertil givne forskrifter påhviler den  

 under Fiskeriministeriet hørende fiskerikontrol.
 Stk. 2.  I øvrigt finder bestemmelserne i kapitel 6 i  

 lov nr. 306 af 4. juni 1986 om saltvandsfiskeri anvendelse.
 § 7.  Overtrædelse af bestemmelserne i denne  

 bekendtgørelse eller de i henhold hertil givne forskrifter straffes med bøde.
Stk. 2.  Med hensyn til konfiskation gælder borgerlig  

 straffelovs regler.
Fangst eller værdien heraf kan konfiskeres, selv om det  

 ikke med sikkerhed kan godtgøres, at den i det hele hidrører fra det ulovlige  

 forhold.
Ikrafttrædelsesbestemmelser § 8.  Bekendtgørelsen træder i kraft den 23. september  

 1987.
 Stk. 2.  Tilladelse til fiskeri efter hesterejer udstedt  

 før den 1. august 1987 bortfalder 60 dage efter ikrafttrædelse af denne  

 bekendtgørelse.
Fiskeriministeriet, den 21. august 1987 LARS P.
GAMMELGAARD /Henrik Haarh Fiskeri efter hesterejer må udøves ved den jyske vestkyst i et område, der  

 afgrænses mod syd af den dansk/tyske grænse i Nordsøen, mod vest af en linie  

 3 sømil fra lavvandslinien, mod nord af en linie i retning 270 grader  

 (retvisende vest) fra Thyborøn Fyr og mod øst af lavvandslinien, dog må der  

 inden for dette område ikke fiskes efter hesterejer øst for en linie, som går  

 fra sydspidsen af Skallingen til Fanøs nordspids, fra Fanøs sydspids til  

 Rømøs nordøstspids og fra Rømøs sydøstspids i retning 180 grader (retvisende  

 syd).
