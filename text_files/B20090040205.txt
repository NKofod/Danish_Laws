 Bekendtgørelse om ændring af bekendtgørelse om kapitalpensioner m.v.
§ 1 I bekendtgørelse nr. 55 af 27. januar 1998 om kapitalpensioner m.v. foretages følgende ændring:
 1. Efter § 2 indsættes:
»§ 2 a.
For personer, der modtager kontanthjælp eller starthjælp i perioden fra den 1. juni til den 31. december 2009 og i denne periode benytter den særlige mulighed for at anmode om at få udbetalt det samlede indestående på deres SP-konto efter § 17 j, stk. 7-9 i lov om Arbejdsmarkedets Tillægspension, mens de samtidig modtager kontanthjælp eller starthjælp, skal kommunen se bort fra personens og en ægtefælles formue i form af det udbetalte samlede indestående på den særskilte SP-konto.
Stk. 2. Når en person omfattet af stk. 1 og dennes ægtefælle ikke har modtaget hjælp efter § 25 i 6 sammenhængende måneder efter udbetalingen af indeståendet på deres SP-konto, skal kommunen ikke længere se bort fra formue omfattet af stk. 1.« § 2 Bekendtgørelsen træder i kraft den 1. juni 2009.
