Nr LSF 72 Forslag til Lov om ændring af lov om social bistand (Ændring af reglerne  

 om kontanthjælp) Fremsat af socialministeren (Aase Olesen) den 26. oktober 1988 Vedtaget ved tredjebehandling den 16. december 1988 Lov nr. 836 af 21/12/1988 § 1 I lov om social bistand, jf. lovbekendtgørelse nr. 171 af 25. marts 1987,  

 som ændret ved lov nr. 213 af 10. april 1987, lov nr. 391 af 10. juni 1987,  

 lov nr. 870 af 23. december 1987, § 4 i lov nr. 128 af 12. marts 1988 og § 2  

 i lov nr. 353 af 1. juli 1988, foretages følgende ændringer:
 1. § 26, stk. 1, nr. 1, affattes således:
 »1) når der må ydes en person hjælp på grund af pågældendes  

 uforsvarlige økonomi, ubegrundede opgivelse af et arbejde eller  

 beskæftigelsesfremmende foranstaltning, nægtelse af at påtage sig et rimeligt  

 tilbud om arbejde eller af at deltage i beskæftigelsesfremmende  

 foranstaltninger,».
2. I § 37, stk. 1, indsættes efter »børnetillæg«: »,  

 jf. dog stk. 2, 2. pkt.« 3. I § 37, stk. 2, ophæves 2. og 3. pkt., og i stedet  

 indsættes efter 1. pkt.:
»Til unge under 23 år, der ikke har forsørgelsespligt over for  

 ægtefælle eller børn, ydes en samlet hjælp til underhold og boligudgifter  

 svarende til stipendier for henholdsvis hjemmeboende og udeboende efter lov  

 om Statens Uddannelsesstøtte.
Hvis den unge i en sammenhængende periode på 3  

 måneder har haft månedlige indtægter, der overstiger stipendiesatsen for  

 udeboende, ydes dog hjælp efter reglerne for personer over 23 år.
Unge  

 gravide, der har passeret 12. svangerskabsuge, får også hjælp efter reglerne  

 for personer over 23 år.« 4. § 37, stk. 4, 2. pkt., ophæves.
 5. § 37, stk. 5, affattes således:
» Stk. 5. Den samlede hjælp kan højst udgøre 90 pct. af den  

 hidtidige indtægt.
Dette gælder dog ikke, hvis den samlede hjælp udgør 4.916  

 kr. månedlig eller mindre.
Hvis den samlede hjælp overstiger dette beløb og  

 90 pct. af pågældendes hidtidige indtægter ligger under 4.916 kr., udgør  

 hjælpen 4.916 kr. månedlig.
Ved hidtidig indtægt forstås indtægten i den  

 seneste kalendermåned.
Hvis dette beløb i det enkelte tilfælde ikke er et  

 rimeligt udtryk for ansøgerens indtjeningsevne, anvendes i stedet den  

 gennemsnitlige indtægt i de seneste 3 kalendermåneder.« 6. I § 37, stk. 7, 1. pkt., indsættes efter »stk. 2«:  

 »og 5«.
 7. I § 37, stk. 7, indsættes efter 1. pkt. som nyt punktum:
»De særlige ydelser til unge under 23 år reguleres som stipendier  

 efter lov om Statens Uddannelsesstøtte.« 8. I § 37 indsættes efter stk. 7 som nyt stykke:
»Stk. 8. Den årlige regulering efter stk. 7, 1. pkt., foretages ikke  

 i 1989.« 9. I § 38, stk. 1, 1. pkt., indsættes efter »ægtefællens  

 indtægter«: », jf. dog stk. 5 og 7«.
 10. I § 38 indsættes efter stk. 4 som nye stykker:
» Stk. 5. Personer, der har modtaget kontanthjælp i en  

 sammenhængende periode på 3 måneder eller derover, kan have arbejdsindtægter  

 på indtil 1.000 kr. pr. måned efter skattetræk, uden at der sker fradrag i  

 kontanthjælpen, dog maksimalt 6.000 kr.
Denne mulighed for fradragsfri  

 indtægter er begrænset til i alt 6 sammenhængende måneder.
Det fradragsfri  

 beløb kan optjenes pr. voksen kontanthjælpsmodtager i husstanden.
Stk. 6. Forslag til revision af ordningen i stk. 5 skal fremsættes for  

 Folketinget inden udgangen af 199l.« Stk. 5 og 6 bliver herefter stk. 7 og 8.
 11. § 40, stk. 1, nr. 1, affattes således:
 »1) når den pågældende ikke har et rimeligt tilbud om arbejde eller  

 deltagelse i beskæftigelsesfremmende foranstaltninger,».
 12. § 42, stk. 2, 3. pkt., affattes således:
»Bestemmelsen i § 37, stk. 2, 5. pkt., finder ikke anvendelse, og  

 grænsebeløbet i § 37, stk. 5, 2. og 3. pkt., erstattes af det beløb, som  

 svarer til 10/9 af højeste dagpengesats efter § 47 i lov om arbejdsformidling  

 og arbejdsløshedsforsikring m.v. med fradrag for skat af dette beløb.« 13. I § 138 a indsættes som stk. 2:
»Stk. 2. Socialministeren kan efter indstilling fra  

 kommunalbestyrelsen tillade, at der ydes refusion fra staten til udgifter til  

 en ekstraordinær udvidelse af indsatsen med hensyn til at få personer, der  

 modtager kontanthjælp efter § 37, i beskæftigelse eller uddannelse.
Det skal  

 tilstræbes, at refusionen ikke overstiger det beløb, der skulle ydes som  

 refusion efter § 133, stk. 2, til udgifter vedrørende § 37, såfremt den  

 pågældende kommune ikke havde iværksat særlige ordninger for beskæftigelse  

 eller uddannelse.« § 2 Loven træder i kraft den 1. april 1989.
Oprindeligt fremsat forslag § 1 I lov om social bistand, jf. lovbekendtgørelse nr. 171 af 25. marts 1987,  

 som ændret ved lov nr. 213 af 10. april 1987, lov nr. 391 af 10. juni 1987,  

 lov nr. 870 af 23. december 1987, § 4 i lov nr. 128 af 12. marts 1988 og § 2  

 i lov nr. 353 af 1. juli 1988, foretages følgende ændringer:
 1. § 26, stk. 1, nr. 1, affattes således:
»1) når der må ydes en person hjælp på grund af pågældendes  

 uforsvarlige økonomi, ubegrundede opgivelse af et arbejde eller  

 beskæftigelsesfremmende foranstaltning, nægtelse af at påtage sig et rimeligt  

 tilbud om arbejde eller af at deltage i beskæftigelsesfremmende  

 foranstaltninger,» 2. I § 37, stk. 1, indsættes efter »børnetillæg«: »,  

 jf. dog stk. 2, 2. pkt.«.
 3. I § 37, stk. 2, ophæves 2. og 3. pkt. og i stedet indsættes  

 efter 1. pkt.:
»Til unge under 23 år, der ikke har forsørgelsespligt over for  

 ægtefælle eller børn, ydes en samlet hjælp til underhold og boligudgifter,  

 svarende til stipendier for henholdsvis hjemmeboende og udeboende efter lov  

 om statens uddannnelsesstøtte.
Hvis den unge i en sammenhængende periode på 3  

 måneder har haft månedlige indtægter, der overstiger stipendiesatsen for  

 udeboende, ydes dog hjælp efter reglerne for personer over 23 år.
Unge  

 gravide, der har passeret 12. svangerskabsuge, får også hjælp efter reglerne  

 for personer over 23 år.« 4. § 37, stk. 4, 2. pkt., ophæves.
 5. § 37, stk. 5, affattes således:
» Stk. 5. Den samlede hjælp kan højst udgøre 90 pct. af den  

 hidtidige indtægt.
Dette gælder dog ikke, hvis den samlede hjælp udgør 4.916  

 kr. månedlig eller mindre.
Hvis den samlede hjælp overstiger dette beløb, og  

 90 pct. af pågældendes hidtidige indtægter ligger under 4.916 kr., udgør  

 hjælpen 4.916 kr. månedlig.
Ved hidtidig indtægt forstås indtægten i den  

 seneste kalendermåned.
Hvis dette beløb i det enkelte tilfælde ikke er et  

 rimeligt udtryk for ansøgerens indtjeningsevne, anvendes i stedet den  

 gennemsnitlige indtægt i de seneste 3 kalendermåneder.« 6. I § 37, stk. 7, 1. pkt., indsættes efter »stk. 2«:  

 »og 5«.
 7. I § 37, stk. 7, indsættes efter 1. pkt. som nyt pkt.:
»De særlige ydelser til unge under 23 år reguleres som stipendier  

 efter lov om statens uddannelsesstøtte.« 8. I § 37 indsættes efter stk. 7 som nyt stykke:
» Stk. 8. Den årlige regulering efter stk. 7, 1. pkt.,  

 foretages ikke i 1989.« 9. I § 38, stk. 1, 1. pkt., indsættes efter »ægtefællens  

 indtægter«: », jf. dog stk. 5 og 7.« 10. I § 38 indsættes efter stk. 4 som nye stykker:
» Stk. 5. Personer, der har modtaget kontanthjælp i en  

 sammenhængende periode på 3 måneder eller derover, kan have arbejdsindtægter  

 på indtil 1.000 kr. pr. måned efter skattetræk, uden at der sker fradrag i  

 kontanthjælpen, dog maksimalt 6.000 kr.
Denne mulighed for fradragsfri  

 indtægter er begrænset til i alt 6 sammenhængende måneder.
Det fradragsfri  

 beløb kan optjenes pr. voksen kontanthjælpsmodtager i husstanden.
Stk. 6. Forslag til revision af ordningen i stk. 5 skal fremsættes for  

 Folketinget inden udgangen af 199l.« Stk. 5 og 6 bliver herefter stk. 7 og 8.
 11. § 40, stk. 1, nr. 1, affattes således:
»1) når den pågældende ikke har et rimeligt tilbud om arbejde eller  

 deltagelse i beskæftigelsesfremmende foranstaltninger,» 12. § 42, stk. 2, 3. pkt., affattes således:
»Bestemmelsen i § 37, stk. 2, 5. pkt., finder ikke anvendelse, og  

 grænsebeløbet i § 37, stk. 5, 2. og 3. pkt., erstattes af det beløb, som  

 svarer til 10/9 af højeste dagpengesats efter § 47 i lov om arbejdsformidling  

 og arbejdsløshedsforsikring m.v. med fradrag for skat af dette beløb.« 13. I § 138 a indsættes som stk. 2:
»Stk. 2. Socialministeren kan efter indstilling fra  

 kommunalbestyrelsen tillade, at der ydes refusion fra staten til udgifter til  

 en ekstraordinær udvidelse af indsatsen med hensyn til at få personer, der  

 modtager kontanthjælp efter § 37, i beskæftigelse eller uddannelse.
Det skal  

 tilstræbes, at refusionen ikke overstiger det beløb, der skulle ydes som  

 refusion efter § 133, stk. 1, til udgifter vedrørende § 37, såfremt den  

 pågældende kommune ikke havde iværksat særlige ordninger for beskæftigelse  

 eller uddannelse.« § 2 Loven træder i kraft den 1. januar 1989.
Bemærkninger til lovforslaget Almindelige bemærkninger Med indførelsen af faste kontanthjælpsydelser pr. 1. juli 1987 er der  

 skabt mulighed for, at kommunernes socialforvaltninger får frigjort  

 ressourcer, der kan anvendes til øget rådgivning, forebyggelse og en mere  

 aktiverende indsats for modtagere af kontanthjælp.
Ændringen i kontanthjælpsreglerne blev anslået til en merudgift på 88  

 mio.kr.
Kommunernes Landsforening og Socialministeriets senere undersøgelser  

 har imidlertid vist, at udgiftsforøgelsen var 373 mio.kr. eller 285 mio.kr.  

 højere end skønnet, der var baseret på en fremskrivning af 1985-oplysninger.
 Med lovforslaget justeres udgiftsniveauet til det oprindeligt tilsigtede.
 Allerede inden vedtagelsen af loven om de faste kontanthjælpsydelser stod  

 det klart, at de nye regler i nogen grad medførte en skævhed i forholdet  

 mellem lønmodtagere og dagpengemodtagere på den ene side og  

 kontanthjælpsmodtagere på den anden side med hensyn til forbrugsmuligheder.
 Regeringen finder det imidlertid uholdbart, at personer i beskæftigelse på  

 lavtlønsområdet har et lavere leveniveau og dermed er stillet økonomisk  

 ringere end personer, der med udbetaling af kontanthjælp er i en passiv  

 forsørgelsessituation.
Det foreliggende lovforslag indeholder derfor forslag om, at der på en  

 række punkter foretages en justering af kontanthjælpsydelserne, så de bringes  

 i et mere rimeligt forhold til lønnen på lavtlønsområdet og niveauet for  

 arbejdsløshedsdagpengene.
Lovforslaget er hermed en opfølgning af regeringens  

 aftale i juni 1988 med Kommunernes Landsforening om justering af  

 kontanthjælpsreglerne.
Justeringen gennemføres ved at foreslå ændringer i  

 nogle af de beløb, der gælder som overgrænse for størrelsen af den samlede  

 kontanthjælp, hvorimod der ikke - bortset fra børnetillægget - foreslås nogen  

 nedsættelse af satserne for hjælpen.
Regeringen er opmærksom på, at der blandt mange kontanthjælpsmodtagere,  

 herunder enlige forsørgere, er et klart ønske om at komme i gang med en aktiv  

 tilværelse med henblik på at blive selvforsørgende.
Der lægges derfor med  

 lovforslaget op til, at kontanthjælpsmodtagere kan have en mindre  

 arbejdsindtægt, uden at denne indtægt fradrages ved udmålingen af hjælpen.  

 Dette vil give kontanthjælpsmodtagerne en større økonomisk tilskyndelse til  

 at komme ud af den passive forsørgelse.
Der er allerede i dag en række kommuner, der har sat ordninger i gang med  

 det formål at aktivere kontanthjælpsmodtagere til en tilbagevenden til  

 arbejdsmarkedet.
Regeringen finder, at den lokale indsats på dette område må  

 fremmes og udbygges.
Derfor foreslås det, at kommunerne får mulighed for at  

 etablere forsøgsprojekter, hvorefter sparet kontanthjælp kan anvendes til  

 delvis finansiering af beskæftigelses- og uddannelsesordninger for ledige  

 kontanthjælpsmodtagere.
Forslaget skal ses i sammenhæng med regeringens øvrige initiativer på det  

 arbejdsmarkedspolitiske område med henblik på en forstærket indsats -  

 herunder en øget informations- og vejledningsindsats - mod langvarig  

 ledighed.
Hertil kommer regeringens forslag om at smidiggøre reglerne om de  

 særlige beskæftigelsesordninger, som kommunerne kan iværksætte efter loven om  

 beskæftigelsesmuligheder for unge m.v.
Forslaget skal desuden ses i lyset af  

 regeringens overvejelser på det socialpolitiske område om en ændring af  

 refusionsreglerne med henblik på at styrke kommunernes revalideringsmæssige  

 indsats.
 Lovforslaget bygger i vidt omfang på de forslag, der er indeholdt i  

 rapporten fra Socialministeriets arbejdsgruppe til opfølgning af den  

 socialpolitiske redegørelse, som blev afgivet til Folketinget i januar l988.  

 I arbejdsgruppen har bl.a. deltaget repræsentanter for de kommunale  

 organisationer.
 Lovforslaget indeholder følgende punkter:
1) For at tilskynde kommunerne til at etablere projekter med  

 beskæftigelses- og uddannelsesordninger for ledige kontanthjælpsmodtagere  

 foreslås en udbygning af lovens § 138 a.
Efter forslaget kan socialministeren  

 i forbindelse med godkendelse af projekter af den omhandlede art tillade, at  

 kommunen får overført statens besparelser på kontanthjælpsområdet som følge  

 af, at deltagerne i projektet får udbetalt overenskomstmæssig løn i stedet  

 for kontanthjælp.
2) Med henblik på at øge kontanthjælpsmodtagernes tilskyndelse til at  

 genvinde fodfæstet på arbejdsmarkedet foreslås det at fravige reglen i lovens  

 § 38 om, at alle indtægter fratrækkes i kontanthjælpen.
Forslaget går ud på,  

 at kontanthjælpsmodtagere, der har fået hjælp i 3 måneder eller derover,  

 fradragsfrit kan have arbejdsindtægter på indtil 1.000 kr. pr. måned efter  

 skattetræk, dog maksimalt 6.000 kr.
Muligheden for at have fradragsfri  

 indtægter foreslås begrænset til i alt 6 måneder.
Ordningen foreslås taget op  

 til revision inden udgangen af 1991.
3) Det foreslås, at grænsebeløbet i lovens § 37 for kontanthjælpens  

 størrelse - maksimale dagpenge med fradrag af skat - erstattes af et lavere  

 grænsebeløb på 5.200 kr.
Den samlede hjælp kan herefter udgøre 5.200 kr.  

 månedlig for enlige og det dobbelte for ægtefæller, medmindre de hidtidige  

 indtægter giver grundlag for at overskride grænsebeløbet.
Hensigten med  

 forslaget er at tilpasse det generelle kontanthjælpsniveau til dagpengene og  

 mindstelønnen på arbejdsmarkedet.
Det nye grænsebeløb foreslås reguleret på  

 samme måde som grundydelserne.
 4) Reglerne om børnetillæg foreslås ændret, således at børnetillægget  

 udbetales med samme beløb (svarende til 5/3 af normalbidraget) for samtlige  

 børn under 18 år.
5) Det foreslås at indføre en maksimumsgrænse på 10/9 af højeste  

 dagpengesats (efter skat) for revalideringshjælp efter lovens § 42. Grænsen  

 på 10/9 af dagpengemaksimum skal ses som udtryk for den lønindtægt, der  

 berettiger til højeste dagpenge.
Baggrunden for forslaget er, at det har vist  

 sig, at personer med et samlet højt beregningsniveau uden en maksimumsgrænse  

 kan komme op på en hjælp, der overstiger den forventede indtjening efter  

 revalideringens afslutning.
 6) Som led i tilpasningen af kontanthjælpsniveauet til  

 arbejdsløshedsdagpenge og mindstelønnen på arbejdsmarkedet foreslås det at  

 suspendere den regulering af kontanthjælpssatserne, der skulle ske pr. 1.  

 juli 1989. Børnetillægget forudsættes dog som hidtil at følge reguleringen af  

 normalbidraget efter børnetilskudsloven.
7) Reglerne om en kontanthjælpsmodtagers forpligtelse til at stå til  

 rådighed for arbejdsmarkedet foreslås ændret, således at det i loven  

 præciseres, at modtageren har pligt til at tage imod ethvert rimeligt tilbud  

 om arbejde, herunder tilbud om deltagelse i beskæftigelses- eller  

 uddannelsesforanstaltninger som led i bestræbelserne på at genetablere  

 kontakten til arbejdsmarkedet.
Med forslaget sikres det bl.a., at der i  

 forhold til rådighedsforpligtelsen ikke lægges vægt på, om der er tale om  

 »anvist« eller »henvist« arbejde.
 8) De særlige takster for grundydelsen til unge kontanthjælpsmodtagere  

 under 23 år foreslås ændret i konsekvens af gennemførelsen af reformen af  

 statens uddannelsesstøtte, der trådte i kraft den 1. august l988. Samtidig  

 foreslås det, at unge under 23 år skal have haft egne indtægter i 3 måneder -  

 og ikke som i dag kun i l måned - før de bliver berettiget til at modtage den  

 almindelige grundydelse.
 Det er endvidere hensigten, at kontanthjælpen - efter en omregning - skal  

 indgå i beregningsgrundlaget for betaling for ophold i daginstitution m.v.  

 Denne ændring betyder, at kontanthjælpsmodtagere i betalingsmæssig  

 henseende bliver ligestillet med forældre i arbejde, og sigter mod, at  

 deres samlede »disponible indkomst« ikke overstiger, hvad forældre  

 inden for lavtlønsområdet har til disposition. Ændringen, der kan gennemføres  

 administrativt ved udsendelse af en ny betalingsbekendtgørelse, vil ske med  

 virkning fra den 1. januar 1989.
 For 1989 vil der dog blive tale om en overgangsordning, således at  

 ændringen først fuldtud får virkning for kontanthjælpsmodtagere fra og med  

 den 1. januar 1990. Dette må ses i sammenhæng med, at regeringen sammen med  

 kommunerne vil drøfte forslag til nye betalingsregler, der bl.a. skal  

 tilgodese familier - såvel kontanthjælpsmodtagere som andre - med et lavt  

 beregningsgrundlag og familier med flere børn samt give kommunerne større  

 frihed ved takstfastsættelsen.
Administrative konsekvenser For de kommunale social- og sundhedsforvaltninger påregnes lovforslaget  

 alt i alt ikke at medføre væsentlige administrative konsekvenser.
Økonomiske konsekvenser Lovforslaget vil medføre mindreudgifter for det offentlige på ca. 225 mio.  

 kr. i 1989 i et skønnet aktivitetsniveau for 1988.(PL:1989). I de følgende år  

 vil lovforslaget medføre mindreudgifter for det offentlige på ca. 290 mio.  

 kr. årligt.
I dette skøn er der ikke taget hensyn til mindreudgifterne på  

 daginstitutionsområdet.
 Mindreudgifterne fordeler sig således:
Staten: 48 mio. kr. i 1989 og derefter 82 mio. kr. årligt.
Kommunerne: 177  

 mio. kr. i 1989 og derefter 208 mio. kr. årligt.
 De økonomiske konsekvenser har været drøftet med de berørte kommunale  

 parter.
Skønnet over mindreudgifterne er generelt behæftet med betydelig  

 usikkerhed.
Denne usikkerhed hænger generelt sammen med, at der er tale om  

 beregninger i forhold til en fremtidig situation.
Præcis de oplysninger, der  

 skal bruges til beregninger, foreligger således først i fremtiden.
Dertil kommer for det første, at en række oplysninger, som er nødvendige  

 for at beregne de økonomiske konsekvenser, ikke eksisterer og ikke kan  

 fremskaffes.
Eksempelvis kræver en beregning af de økonomiske konsekvenser af  

 sænkning af loftet over kontanthjælpen oplysninger om  

 kontanthjælpsmodtagernes tidligere indtægter for at kunne beregne i hvilket  

 omfang det lavere loft vil kunne overskrides.
Sådanne oplysninger om  

 kontanthjælpsmodtagernes tidligere indtægt eksisterer imidlertid ikke og kan  

 ikke fremskaffes.
For det andet er man ved beregningerne henvist til flere år gamle  

 statistiske oplysninger om f.eks. antallet af kontanthjælpsmodtagere med  

 børn.
For det tredje er man henvist til ligeledes ældre undersøgelser  

 omfattende et begrænset antal kontanthjælpsmodtagere om f.eks. den  

 gennemsnitlige størrelse af den udbetalte kontanthjælp.
Disse undersøgelser  

 er i sig selv behæftet med en del usikkerhed.
 Mindreudgifterne fremkommer således:
 a. ad pkt. 1 og 11: Fastlæggelse af rådighedsbegrebet i bistandslovens  

 forstand.
 Forslaget er økonomisk neutralt.
 b. ad pkt. 2 og 3. Ændring af kontanthjælpen til unge.
Det skønnes, at merudgiften ved ændringen af satserne vil udgøre ca. 5  

 mio. kr.
Forslaget om stramning af betingelserne for at gå fra den lave  

 grundydelse til den almindelige grundydelse skønnes at medføre mindreudgifter  

 på ca. 35 mio. kr. i 1989. I de følgende år skønnes mindreudgifterne at  

 udgøre ca. 45 mio. kr.
 c. ad pkt. 4. Afskaffelse af det høje børnetillæg.
 Forslaget skønnes at medføre mindreudgifter på ca. 115 mio. kr.
d. ad pkt. 5 og 6 samt del af 8. Sænkning af loftet over § 37 til et  

 grænsebeløb på 5.200 kr.
Dette loft reguleres ikke i 1989.
De samlede mindreudgifter som følge af disse forslag skønnes at udgøre ca.  

 80 mio. kr. i 1989. I de følgende år skønnes mindreudgifterne at udgøre ca.  

 90 mio. kr. årligt.
Det forudsættes, at halvdelen af de  

 kontanthjælpsmodtagere, hvis udmålte hjælp er større end loftet, vil kunne  

 overskride loftet.
Mindreudgifterne som følge af disse forslag vil blive  

 reduceret p.g.a. samspil med de øvrige forslag til ændring af  

 kontanthjælpsreglerne.
 e. ad pkt. 7. Regulering af de særlige ydelser til unge.
 Forslaget skønnes at medføre merudgifter på ca. 5 mio. kr. i 1989. I de  

 følgende år skønnes merudgifterne at udgøre ca. 10 mio. kr. årligt.
 f. ad del af pkt. 8. Regulering af grundydelsen foretages ikke i 1989.
 Forslaget skønnes at medføre mindreudgifter på ca. 50 mio. kr. i 1989. I  

 de følgende år skønnes mindreudgifter at udgøre ca. 100 mio. kr. årligt.
 g. ad pkt. 9 og 10. Fradragsfri arbejdsindtægter ved siden af  

 kontanthjælpen.
Forslaget skønnes at medføre merudgifter på ca. 20 mio. kr.
Det  

 forudsættes, at andelen med arbejdsindtægter blandt § 42 modtagere og blandt  

 ægtepar er den samme som blandt enlige kontanthjælpsmodtagere med hjælp efter  

 § 37. Det forudsættes endvidere, at kontanthjælpsmodtagere med  

 arbejdsindtægter i gennemsnit i løbet af et år vil have sådanne indtægter i 4  

 måneder.
Endelig skønnes det, at godt 2/5 af kontanthjælpsmodtagerne har en  

 sammenhængende hjælpsperiode på 3 måneder eller derover.
 h. ad pkt. 12. Indførelse af et loft over § 42 på 10/9 af dagpengemaksimum  

 efter skat.
Forslaget skønnes at medføre en mindreudgift på ca. 5 mio. kr.
Det  

 forudsættes, at halvdelen af de kontanthjælpsmodtagere, hvis udmålte hjælp er  

 større end loftet, vil kunne overskride loftet.
Mindreudgifterne som følge af  

 dette forslag vil blive reduceret p.g.a. samspil med de øvrige forslag til  

 ændring af kontanthjælpsreglerne.
 i. ad pkt. 13. Staten kan yde refusion til kommunerne til udgifter til  

 særlige ordninger for beskæftigelse eller uddannelse af personer, der  

 modtager kontanthjælp efter § 37.
Forslaget er økonomisk neutralt for det offentlige.
For staten betyder  

 forslaget merudgifter og for kommunerne tilsvarende mindreudgifter.
Den  

 maksimale merudgift som følge af dette forslag for staten, d.v.s. hvis  

 bemyndigelsen til at yde refusion til kommunerne udnyttes maksimalt, kan  

 skønsmæssigt beregnes til ca. 70 mio. kr.
I skønnet over de samlede mindreudgifter for det offentlige er der taget  

 hensyn til samspillet mellem de enkelte forslag.
Dette samspil skønnes at  

 reducere de samlede mindreudgifter med ca. 30 mio. kr.
 De samlede økonomiske konsekvenser af lovforslaget for det offentlige, for  

 staten og for kommunerne i 1989.
Bemærkninger til lovforslagets enkelte bestemmelser Til § 1 Til nr. 1.
 Forslaget skal ses i sammenhæng med forslaget til ændring af § 40, stk. 1,  

 nr. 1, om fastlæggelse af »rådighedsbegrebet« i bistandslovens  

 forstand, jf. bemærkningerne til forslagets nr. 11.
 Til nr. 2.
 Ændringen er en konsekvens af ændringen af § 37, stk. 2, 2. pkt. om  

 indførelse af en samlet ydelse til unge svarende til SU-stipendiesatserne,  

 jf. bemærkningerne til forslagets nr. 3.
 Til nr. 3.
 Regeringen finder en harmonisering af ydelser til unge i den normale  

 »studiealder«, d.v.s. indtil ca. 23 årsalderen, ønskelig.
 Det foreslås derfor, at de særlige ungesatser for grundydelse i  

 bistandslovens § 37, stk. 2, 2. pkt. ophæves, og at der i stedet for til unge  

 ikke-forsørgere under 23 år ydes hjælp med en samlet ydelse svarende til  

 SU-stipendiesatser for henholdsvis hjemmeboende og udeboende.
 SU-stipendiesatserne er pr. 1. august 1988 for hjemmeboende 1.833 kr. pr.  

 måned og for udeboende 3.000 kr. pr. måned.
Efter de gældende regler får unge hjemmeboende kontanthjælpsmodtagere en  

 grundydelse på 1.402 kr. pr. måned (pr. 1. juli 1988). Der ydes kun i  

 undtagelsestilfælde boligtillæg til hjemmeboende.
Grundydelsen til udeboende  

 er pr. 1. juli 1988 på 1.954 kr. pr. måned.
Hertil ydes et boligtillæg, der  

 skal dække de faktiske boligudgifter, herunder vand, varme, el. og andre  

 løbende udgifter med tilknytning til boligen.
 Den foreslåede ændring vil således betyde en forbedring for de  

 hjemmeboende kontanthjælpsmodtagere, medens det for de udeboende vil afhænge  

 af boligudgifterne, om der bliver tale om uændrede forhold, eller højere  

 eller lavere disponibelt beløb end i forhold til de gældende regler.
Der foreslås desuden en anden justering af »ungereglerne«,  

 således at betingelsen for, at en ungs tidligere indtjening kan bringe  

 pågældende over på den hjælp, der ydes til personer over 23 år, ændres, så at  

 indtjeningen skal have strakt sig over en periode på 3 måneder.
Begrundelsen  

 herfor er, at indtjeningen bør have haft en sådan varighed, at den kan anses  

 for at have udgjort et egentligt forsørgelsesgrundlag.
Efter regeringens  

 opfattelse er det ikke rimeligt, at et kortvarigt feriejob på f.eks. 1 måned  

 umiddelbart kan bringe den unge ud af »unge-ydelsen«.
 Endelig foreslås det - navnlig af administrative grunde - at indtægtens  

 størrelse skal være den samme for udeboende og hjemmeboende unge.
Til nr. 4 I forbindelse med indførelsen af de faste kontanthjælpsregler pr. 1. juli  

 1987 skete der en væsentlig forhøjelse af børnetillæggene, således at der for  

 det ældste barn i hjemmet udbetales et beløb svarende til 2 x normalbidraget  

 og for det eller de øvrige børn et beløb svarende til 5/3 af normalbidraget.
 Forhøjelsen af børnetillægget har betydet, at hjælpen til familier med  

 mere end to børn kan overstige dagpengebeløbet, og at der kan blive tale om  

 at yde supplerende kontanthjælp til maksimale dagpenge.
 Dette kan bidrage til, at visse kontanthjælpsmodtagere mister motivationen  

 for en tilbagevenden til arbejdsmarkedet, idet der kan blive tale om en  

 nedgang i det beløb, der reelt er til disposition for familien.
 Det foreslås derfor, at børnetillægget for det første barn nedsættes til  

 det tillæg, svarende til 5/3 af normalbidraget, som gælder for de øvrige  

 børn.
 Derimod fastholdes den hidtidige regulering af børnetillægget, d.v.s. at  

 tillægget reguleres på samme måde som normalbidraget.
 Pr. 1. juli 1988 udgør det almindelige børnetillæg 1.027 kr. pr. måned.
 Forslaget indebærer en mindre administrativ lettelse, da der ikke længere  

 skal sondres mellem det ældste barn i hjemmet og de øvrige børn.
 Til nr. 5.
Efter de gældende regler kan den samlede hjælp ydes uden begrænsninger af  

 hidtidige indtægter forudsat, at summen af grundydelse, boligtillæg og  

 børnetillæg ikke overstiger dagpengemaksimum med fradrag for skat.
Overstiger  

 grundydelsen og tillæggene dagpengemaksimum, er det en forudsætning for, at  

 den højere hjælp kan ydes, at ansøgerens hidtidige indtægter giver grundlag  

 herfor.
I givet fald kan hjælpen dog ikke overstige en grænse, der svarer til  

 90 pct. af den hidtidige indtægt i den seneste kalendermåned - eventuelt de  

 seneste tre kalendermåneder.
Med forslaget indføres et lavere grænsebeløb, således at den samlede hjælp  

 kan udgøre 5.200 kr. månedlig for enlige og det dobbelte for ægtefæller,  

 medmindre de hidtidige indtægter giver grundlag for at overskride  

 grænsebeløbet.
Grænsebeløbet er i lovforslagets § 37, stk. 5, beregnet til  

 4.916 kr., svarende til niveau januar 1987. Forslaget vil medvirke til en  

 sænkning af det generelle kontanthjælpsniveau i forhold til dagpengene og  

 mindstelønnen på arbejdsmarkedet.
Forslaget vil til en vis grad afhjælpe det  

 forhold, at kontanthjælpen til ægtefæller, hvoraf den ene har været  

 hjemmearbejdende, kan blive højere end ægtefællernes hidtidige samlede  

 indtægt.
 Efter forslaget vil hjælpen som nævnt ovenfor fortsat kunne overskride  

 grænsebeløbet på 5.200 kr. månedlig, såfremt de hidtidige indtægter giver  

 grundlag herfor.
Efter forslaget ophører den hidtidige binding til reglerne om  

 arbejdsløshedsdagpenge.
Som konsekvens heraf stilles der også forslag om, at  

 grænsebeløbet fremtidig reguleres på samme måde som grundydelserne.
 Til nr. 6.
 Forslaget er en konsekvens af, at grænsebeløbet i § 37, stk. 5, foreslås  

 frigjort fra reglerne om arbejdsløshedsdagpenge og erstattes af et  

 grænsebeløb på 5.200 kr. pr. måned.
 Med forslaget sikres det, at grundydelserne og grænsebeløbet i § 37 bliver  

 reguleret med den procent, der bliver fastsat på finansloven for det  

 pågældende år.
 Til nr. 7.
Da ydelserne til unge ikke-forsørgere, jf. forslagets nr. 3 om ændring af  

 § 37, stk. 2, 2. pkt., foreslås harmoniseret med SU-stipendiesatserne, følger  

 det som en konsekvens, at ydelserne må reguleres som SU-satserne.
De  

 SU-satser, som er nævnt i bemærkningerne til forslagets nr. 3, reguleres i  

 støtteårene efter 1988-89 på grundlag af reguleringspristallet for januar  

 forud for de enkelte støtteår, jf. i øvrigt § 6 i lov om statens  

 uddannelsesstøtte.
 Til nr. 8.
 Ifølge bistandslovens § 37, stk. 7, reguleres satserne for kontanthjælpens  

 grundydelser een gang årlig (pr. 1. juli) med en procent, der fastsættes på  

 finansloven for det pågældende år.
Ved forslaget om at undlade reguleringen pr. 1. juli l989 fastfryses  

 satserne for grundydelsen og det foreslåede nye grænsebeløb i en 1-årig  

 periode med det formål at skabe »luft« op til lavtlønnen på  

 arbejdsmarkedet og til niveauet for arbejdsløshedsdagpengene.
Forslaget kan  

 medvirke til at gøre det mere attraktivt for kontanthjælpsmodtagere at  

 forsøge at komme ud af den passive forsørgelse med kontanthjælpsydelser.
 Til nr. 9 og 10.
 Med henblik på at skabe en motivation for kontanthjælpsmodtagere, der har  

 været ledige i nogen tid, til selv at skaffe sig arbejde og komme i gang igen  

 - måske i første omgang ved arbejde af begrænset eller evt. uregelmæssigt  

 omfang - foreslås det at fravige princippet i § 38, stk. 1, om, at alle  

 indtægter fratrækkes i kontanthjælpen for kontanthjælpsmodtagere, der har  

 fået hjælp i en sammenhængende periode på 3 måneder eller mere.
 Når muligheden for at tjene noget ved siden af kontanthjælpen foreslås  

 givet relativt tidligt i et kontanthjælpsforløb, er det ud fra erfaringer i  

 kommunerne og en undersøgelse, som Socialforskningsinstituttet har foretaget,  

 hvorefter en række negative virkninger af ledighed gennemgående begynder at  

 sætte ind efter ca. 3 måneders forløb og herefter forstærkes.
 Der foreslås en månedlig beløbsbegrænsning, en samlet beløbsbegrænsning og  

 en tidsmæssig begrænsning.
Den månedlige begrænsning foreslås sat til 1.000 kr. efter skat, den  

 samlede begrænsning til 6.000 kr. og den tidsmæssige begrænsning til 6  

 sammenhængende måneder i eet samlet kontanthjælpsforløb.
Muligheden skal  

 altså kun gives een gang i et forløb.
 Når der foreslås en månedlig begrænsning er det for at undgå en fristelse  

 til hurtigt at tjene det samlede maksimumsbeløb til et kortsigtet formål,  

 hvilket ikke vil give den vedligeholdelse af en vis arbejdsrytme i  

 dagligdagen, som forslaget tilsigter.
 Det »fradragsfri« beløb pr. måned er sat relativt højt, fordi  

 frikommuneforsøg med et fradragsfrit beløb på omkring 300 kr. efter skat  

 nærmest ingen effekt har haft.
 Den samlede begrænsning og den tidsmæssige begrænsning er sat for at  

 mindske risikoen for, at nogen indretter sig på en tilværelse på kontanthjælp  

 med biindtægter.
 Hvis en kontanthjælpsmodtager en tid klarer sig selv uden hjælp og  

 herefter igen får behov for hjælp, begynder en ny kontanthjælpsperiode, og  

 der bliver så mulighed for igen - efter 3 måneder - at komme ind under den  

 foreslåede regel.
Da der kun findes meget beskedne erfaringer med ordninger, som giver  

 kontanthjælpsmodtagere ret til fradragsfri indtægter, lægger regeringen vægt  

 på, at denne nyordning nøje bliver fulgt i begyndelsen.
Det foreslås derfor,  

 at der på grundlag af erfaringerne med reglen om kontanthjælpsmodtageres  

 begrænsede ret til fradragsfri indtægter fremsættes forslag til revision af  

 ordningen inden udgangen af 199l.
 Til nr. 11.
I en afgørelse truffet den 10. december 1986 har Den Sociale Ankestyrelse  

 ændret en afgørelse fra et amtsankenævn om tilbagebetaling af kontanthjælp  

 efter bistandslovens § 26, stk. 1, nr. 1, for en person, der ikke ville  

 påtage sig et henvist arbejde.
Ankestyrelsen har begrundet afgørelsen med, at  

 pågældende var »henvist« til dette arbejde og ikke havde fået det  

 »anvist«.
 I forbindelse med et udvalgsarbejde i foråret 1988 til opfølgning af den  

 socialpolitiske redegørelse om bl.a. en intensivering af indsatsen for at få  

 kontanthjælpsmodtagere ud af den passive forsørgelse har repræsentanter for  

 kommunerne fremhævet den omtalte afgørelse som en væsentlig barriere for  

 arbejdet med at aktivere kontanthjælpsmodtagere.
 Erfaringer vises, at der kan være behov for en stærkere markering af  

 tilskyndelsen til at gå i gang med et arbejde eller beskæftigelsesfremmende  

 foranstaltninger, herunder uddannelse.
 Da anvisning af arbejde på det almindelige arbejdsmarked ofte ikke kan ske  

 i en første aktiveringsfase, findes det derfor nødvendigt at fastlægge  

 området for arbejde og aktiviteter, som kontanthjælpsmodtagere er forpligtet  

 til at gå ind i.
Forslaget indebærer, at en kontanthjælpmodtager vil være forpligtet til at  

 påtage sig et rimeligt tilbud om arbejde, uanset om arbejdet er anvist eller  

 henvist, og uanset om det er arbejde på det almindelige arbejdsmarked uden  

 tilskud til arbejdsgiveren eller om det er arbejde, der tilbydes i henhold  

 til f.eks. arbejde med løntilskud efter lov om beskæftigelsesmuligheder for  

 unge m.v., beskæftigelsesprojekter eller arbejdstilbud efter lov om  

 arbejdstilbud til ledige.
Kontanthjælpsmodtageren skal ligeledes tage imod  

 tilbud om beskæftigelsesfremmende foranstaltninger, herunder  

 uddannelsestilbud, som vil kunne medvirke til at bedre den pågældendes  

 fremtidige erhvervsmuligheder.
Konsekvensen af ikke at tage imod disse tilbud  

 vil være, at der ikke kan ydes kontanthjælp, så længe tilbuddet fortsat står  

 åbent.
Når tilbuddet ikke længere står åbent (senere er bortfaldet), kan det  

 sociale udvalg træffe beslutning om tilbagebetaling efter bistandslovens §  

 26, stk. 1, nr. 1.
 Til nr. 12.
 Det foreslås at indføre et loft over § 42-hjælpen, således at den samlede  

 hjælp kan ydes uden begrænsninger af de hidtidige indtægter under  

 forudsætning af, at summen af grundydelse, boligtillæg og børnetillæg ikke  

 overstiger det beløb, som udgør 10/9 af højeste dagpenge efter § 47 i lov om  

 arbejdsformidling og arbejdsløshedsforsikring m.v. med fradrag for skat af  

 dette beløb.
Overstiger den beregnede hjælp dette niveau, kan der udbetales en højere  

 hjælp, hvis ansøgerens hidtidige indtægter giver grundlag herfor.
Hjælpen kan  

 dog ikke overstige 90 pct. af ansøgerens hidtidige indtægter.
Der henvises  

 til bemærkningerne til forslaget under nr. 5.
Baggrunden for at indføre et loft over § 42-hjælpen er at undgå, at visse  

 familier med et højt samlet beregningsniveau modtager en væsentlig større  

 støtte i kontanthjælp under et revalideringsforløb, end hvad de vil kunne  

 forvente at tjene (netto) på arbejdsmarkedet.
Grænsen på 10/9 af  

 dagpengemaksimum skal ses som udtryk for den lønindtægt, der berettiger til  

 højeste dagpenge.
Med den gennemsnitlige kommunale skatteprocent udgør 10/9  

 af dagpengemaksimum efter skat 82.235 kr. (pr. 1. januar 1989).
 De særlige uddannelses- og/eller handicapbetingede udgifter holdes uden  

 for loftet.
 Til nr. 13.
 Som led i regeringens målsætning med hensyn til at tage særlige  

 initiativer for at få kontanthjælpsmodtagere ud af den passive forsørgelse  

 foreslås det, at socialministeren kan tillade, at en kommune får overført  

 statens besparelser på kontanthjælpsområdet, når der etableres særlige  

 beskæftigelses- og uddannelsesordninger for ledige kontanthjælpsmodtagere.
 Det overordnede mål for sådanne projekter er at forbedre  

 beskæftigelsesmuligheder for ledige kontanthjælpsmodtagere.
Hensigten er, at alle ledige, der har været tilmeldt arbejdsformidlingen  

 som arbejdsledige i en vis kortere periode, skal have tilbudt en  

 beskæftigelsesmæssig eller uddannelsesmæssig foranstaltning.
Der udbetales  

 løn eller kursusgodtgørelse efter reglerne i lov om beskæftigelsesmuligheder  

 for unge m.v.
Efter de gældende regler ophører kontanthjælp efter bistandsloven, hvis  

 pågældende overgår til foranstaltninger, der finansieres af kommunens afsatte  

 beskæftigelsesmidler efter lov om beskæftigelsesmuligheder for unge m.v. i  

 kommuner og amtskommuner.
Hvis en kommune - som led i den foreslåede  

 forsøgsordning - af egne midler herudover udvider aktiviteten på de nævnte  

 foranstaltninger og overfører kontanthjælpsmodtagere til ordningen, sparer  

 staten refusionsbeløbet af kontanthjælpen for den periode, hvor den  

 pågældende deltager i projektet.
 Det foreslås derfor, at bistandslovens § 133 kan fraviges, således at  

 socialministeren bemyndiges til at fastsætte nærmere regler for en overførsel  

 af statens besparelse til de kommuner, der har fået tilladelse til projektet  

 af socialministeren.
Den statslige refusion udgør 50 pct. af udgifter til en gennemsnitlig  

 kontanthjælpsmodtager for den periode, hvori pågældende deltager i  

 foranstaltningen.
Ordningen svarer til den forsøgshjemmel, der findes i  

 frikommunelovens § 35.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 171 af 25. marts 1987,  

 som ændret ved lov nr. 213 af 10. april 1987, lov nr. 391 af 10. juni 1987,  

 lov nr. 870 af 23. december 1987, § 4 i lov nr. 128 af 12. marts 1988 og § 2  

 i lov nr. 353 af 1. juli 1988, foretages følgende ændringer:
 1. § 26, stk. 1, nr. 1, affattes således:
»1) når der må ydes en person hjælp på grund af pågældendes  

 uforsvarlige økonomi, ubegrundede opgivelse af et arbejde eller  

 beskæftigelsesfremmende foranstaltning, nægtelse af at påtage sig et rimeligt  

 tilbud om arbejde eller af at deltage i beskæftigelsesfremmende  

 foranstaltninger,» § 26. Det sociale udvalg kan træffe beslutning om tilbagebetaling.
1) når der må ydes en person hjælp på grund af pågældendes uforsvarlige  

 økonomi, ubegrundede opgivelse af et arbejde eller nægtelse af at påtage sig  

 anvist arbejde, 2) når der må ydes en person hjælp, fordi den pågældende eller ægtefællen  

 er indblandet i en kollektiv arbejdsstrid, 3) når der på det tidspunkt, da der søges hjælp på grund af økonomisk  

 trang, foreligger forhold, der viser, at pågældende i løbet af kortere tid  

 vil være i stand til at tilbagebetale hjælpen, 4) når en person, der har modtaget hjælp, senere får udbetalt en  

 erstatning, et underholdsbidrag eller lignende, der dækker samme tidsrum og  

 samme formål som den udbetalte hjælp.
 2. I § 37, stk. 1, indsættes efter »børnetillæg«: »,  

 jf. dog stk. 2, 2. pkt.«.
 3. I § 37, stk. 2, ophæves 2. og 3. pkt. og i stedet indsættes  

 efter 1. pkt.:
»Til unge under 23 år, der ikke har forsørgelsespligt over for  

 ægtefælle eller børn, ydes en samlet hjælp til underhold og boligudgifter,  

 svarende til stipendier for henholdsvis hjemmeboende og udeboende efter lov  

 om statens uddannnelsesstøtte.
Hvis den unge i en sammenhængende periode på 3  

 måneder har haft månedlige indtægter, der overstiger stipendiesatsen for  

 udeboende, ydes dog hjælp efter reglerne for personer over 23 år.
Unge  

 gravide, der har passeret 12. svangerskabsuge, får også hjælp efter reglerne  

 for personer over 23 år.« 4. § 37, stk. 4, 2. pkt., ophæves.
 5. § 37, stk. 5, affattes således:
» Stk. 5. Den samlede hjælp kan højst udgøre 90 pct. af den  

 hidtidige indtægt.
Dette gælder dog ikke, hvis den samlede hjælp udgør 4.916  

 kr. månedlig eller mindre.
Hvis den samlede hjælp overstiger dette beløb, og  

 90 pct. af pågældendes hidtidige indtægter ligger under 4.916 kr., udgør  

 hjælpen 4.916 kr. månedlig.
Ved hidtidig indtægt forstås indtægten i den  

 seneste kalendermåned.
Hvis dette beløb i det enkelte tilfælde ikke er et  

 rimeligt udtryk for ansøgerens indtjeningsevne, anvendes i stedet den  

 gennemsnitlige indtægt i de seneste 3 kalendermåneder.« 6. I § 37, stk. 7, 1. pkt., indsættes efter »stk. 2«:  

 »og 5«.
 7. I § 37, stk. 7, indsættes efter 1. pkt. som nyt pkt.:
»De særlige ydelser til unge under 23 år reguleres som stipendier  

 efter lov om statens uddannelsesstøtte.« 8. I § 37 indsættes efter stk. 7 som nyt stykke:
» Stk. 8. Den årlige regulering efter stk. 7, 1. pkt.,  

 foretages ikke i 1989.« § 37. Til en person, der på grund af ændringer i sine forhold er afskåret  

 fra at skaffe det fornødne til sit eget eller familiens underhold, ydes der  

 efter dette kapitel kontanthjælp, der består af en grundydelse, et  

 boligtillæg og et børnetillæg.
Stk. 2. Grundydelsen udgør 2.579 kr. månedlig for enlige og det dobbelte  

 for ægtepar.
For unge under 23 år, der ikke har forsørgelsespligt over for  

 ægtefælle eller børn, udgør grundydelsen dog 1.325 kr. månedlig for  

 hjemmeboende og 1.847 kr. månedlig for udeboende, såfremt de ikke hidtil har  

 haft indtægter, der overstiger disse grundydelser.
Unge gravide, der har  

 passeret 12. svangerskabsuge, får grundydelse efter 1. pkt.
Når der er ydet  

 hjælp i en sammenhængende periode på 9 måneder, udgør grundydelsen efter 1.  

 pkt. 2.269 kr. månedlig, medmindre det kan godtgøres, at pågældende i den  

 nærmeste fremtid vil være i stand til at klare sig selv.
Stk. 3. Boligtillægget ydes til dækning af enten husleje efter fradrag af  

 tilskud efter boliglovgivningen eller terminsydelser vedrørende fast ejendom.  

 Boligtillægget skal endvidere dække vand, varme, gas, elektricitet, ydelser  

 vedrørende boligindskudslån og lignende løbende udgifter, der har tilknytning  

 til boligen.
For personer, der har fælles husførelse med andre end en  

 ægtefælle, beregnes boligtillægget som udgangspunkt med lige andele til hver  

 af parterne.
Hvis de pågældende i fællesskab ejer en fast ejendom, beregnes  

 tillægget dog forholdsmæssigt efter de tingslyste andele.
Hvis boligudgiften  

 efter en samlet bedømmelse af familiens størrelse og forhold i øvrigt skønnes  

 at være for høj og der kan fremskaffes en rimelig og billigere bolig, udgør  

 udgifterne til denne grundlaget for boligtillægget.
Der kan ikke ydes hjælp  

 til den del af boligudgiften, der er påtaget med henblik på at få den dækket  

 af kontanthjælp.
De årlige udgifter omregnes til eet månedligt beløb, der  

 ydes sammen med grundydelsen.
Stk. 4. Børnetillægget udgør et månedligt beløb svarende til 5/3 af  

 normalbidraget for hvert barn under 18 år.
For det ældste barn i hjemmet  

 forhøjes beløbet til det dobbelte af normalbidraget.
Betaler ansøgeren  

 underholdsbidrag til barnet, eller er bidraget på tidspunktet for hjælpens  

 udbetaling udlagt forskudsvis af det offentlige, udgør børnetillægget samme  

 beløb som det fastsatte bidrag, dog højest normalbidraget.
Hvis personer, der  

 har fælles husførelse med andre end en ægtefælle, har fælles børn, fradrages  

 et beløb i børnetillægget svarende til normalbidraget, hvis kun den ene  

 person modtager kontanthjælp.
 Der ydes ikke børnetillæg, hvis barnet er anbragt uden for hjemmet efter  

 denne lov eller er i stand til at forsørge sig selv ved egne indtægter.
Stk. 5. Den samlede hjælp kan højst udgøre 90 pct. af den hidtidige  

 indtægt.
Dette gælder dog ikke, hvis den samlede hjælp er mindre end eller  

 svarer til det beløb, der udbetales som højeste dagpenge efter § 47 i lov om  

 arbejdsformidling og arbejdsløshedsforsikring m.v. med fradrag for skat af  

 dette beløb.
Hvis den samlede hjælp overstiger dagpengenes højeste beløb med  

 fradrag af skat og 90 pct. af pågældendes hidtidige indtægter ligger under  

 dette beløb, udbetales en hjælp svarende til dagpengenes højeste beløb efter  

 fradrag af skat.
Ved beregning af skatten lægges det til grund, at personen  

 alene beskattes af dagpengebeløbet.
Ved hidtidig indtægt forstås indtægten i  

 den seneste kalendermåned.
Hvis dette beløb i det enkelte tilfælde ikke er et  

 rimeligt udtryk for ansøgerens indtjeningsevne, anvendes i stedet den  

 gennemsnitlige indtægt i de seneste 3 kalendermåneder.
 Stk. 6. Socialministeren kan fastsætte regler om hjælp til personer, der  

 aftjener civil værnepligt eller værnepligt ved bistandsarbejde i  

 udviklingslandene, og personer, der opholder sig i institutioner under  

 Kriminalforsorgen.
 Stk. 7. De beløb, der er nævnt i stk. 2, reguleres een gang årlig med en  

 procent, der fastsættes på finansloven for det pågældende år.  

 Socialministeren bekendtgør størrelsen af de regulerede beløb.
9. I § 38, stk. 1, 1. pkt., indsættes efter »ægtefællens  

 indtægter«: », jf. dog stk. 5 og 7.« 10. I § 38 indsættes efter stk. 4 som nye stykker:
» Stk. 5. Personer, der har modtaget kontanthjælp i en  

 sammenhængende periode på 3 måneder eller derover, kan have arbejdsindtægter  

 på indtil 1.000 kr. pr. måned efter skattetræk, uden at der sker fradrag i  

 kontanthjælpen, dog maksimalt 6.000 kr.
Denne mulighed for fradragsfri  

 indtægter er begrænset til i alt 6 sammenhængende måneder.
Det fradragsfri  

 beløb kan optjenes pr. voksen kontanthjælpsmodtager i husstanden.
Stk. 6. Forslag til revision af ordningen i stk. 5 skal fremsættes for  

 Folketinget inden udgangen af 199l.« Stk. 5 og 6 bliver herefter stk. 7 og 8.
§ 38. I den beregnede, samlede kontanthjælp, jf. § 37, fradrages  

 pågældendes og ægtefællens indtægter.
Forinden nedsættes indtægterne dog med  

 de nødvendige udgifter til arbejdsredskaber og -beklædning samt til transport  

 i forbindelse med erhvervelse af indtægterne.
Feriegodtgørelse efter  

 ferielovgivningen skal fradrages i kontanthjælpen, når ferien holdes, og der  

 kan kun foretages fradrag svarende til kontanthjælpen for det antal dage, som  

 feriegodtgørelsen er bestemt til at dække.
 Stk. 2. Fradrag i hjælpen efter stk. 1 og begrænsning af hjælpen efter §  

 37, stk. 5, medfører en forholdsmæssig nedsættelse af de beløb, der skal  

 tilbagebetales efter § 25, stk. 1.
Stk. 3. Invaliditetsydelse og invaliditetsbeløb efter lov om social  

 pension skal ikke fradrages.
Det samme gælder erstatninger for varigt meen,  

 indtægter, der hidrører herfra, og godtgørelse for ikke-økonomisk skade.
Stk. 4. Der foretages ikke fradrag i kontanthjælpen for ydelser fra  

 godkendte sociale fonde, stiftelser, foreninger m.v., der er fritaget for  

 beskatning hos modtagerne, jf. ligningslovens § 7, litra z.
Der foretages  

 heller ikke fradrag for værdien af kost m.v. under midlertidig indlæggelse på  

 sygehus eller lignende behandlingsinstitution eller for offentlig støtte til  

 højskoleophold.
Hvis sygehusopholdet bliver af mere end 6 måneders varighed,  

 kan der foretages fradrag i grundydelsen svarende til den besparelse, der er  

 en følge af indlæggelsen.
 Stk. 5. Ved beregningen af hjælpen ses der bort fra halvdelen af den  

 godtgørelse, som udbetales deltagere i produktionsskoler efter lov om  

 produktionsskoler, vejledningskurser efter lov om ungdomsvejledning og visse  

 uddannelsesforanstatninger og erhvervsmæssige introduktionskurser for unge  

 efter lov om arbejdsmarkedsuddannelser.
 Stk. 6. Ved beregningen af hjælpen ses der bort fra indtægter hos børnene.  

 Indtægter fra bidrag til børnenes underhold efter lov om børns retsstilling  

 og særlige børnetilskud efter børnetilskudsloven fradrages i børnetillægget  

 efter § 37, stk. 4.
 11. § 40, stk. 1, nr. 1, affattes således:
»1) når den pågældende ikke har et rimeligt tilbud om arbejde eller  

 deltagelse i beskæftigelsesfremmende foranstaltninger,» § 40. Ydelse af hjælp forudsætter, at såvel den, der søger hjælpen, som  

 ægtefællen har udnyttet sine arbejdsmuligheder.
Dette kan f.eks. anses for  

 godtgjort, 1) når den pågældende ikke har et rimeligt tilbud om arbejde, eller det er  

 attesteret af arbejdsformidlingen, at der ikke kan anvises pågældende  

 arbejde, 2) når det er attesteret af en læge, at pågældende er uarbejdsdygtig på  

 grund af sygdom, eller at en fortsættelse af det hidtidige arbejde vil  

 medføre risiko for forringelse af pågældendes helbred, 3) når pågældende ikke kan påtage sig indtægtsgivende arbejde af hensyn  

 til en uddannelse eller omskoling, der er begyndt eller fortsat efter  

 tilskyndelse fra det sociale udvalg, jf. § 42, 4) når en forsørger ikke kan påtage sig indtægtsgivende arbejde på grund  

 af pasning af børn og det sociale udvalg ikke kan anvise anden  

 pasningsmulighed, eller 5) når den ene ægtefælle er afskåret fra indtægtsgivende arbejde af en af  

 de årsager, der er nævnt under nr. 1-3, og den anden ægtefælle i længere tid  

 ikke har haft sådant arbejde, navnlig af hensyn til børnenes pasning.
 12. § 42, stk. 23. pkt., affattes således:
»Bestemmelsen i § 37, stk. 2, 5. pkt., finder ikke anvendelse, og  

 grænsebeløbet i § 37, stk. 5, 2. og 3. pkt., erstattes af det beløb, som  

 svarer til 10/9 af højeste dagpengesats efter § 47 i lov om arbejdsformidling  

 og arbejdsløshedsforsikring m.v. med fradrag for skat af dette beløb.« § 42. Når det må anses for påkrævet af hensyn til en persons mulighed for  

 fremtidig at klare sig selv og sørge for sin familie, kan der ydes pågældende  

 hjælp til uddannelse og erhvervsmæssig optræning eller omskoling i det  

 omfang, der ikke kan ydes tilskud hertil af Statens Uddannelsesstøtte eller  

 efter andre regler uden for den sociale lovgivning.
Stk. 2. Når der er truffet beslutning efter stk. 1, beregnes hjælpen efter  

 reglerne i § 37. Dog udgør grundydelsen til unge under 23 år altid 2.579 kr.  

 månedlig.
Bestemmelserne i § 37, stk. 2, 4. pkt., og stk. 5, finder ikke  

 anvendelse.
Ud over grundydelse, boligtillæg og børnetillæg kan der ydes  

 hjælp til de særlige udgifter, der er en følge af uddannelsen eller  

 handicappet.
 13. I § 138 a indsættes som stk. 2:
»Stk. 2. Socialministeren kan efter indstilling fra  

 kommunalbestyrelsen tillade, at der ydes refusion fra staten til udgifter til  

 en ekstraordinær udvidelse af indsatsen med hensyn til at få personer, der  

 modtager kontanthjælp efter § 37, i beskæftigelse eller uddannelse.
Det skal  

 tilstræbes, at refusionen ikke overstiger det beløb, der skulle ydes som  

 refusion efter § 133, stk. 1, til udgifter vedrørende § 37, såfremt den  

 pågældende kommune ikke havde iværksat særlige ordninger for beskæftigelse  

 eller uddannelse.« § 138 a.
Socialministeren kan efter indstilling fra kommunalbestyrelsen  

 tillade, at det sociale udvalg i en forsøgsperiode yder hjælp efter regler,  

 der fraviger bestemmelserne i § 37, såfremt reglerne er godkendt af  

 socialministeren.
Efter 2. behandling den 15. december 1988 § 1 I lov om social bistand, jf. lovbekendtgørelse nr. 171 af 25. marts 1987,  

 som ændret ved lov nr. 213 af 10. april 1987, lov nr. 391 af 10. juni 1987,  

 lov nr. 870 af 23. december 1987, § 4 i lov nr. 128 af 12. marts 1988 og § 2  

 i lov nr. 353 af 1. juli 1988, foretages følgende ændringer:
 1. § 26, stk. 1, nr. 1, affattes således:
 »1) når der må ydes en person hjælp på grund af pågældendes  

 uforsvarlige økonomi, ubegrundede opgivelse af et arbejde eller  

 beskæftigelsesfremmende foranstaltning, nægtelse af at påtage sig et rimeligt  

 tilbud om arbejde eller af at deltage i beskæftigelsesfremmende  

 foranstaltninger,».
2. I § 37, stk. 1, indsættes efter »børnetillæg«: »,  

 jf. dog stk. 2, 2. pkt.« 3. I § 37, stk. 2, ophæves 2. og 3. pkt., og i stedet  

 indsættes efter 1. pkt.:
»Til unge under 23 år, der ikke har forsørgelsespligt over for  

 ægtefælle eller børn, ydes en samlet hjælp til underhold og boligudgifter  

 svarende til stipendier for henholdsvis hjemmeboende og udeboende efter lov  

 om Statens Uddannelsesstøtte.
Hvis den unge i en sammenhængende periode på 3  

 måneder har haft månedlige indtægter, der overstiger stipendiesatsen for  

 udeboende, ydes dog hjælp efter reglerne for personer over 23 år.
Unge  

 gravide, der har passeret 12. svangerskabsuge, får også hjælp efter reglerne  

 for personer over 23 år.« 4. § 37, stk. 4, 2. pkt., ophæves.
 5. § 37, stk. 5, affattes således:
» Stk. 5. Den samlede hjælp kan højst udgøre 90 pct. af den  

 hidtidige indtægt.
Dette gælder dog ikke, hvis den samlede hjælp udgør 4.916  

 kr. månedlig eller mindre.
Hvis den samlede hjælp overstiger dette beløb og  

 90 pct. af pågældendes hidtidige indtægter ligger under 4.916 kr., udgør  

 hjælpen 4.916 kr. månedlig.
Ved hidtidig indtægt forstås indtægten i den  

 seneste kalendermåned.
Hvis dette beløb i det enkelte tilfælde ikke er et  

 rimeligt udtryk for ansøgerens indtjeningsevne, anvendes i stedet den  

 gennemsnitlige indtægt i de seneste 3 kalendermåneder.« 6. I § 37, stk. 7, 1. pkt., indsættes efter »stk. 2«:  

 »og 5«.
 7. I § 37, stk. 7, indsættes efter 1. pkt. som nyt punktum:
»De særlige ydelser til unge under 23 år reguleres som stipendier  

 efter lov om Statens Uddannelsesstøtte.« 8. I § 37 indsættes efter stk. 7 som nyt stykke:
»Stk. 8. Den årlige regulering efter stk. 7, 1. pkt., foretages ikke  

 i 1989.« 9. I § 38, stk. 1, 1. pkt., indsættes efter »ægtefællens  

 indtægter«: », jf. dog stk. 5 og 7«.
 10. I § 38 indsættes efter stk. 4 som nye stykker:
» Stk. 5. Personer, der har modtaget kontanthjælp i en  

 sammenhængende periode på 3 måneder eller derover, kan have arbejdsindtægter  

 på indtil 1.000 kr. pr. måned efter skattetræk, uden at der sker fradrag i  

 kontanthjælpen, dog maksimalt 6.000 kr.
Denne mulighed for fradragsfri  

 indtægter er begrænset til i alt 6 sammenhængende måneder.
Det fradragsfri  

 beløb kan optjenes pr. voksen kontanthjælpsmodtager i husstanden.
Stk. 6. Forslag til revision af ordningen i stk. 5 skal fremsættes for  

 Folketinget inden udgangen af 199l.« Stk. 5 og 6 bliver herefter stk. 7 og 8.
 11. § 40, stk. 1, nr. 1, affattes således:
 »1) når den pågældende ikke har et rimeligt tilbud om arbejde eller  

 deltagelse i beskæftigelsesfremmende foranstaltninger,».
 12. § 42, stk. 2, 3. pkt., affattes således:
»Bestemmelsen i § 37, stk. 2, 5. pkt., finder ikke anvendelse, og  

 grænsebeløbet i § 37, stk. 5, 2. og 3. pkt., erstattes af det beløb, som  

 svarer til 10/9 af højeste dagpengesats efter § 47 i lov om arbejdsformidling  

 og arbejdsløshedsforsikring m.v. med fradrag for skat af dette beløb.« 13. I § 138 a indsættes som stk. 2:
»Stk. 2. Socialministeren kan efter indstilling fra  

 kommunalbestyrelsen tillade, at der ydes refusion fra staten til udgifter til  

 en ekstraordinær udvidelse af indsatsen med hensyn til at få personer, der  

 modtager kontanthjælp efter § 37, i beskæftigelse eller uddannelse.
Det skal  

 tilstræbes, at refusionen ikke overstiger det beløb, der skulle ydes som  

 refusion efter § 133, stk. 2, til udgifter vedrørende § 37, såfremt den  

 pågældende kommune ikke havde iværksat særlige ordninger for beskæftigelse  

 eller uddannelse.« § 2 Loven træder i kraft den 1. april 1989.
