Skriftlig fremsættelse (22. februar 2006) Ministeren for  

 ligestilling  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov  

 om ændring af lov om ligestilling af kvinder  

 og mænd (Kommunale og regionale udvalg m.v. og ændring af fristen for  

 indsendelse af ligestillingsredegørelser) (Lovforslag nr.
L 161).
Formålet med lovforslaget er at fastsætte regler om den  

 kønsmæssige sammensætning af kommunale og regionale udvalg m.v. svarende til  

 de  

 regler, der gælder for offentlige udvalg m.v. nedsat af en minister.
Det vil  

 sige, at myndigheder og organisationer skal foreslå lige mange kvinder og  

 mænd  

 til medlemmer af kommunale og regionale udvalg.
Reglerne gælder alene for  

 udvalg med medlemmer, der indstilles af myndigheder og organisationer, og  

 reglerne gælder ikke for de folkevalgte medlemmer.
 Lovforslaget tager højde for, at lov om kommunernes styrelse  

 henholdsvis lov om regioner regulerer beslutningerne i kommunalbestyrelser og  

 regionsråd angående nedsættelse og sammensætningen af kommunale og regionale  

 udvalg (forholdstalsvalgmetoden).
Hvis myndigheder og organisationer ikke udpeger eller indstiller  

 både kvinder og mænd til medlemmer eller ikke kommer med en begrundelse for  

 ikke at gøre det, kan en enig kommunalbestyrelse eller et enigt regionsråd  

 beslutte, at et udvalg m.v., kan fungere uden de pågældende medlemmer.
Dette  

 gælder ikke for udvalg m.v., som er lovregulerede, og som træffer konkrete  

 eller generelle enkeltafgørelser.
 Overvågningen af sammensætningen af kommunale og regionale  

 udvalg m.v. vil finde sted gennem de ligestillingsredegørelser, som kommuner  

 og  

 regioner skal udarbejde hvert andet år og indsende til ministeren for  

 ligestilling.
Forslaget vurderes ikke at have økonomiske eller administrative  

 konsekvenser.
De økonomiske konsekvenser af lovforslaget forhandles med de  

 kommunale parter.
Forslaget vurderes at have positive ligestillingsmæssige  

 konsekvenser.
Reglerne om sammensætningen af offentlige udvalg, nedsat af en  

 minister, har været gældende siden 1985 og har medført en stor stigning af  

 kvindeandelen i udvalg og råd.
 Lovforslaget foreslås at træde i kraft dagen efter  

 bekendtgørelsen i Lovtidende.
 Med disse bemærkninger skal jeg indstille lovforslaget til  

 Folketingets velvillige behandling.
