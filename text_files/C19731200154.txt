Ifølge § 7, stk. 3, i lov om folkekirkens lønningsvæsen m.m.  

 (lovbekendtgørelse nr. 320 af 26. juni 1970) skal der ved påligning af  

 kirkelige afgifter til folkekirken bortses fra medlemmer af Stk.
Petri tyske  

 menighed i København.
 For at menighedens medlemmer kan opnå sådan fritagelse skal man anmode  

 bestyrelsen om at iagttage følgende:
 Fra 1. februar 1973 afgives indberetning til folkeregistrene om  

 indtrædelse og udtrædelse af medlemmer som nedenfor anført.
A.
Indberetning om indtrædelse af medlemmer, der er fyldt 15 år.  

 Indberetning afgives til folkeregistret i den kommune, hvor den pågældende  

 har bopæl, og skal indeholde oplysning om hans stilling, fulde navn,  

 personnummer og adresse.
B.
Indberetning om udtrædelse af medlemmer, der er fyldt 15 år.  

 Indberetning afgives til folkeregistret i den kommune, hvor den pågældende  

 har bopæl, og skal indeholde oplysning om hans stilling, fulde navn,  

 personnummer og adresse.
 Tilsvarende indberetning afgives om medlemmer over 15 år, der ikke  

 opfylder deres bidragspligt til menigheden.
C.
Indberetning om børn.
 For børn, der er medlemmer af menigheden, afgives indberetning om  

 medlemskabet ved udgangen af det kalenderår, hvori barnet fylder 15 år.
Indberetning afgives til folkeregistret i den kommune, hvor barnet har  

 bopæl, og skal indeholde oplysning om barnets fulde navn, personnummer og  

 adresse.
Der skal afgives særskilt indberetning for hvert enkelt barn.
Sign.
Dorte Bennedsen /Arne Truelsen Bestyrelsen for Skt.
Petri tyske menighed i København.
