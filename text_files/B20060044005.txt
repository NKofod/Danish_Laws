Bekendtgørelse  

 om forsøg med individuelt tilrettelagte erhvervsuddannelser (For perioden 1. august 2006 til 2. januar 2013) I medfør af § 4, stk. 1, og § 68 i lov om  

 erhvervsuddannelser, jf. lovbekendtgørelse nr. 183 af 22. marts 2004 som  

 ændret  

 ved lov nr. 120 af 27. februar 2006, fastsættes:
§ 1.  

  

 Institutioner for erhvervsrettet uddannelse, der er godkendt til at udbyde en  

 erhvervsfaglig fællesindgang i erhvervsuddannelserne, kan tilrettelægge  

 individuelle uddannelser, der omfatter dele af erhvervsuddannelser,  

 grundlæggende social- og sundhedsuddannelser, landbrugets grunduddannelse  

 (uddannelsen til faglært landmand) eller anden undervisning, der er reguleret  

 ved lov eller i henhold til lov.
Uddannelsen skal give grundlag for  

 erhvervsmæssig beskæftigelse.
 Stk. 2.  

  

 Grundforløbet  

 består af et grundforløb i en fællesindgang, som skolen udbyder, idet de  

 områdefag,  

 der er særlige for en uddannelse (uddannelsesrettede områdefag), kan  

 erstattes  

 af fag, der opfylder tilsvarende formål i den individuelle uddannelse.  

 Grundforløbet kan erstattes af grundlæggende praktisk oplæring i en  

 virksomhed  

 på grundlag af en uddannelsesaftale, jf. § 12, stk. 1, i lov om  

 erhvervsuddannelser.
 Stk. 3.  

  

 Hovedforløbet  

 består af praktikuddannelse og af skoleundervisning og varer normalt 2 år.  

 Skoleundervisningen i hovedforløbet varer 20  40 uger.  

 Praktikuddannelsen kan  

 forlænges med indtil yderligere et år.
§ 2.  

  

 En  

 individuel uddannelse tilrettelægges af skolen i samarbejde med eleven og en  

 eller flere praktikvirksomheder.
Uddannelsesforløbet beskrives i elevens  

 personlige uddannelsesplan og skal være omfattet af en uddannelsesaftale  

 efter  

 de almindelige regler herom.
§ 3.  

  

 Skolen skal underrette Undervisningsministeriet om fastsættelse af  

 uddannelsesplaner.
Underretningen sker til en elektronisk postkasse eller  

 lignende, der oprettes af Undervisningsministeriet.
 § 4.  

  

 Bekendtgørelsen træder i kraft den 1. august 2006, og har gyldighed til og  

 med  

 den 2. januar 2013.
 Stk. 2.  

  

 Hovedforløb  

 efter bekendtgørelsen kan tidligst påbegyndes den 1. september 2006 og skal  

 senest være påbegyndt den 1. januar 2010. En skole kan dog efter konkret  

 ansøgning til Undervisningsministeriet herom få godkendelse til at  

 tilrettelægge individuelle uddannelser, der påbegyndes på et tidligere  

 tidspunkt.
