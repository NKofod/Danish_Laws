Cirkulære om ændring af visse kirkefunktionærers lønninger (til stiftsøvrighederne) Finansministeriet og centralorganisationerne har ved overenskomstforhand-lingerne i 2002 indgået aftale om følgende omklassificeringer og tillægs-forhøjelser på folkekirkens område:
Ændringer pr. 1. april 2003 1. DOKS-organister.
 Med virkning fra 1. april 2003 forhøjes rådighedstillægget fra kr. 17.500,00 (1/10-1997 niveau) til kr. 18.800,00 (1/10-1997 niveau).
 2. Gravere og kirkegårdsledere, grænsedraget til FAKK.
Med virkning fra den 1. april 2003 forhøjes rådighedstillægget på kr. 12.700,00 (1/10-1997 niveau) til kr. 14.700,00 (1/10-1997 niveau).
 3. Kirketjenere.
 Omklassificering af alle stillinger som kirketjener i lønramme 8 til lønramme 9 og samtidig forhøjelse af det til stillingerne knyttede rådighedstillæg til trin 2 (almindeligt/forhøjet/maksimalt), jf. bilag 4 i Kirkeministeriets cirkulære af 24. april 2002 om regulering af kirkefunktionærers lønninger m.v. pr. 1. april 2002. Laveste lønramme på kirketjenerområdet er herefter lønramme 9.
I overensstemmelse med ovenstående skal stillingsindehaverne indplaceres i stillingernes nye lønramme på nærmeste højere løntrin i forhold til hidtidig lønindplacering, stigende til næste løntrin (skalatrin) i den nye lønramme på hidtidig oprykningsdato.
Hvis stillingsindehaveren er på slutløn, sker oprykning med virkning fra 1. april 2005.
Ændringer pr. 1. oktober 2003 1. PO-organister.
 Med virkning fra 1. oktober 2003 forhøjes rådighedstillægget fra kr. 12.700,00 (1/10-1997 niveau) til kr. 13.300,00 (1/10-1997 niveau).
2. Kirkegårdsledere ved bykirker, grænsedraget til Foreningen af danske Kirkegårdsledere Omklassificering af alle stillinger som kirkegårdsleder i lønramme 29 til lønramme 30.
I overensstemmelse med ovenstående skal stillingsindehaverne indplaceres i stillingernes nye lønramme på nærmeste højere løntrin i forhold til hidtidig lønindplacering, stigende til næste løntrin (skalatrin) i den nye lønramme på hidtidig oprykningsdato.
Hvis stillingsindehaveren er på slutløn, sker oprykning med virkning fra 1. oktober 2005.
 3. Sognemedhjælpere.
 Omklassificering af alle sognemedhjælpere i lønramme 5-6 til lønramme 8.
Ved omklassificeringen forbliver rådighedstillægget uændret.
Laveste lønramme for sognemedhjælpere er herefter lønramme 8.
I overensstemmelse med ovenstående skal stillingsindehaverne indplaceres i stillingernes nye lønramme på nærmeste højere løntrin i forhold til hidtidig lønindplacering, stigende til næste løntrin (skalatrin) i den nye lønramme på hidtidig oprykningsdato.
Hvis stillingsindehaveren er på slutløn, sker oprykning med virkning fra 1. oktober 2005.
 Man skal bede stiftøvrigheden om at foretage nyberegning af løn m.m. for de kirke- og kirkegårdsfunktionærer og evt. tidligere ansatte, der er omfattet af alle de ovenfor nævnte omklassificeringer m.m samt orientere de pågældende menighedsråd, provstiudvalg og ansatte herom.
