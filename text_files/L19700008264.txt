 Den 28. november 1969 er der i Moskva truffet aftale mellem Danmark og De  

 Socialistiske Sovjetrepublikkers Union om at erstatte det eksisterende bilag  

 2 til luftfartsoverenskomst af 31. marts 1956 mellem de to lande, jfr.  

 udenrigsministeriets bekendtgørelse nr. 26 af 10. juli 1956, Lovtidende C,  

 med følgende (den russiske tekst er udeladt):
 Bilag 2 til luftfartsoverenskomst af 31. marts 1956 mellem Danmarks  

 regering og De Socialistiske Sovjetrepublikkers unions regering.
 I overensstemmelse med artikel 4 i luftfartsoverenskomsten af 31. marts  

 1956 mellem Danmarks regering og De Socialistiske Sovjetrepublikkers Unions  

 regering forpligter Luftfartsdirektoratet i Danmark og Ministeriet for civil  

 luftfart i USSR sig til at holde sig følgende bestemmelser efterrettelig:
 1. Såfremt ikke andet anbefales eller tillades af  

 vedkommende flyvekontrolorgan, skal de i tillæg A (* 1) til dette bilag  

 anviste flyveveje følges og anviste flyvepladser benyttes ved flyvning på de  

 aftalte ruter over den anden parts territorium.
 2. De hjælpemidler, tjenestero og oplysninger, som er  

 tilgængelige i henhold til overenskomsten og dette bilag, skal opfylde  

 rimelige krav fra det af den anden part udpegede luftfartsselskab samt være i  

 overensstemmelse med de normer, som anvendes i international civil luftfart.
 3. De oplysninger, som skal gives af vedkommende  

 myndighed, skal omfatte detaljer vedrørende de destinations. og  

 alternativflyvepladser, som er anvist for de aftalte ruter, flyveveje,  

 tilgængelige radio- og navigationshjælpemidler samt andre til  

 lufttrafiktjenesten henhørende hjælpemidler og fremgangsmåder.
 4. De i 2 og 3 ovenfor nævnte oplysninger udgives  

 normalt gennem Aeronautical Information Publication (AIP) og Notices to  

 Airmen (NOTAM), som skal affattes på engelsk eller på engelsk og russisk.
 5. Flyvebesætningerne skal før en flyvning forsynes  

 med skriftlige rapporter og mundtlige oplysninger vedrørende vejrforholdene  

 langs hele flyvevejen samt om tilstanden af de for flyvningens udførsel  

 nødvendige flyvepladser og navigationshjælpemidler.
 6. Flyvebesætningerne på de luftfartøjer, hvormed de  

 udpegede luftfartsselskaber udfører trafik på de aftalte ruter, skal være  

 fuldt fortrolige med de forskrifter og fremgangsmåder vedrørende  

 flyvekontroltjenesten, som anvendes af den anden kontraherende parts  

 myndighed, og skal holde sig disse forskrifter og fremgangsmåder  

 efterrettelig.
7. Før afgang er fartøjschefen pligtig at indlevere en  

 flyveplan til godkendelse hos vedkommende flyvekontrolorgan.
Flyvningen skal  

 udføres i overensstemmelse med den således godkendte flyveplan.
Afvigelser  

 fra denne flyveplan må kun foretages efter tilladelse af vedkommende  

 flyvekontrolorgan, medmindre der skulle opstå sådanne ekstraordinære  

 omstændigheder, som kræver umiddelbar foranstaltninger, I sådant tilfælde  

 skal vedkommende flyvekontrolorgan snarest muligt underrettes om afvigelser  

 fra flyveplanen.
 8. Dersom fartøjschefen beslutter at flyve til  

 alternativ flyveplads, skal han indhente tilladelse af vedkommende  

 flyvekontrolorgan, som udfærdiger flyvetilladelse.
9. Fartøjschefen skal påse, at der til enhver tid  

 opretholdes lyttevagt på vedkommende flyvekontrolorgans radiofrekvens, samt  

 være beredt til umiddelbart at sende på samme frekvens.
Forbindelse mellem  

 luftfartøj og flyvekontrolorgan skal opretholdes på engelsk ved hjælp af  

 radiotelefoni, dog kan russisk anvendes midlertidigt indtil andet halvår 1971  

 på strækningerne Moskva-Teshkent og Moskva-Tbilisi.
10. De udpegede luftfartsselskaber skal overholde de  

 støjbegrænsninger, som er fastsat af den anden parts myndighed.
De krav, som  

 derved stilles, skal ikke være strengere end de krav, som stilles til civile  

 luftfartøjer fra andre lande, som udfører lignende internationale flyvninger  

 over den parts territorium, som stiller kravene.
 11. Ekstraflyvninger med luftfartøjer tilhørende de af  

 hver af de kontraherende parter udpegede luftfartsselskaber kan udføres efter  

 forudgående anmeldelse fra vedkommende luftfartsselskab sådan anmeldelse skal  

 ske mindst 24 timer før luftfartøjets start.
 12. Afgifter og andre former for betaling for  

 benyttelse af de på hver af de kontraherende parters territorium beliggende  

 flyvepladser, disses installationer og tekniske hjælpemidler skal opkræves  

 hos det af den anden kontraherende part udpegede luftfartsselskab i  

 overensstemmelse med officielt fastsatte og for dette territorium gældende  

 afgifter og tariffer.
 13. Afgifter og andre former for betaling for det af  

 den danske part udpegede luftfartsselskab benyttes af hver på USSR's  

 territorium beliggende flyveplads, dennes installationer og tekniske  

 hjælpemidler, må ikke overstige de afgifter og tariffer, som opkræves for  

 lignende tjenester på dansk territorium hos det af USSR udpegede  

 luftfartsselskab.
 14. Alle ændringer i nærværende bilag skal ske ved  

 skriftlig overenskomst mellem Luftfartsdirektoratet og Ministeriet for civil  

 luftfart i USSR.
 15. Dette bilag 2 af 28. november 1969 erstatter bilag  

 2 til luftfartsoverenskomst af 31. marts 1956 mellem Danmarks regering og De  

 Socialistiske Sovjetrepublikkers Unions regering.
 Ved brevveksling af 18. december 1969 er bilaget sat i kraft med virkning  

 fra nævnte dato.
 Udenrigsministeriet, den 11. september  

 1970.
 Poul Hartling.
