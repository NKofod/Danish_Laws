1. Højesterets og Østre Landsrets domme i ambisagerne Højesterets domme af 15. marts 1994 i sagerne vedrørende Denkavit  

 International B.V. og Bose A/S og Østre Landsrets domme af 18. januar 1996 og  

 28. marts 1996 i sagerne vedrørende I/S Smedetoften og HG 333 Geysir  

 medfører, at sager om tilbagebetaling af ambi fremover skal behandles efter  

 følgende retningslinier:
 2. Bevisbyrde m.m.
 I højesterets domme anføres det, at opkrævede ambibeløb skal  

 tilbagebetales, medmindre de må anses for overvæltet på senere omsætningsled.  

 Det præciseret i landsretsdommen vedrørende Geysir, at ambi skal  

 tilbagebetales, hvis virksomheden har lidt tab ved sin afgiftserlæggelse.
Det er i dommen vedrørende Geysir yderliger anført, at adgangen til  

 tilbagesøgning i et tilfælde som det foreliggende skal afgøres efter dansk  

 ret.
Disse regler skal dels være de samme, som finder anvendelse, når  

 tilbagesøgningsgrunden ikke er en overtrædelse af fællesskabsretten, og dels  

 må de ikke på forhånd gøre muligheden for tilbagesøgning illusorisk.
Det  

 fremgår også, at der ikke må opstilles uafbeviselige økonomiske teorier,  

 formodnings- og/eller bevisbyrderegler, der fører til det resultat, at  

 tilbagesøgningen bliver illusorisk.
 Spørgsmålet om overvæltning skal afgøres ved en konkret bevisbedømmelse,  

 hvor bevishyrden for, at dette ikke er sket, ikke påhviler virksomheden.  

 Skatteministeriet pålægges heller ikke generelt bevisbyrden.
 3. Sparede arbejdsgiverafgifter m.m.
Det fremgår af højesteretsdommen vedrørende Bose A/S og af landsretsdommen  

 vedrørende Geysir, at der skal foretages fuldt fradrag for sparede  

 arbejdsgiverafgifter.
Landsretten præciserer, at fradrag for sparde  

 arbejdsgiverafgifter er inklusive anslået besparelse på sygedagpenge udfra  

 princippet om, at virksomheden kun kan få erstattet det tab, der er tilbage,  

 efter at evt. formuefordele, som skaden har tilført skadelidte, er  

 fratrukket.
 Har virksomheden flere forskellige aktiviteter indenfor samme juridiske  

 enhed, skal alene fradrages de sparede arbejdsgiverafgifter m.m., der  

 vedrører den aktivitet, for hvilken der søges om tilbagebetaling af ambi,  

 medmindre virksomheden herved opnår en berigelse, f.eks. som følge af, at  

 ambi er overvæltet fuldt ud på de øvrige aktiviteter.
 For virksomheder med flere forskellige juridiske enheder vil sparede  

 arbejdsgiverafgifter m.m. som udgangspunkt ikke kunne overføres mellem de  

 juridiske enheder, medmindre der er tale om koncernforbundne enheder, som  

 ejer eller ejes af hinanden 100 %, og hvor alle ansatte er ansat i den ene  

 virksomhed, eller de koncernforbundne virksomheder handler indbyrdes sammen.
4. Marked med fri prisdannelse Landsretten udtaler i dommen Geysir, at ambi var en generel afgift, som  

 beregnet efter momsmetoden, ud fra en isoleret betragtning, ligesom moms, har  

 en tendens til i hvert fald på lidt længere sigt i almindelighed at blive  

 overvæltet på priserne.
Men om dette rent faktisk er sket, afhænger af en  

 lang række faktorer, herunder navnlig varens art, afsætningsformen, markedets  

 karakter og den konkrete konkurrencesituation, som virksomheden til enhver  

 tid befandt sig i.
 Ved stillingtagen til overvæltningsspørgsmålet skal forsat tillige indgå  

 en vurdering af, hvordan omlægningen fra arbejdsgiverafgifter til ambi som  

 helhed påvirkede virksomhedens konkurrencesituation.
4.1. Vurdering af konkurrencesituationen I lyset af højesteretsdommene og landsretsdommen vil der uanset  

 påbegyndelsestidspunktet som samtlige virksomheder, der har opereret på et  

 marked med fri prisdannelse, ved den konkrete bevisførelse bl.a. skulle  

 henses til en lang række konkrete faktorer, når der skal tages stilling til,  

 om ambien er overvæltet på et senere omsætningsled, herunder navnlig:
 - Udbud og efterspørgsel.
 - Konkurrenceforhold.
 - Varens art, herunder kvalitet.
 - Markedsstrukturen m.v.
4.2. Importvirksomheder For importvirksomheder har Højesteret i dommene af 15. marts 1994 i  

 sagerne vedrørende Denkavit International B.V. og Bose A/S lagt særlig vægt  

 på, i hvilket omfang importvirksomhedens produkter konkurrerede med produkter  

 fremstillet i Danmark og på lønomkostningernes andel af værdien af produkter  

 af den pågældende art.
 Har importvirksomheden således ikke været i konkurrence med danske  

 virksomheder, fordi den er alene på det danske marked eller kun konkurrerer  

 med andre importører, er der ikke holdepunkt i dommene for tilbagebetaling,  

 medmindre særlige forhold som ovenfor nævnt gør sig gældende.
 For at tilbagebetaling kan ske i konsekvens af dommene, må der for en  

 importvirksomhed foreligge følgende forhold:
 - Virksomheden skal have været i reel konkurrence med danske producenter  

 af tilsvarende varer.
 - Virksomheden skal have sparet mindre i arbejdsgiverafgifter m.m., end  

 den har betalt i ambi.
 - Virksomhedens konkurrencemæssige situation skal være forringet som følge  

 af omlægningen, dvs. at der er tale om løntunge danske produkter, således at  

 den danske virksomhed sparede mere i arbejdsgiverafgifter end importøren på  

 de konkurrerende produkter.
 - De danske konkurrenter har sparet væsentligt mere i  

 arbejdsgiverafgifter, end de har betalt i ambi.
 - Den konkurrencemæssige forringelse skal være ikke uvæsentlig.
 - Ambien må ikke have været overvæltet gennem prisforhøjelser.
Tilbagebetaling kan videre komme på tale, hvor særlige omstændigheder har  

 sat de sædvanlige prismekanismer ud af kraft.
Det er ikke muligt på forhånd  

 at foretge en opregning af de særlige omstændigheder, der kan være tale om,  

 men som eksempel kan nævnes fastpriskontrakter, jf. nedenfor i pkt. 5.
4.3. Konkurrenceundersøgelse Hvis en virksomheds konkurrencesituation er blevet forringet i forbindelse  

 med omlægningen af arbejdsgiverafgifter m.m. til ambi, må regionerne evt. i  

 samarbejde med virksomheden tilvejebringe oplysninger til belysning af  

 konkurrencesituationen, og hvorledes denne i givet fald er blevet forringet.
 Der kan blandt andet være behov for en belysning af følgende forhold:
 - Virksomhedens sparede arbejdsgiverafgifter.
 - Virksomhedens varesortiment.
 - Virksomhedens eventuelle karakter af importør (størrelse af dens import,  

 danske produktion og eksport).
 - Navn og adresse på danske producenter, som virksomheden er i reel  

 konkurrence med på hver varekatagori (herunder oplysninger om varernes art,  

 sammenlignelighed og prislasticitet, og som virksomhedens skønnede  

 markedsandele).
- Størrelsen af de danske konkurrenters ambibetalinger og besparelse på  

 arbejdsgiverafgifter m.m., og hvor stor en delheraf, der kan henføres til de  

 konkurrerende varer, - Oplysninger om størrelsen af dansk lønandel i de konkurrende varer.
4.4. Vurdering af regnskaber og priser I såvel højesteretsdommene som landsretsdommen vedrørende Geysir fastslås  

 det, at en vurdering af virksomnhedens priser og regnskaber m.v. bør indgå  

 ved vurderingen af virksomhedens krav om tilbagebetaling.
 Der bør derfor ske en undersøgelse af blandt andet følgende:
 - Oplysninger om hvordan virksomheden forholdt sig ved indførelsen af  

 ambi, herunder evt. korrespondance med kunderne ved ambiens indførelse.
 - Om konkurrenterne forhøjede deres priser med ambi.
 - Kalkulationer.
 - Prisudvikling for hvert produkt.
 - Prispolitik.
 - Indtjening, herunder udviklings i omsætning og bruttoanvance.
 Har en virksomhed forhøjet sine priser med ambi, evt. efter fradrag af  

 sparede arbejdsgiverafgifter m.m., eller har virksomheden en  

 prisfastsættelse, der konkret viser, at overvæltning er sket, kan et krav om  

 tilbagebetaling afslås.
4.5. Negativ ambi For virksomheder, hvor lov om arbejdsmarkedsbidrag totalt set ikke har  

 medført en indbetaling fra den afgiftspligtige, skal krav om tilbagetaling af  

 ambi behandles efter de almindelige retningslinier fastsat i nærværende  

 cikulære.
 5. Fastpriskontrakter m.v.
 Østre Landsret har i tre domme af 18. januar 1996 vedrørende I/S  

 Smedetoften fastslået, at udlejer, der har forholdt sig passivt forstået som  

 undladelse af at rejse krav eller tage forbehold om at gøre krav gældende om  

 ambi over for lejer, inden for kortere tid efter ambiens indførelse, er  

 afskåret fra at få ambien godtgjort af lejer i de kontrakter, der er indgået,  

 før ambi blev en kendt omkostningsfaktor.
 Dommene betyder, at alle udlejere, der ikke inden for kortere tid efter  

 ambiens indførelse har rejst krav om godtgørelse af ambi hos lejer, nu vil  

 have krav på tilbagebetaling af den indbetalte ambi efter fradrag for de  

 sparede arbejdsgiverafgifter m.m., jf. cirkulærets pkt. 3, og fradrag for den  

 købsambi, der relaterer sig til de kontrakter, hvor der skal ske  

 tilbagebetaling.
6. Forelæggelse for virksomheden Inden der i sagsbehandlingen anvendes prisoplysninger, oplysning om  

 sparede arbejdsgiverafgifter m.m., som ikke er offentlig tilgængelige, fra  

 konkurrenter, skal regionen sikre sig konkurrenternes samtykke hertil.
 I forhold til den virksomhed, som har fremsat krav om tilbagebetaling,  

 skal regionen i alle tilfælde forelægge udkast til indstilling for  

 virksomheden, således at eventuelle yderligere oplysninger og synspunkter kan  

 blive inddraget og behandlet i sagen inden fremsendelse til styrelsen.
7. Genoptagelse af allerede afgjorte sager Hvis en virksomhed efterfølgende fremlægger nye oplysninger af ikke  

 uvæsentlig betydning for tilbagebetalingsspørgsmålet, kan sagen genoptages.
Anmodning om genoptagelse skal fremsættes overfor styrelsen.
Hvis sagen  

 genoptages, vil regionen blive bedt om en fornyet indstilling.
 8. Ikrafttræden mv.
 Cirkulæret træder i kraft den 1. juli 1996. Cirkulæret finder anvendelse  

 ved behandlingen af krav om tilbagebetaling af arbejdsmarkedsbidrag mv. i  

 henhold til lov nr. 389 af 20. maj 1992. Told*Skat cirkulæreskrivelse af 12.  

 april 1994, nr. 1994-04, ophæves samtidig hermed.
