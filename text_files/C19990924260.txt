Begrebet God Offentlig Revisionsskik   

 - en vejledning Indholdsfortegnelse I.
Indledning.
II.
Begrebet god offentlig revisionsskik.
A.
Rammerne for god offentlig revisionsskik B.
Anvendelsesområde og målgruppe for  

 vejledningen C.
Faktorer, der er bestemmende for indholdet af  

 begrebet god offentlig revisionsskik III.
Grundlæggende forudsætninger.
IV.
Revisionsopgaven.
A.
Finansiel revision a.
Definition b.
Målsætning c.
Revisionsplanlægning d.
Revisionsbevis e.
Evaluering af intern kontrol f.
Væsentlighed og risiko g.
Dokumentation h.
Kvalitetsstyring af revisionen B.
Forvaltningsrevision a.
Definition b.
Målsætning c.
Genstand d.
Aspekter e.
Gennemførelse V.
Rapportering.
Begrebet God Offentlig Revisionsskik I.
Indledning 1. Formålet med vejledningen er at præcisere  

 forudsætninger og indhold af begrebet GOR.
Hensigten med vejledningen er at fastlægge en norm  

 for den professionelle ydelse, som revisorer skal præstere, når  

 de reviderer områder, der er omfattet af dette begreb.
Samtidig er det  

 hensigtsmæssigt, at der er klarhed hos alle implicerede parter -  

 ministerier, institutioner, borgere og revisorer - med hensyn til, hvad  

 begrebet dækker.
Det er klart, at udførelse af god offentlig  

 revision forudsætter professionalisme, men det er ikke fundet  

 hensigtsmæssigt at beskrive mere præcise krav til  

 revisoruddannelse mv.
For det første fastlægger vejledningen  

 rammerne for begrebet GOR samt anvendelsesområdet og målgruppen  

 for vejledningen.
Endvidere omtales de faktorer, som er bestemmende for  

 indholdet af begrebet GOR (kap.
II).
For det andet forudsætter begrebet GOR en fordeling  

 af opgaver og ansvar, så revisoransvaret afgrænses i forhold til  

 ledelsens ansvar (kap.
III).
Revisionsopgaven under GOR er i overensstemmelse med  

 rigsrevisorlovens § 3 defineret som både finansiel revision og  

 forvaltningsrevision.
Vejledningen beskriver målsætning,  

 planlægning og gennemførelse af begge typer revision, der er  

 omfattet af begrebet GOR (kap.
IV).
Endelig beskriver vejledningen, hvordan og hvorledes  

 revisor rapporterer om den udførte revision og resultaterne heraf  

 (kap.
V).
Udgangspunktet for begrebet er rigsrevisorlovens  

 bestemmelser.
Videre bygger vejledningen på International Organization  

 of Supreme Audit Institutions (INTOSAI) revisionsstandarder samt  

 "Europæiske retningslinjer for anvendelsen af INTOSAI's  

 revisionsnormer", som er udarbejdet i et samarbejde mellem de nationale  

 rigsrevisioner i EU og Den Europæiske Revisionsret.
Vejledningen er  

 også en videreførsel af principperne i publikationen "Vejledende  

 retningslinier for revisionen af statsstøttede institutioner mv.  

 (rigsrevisorlovens § 4)" fra 1993.
 Vejledningen har været drøftet med  

 Rigsrevisionens faglige samarbejdspartnere: Foreningen af Statsautoriserede  

 Revisorer, Foreningen af Registrerede Revisorer, Kommunernes  

 Revisionsafdeling, Revisionsdirektoratet for Københavns Kommune og  

 Revisionsaktieselskabet af 1/12 1962.
II.
Begrebet god offentlig revisionsskik 2. God offentlig revisionsskik er et begreb, der udtrykker  

 forudsætningerne og betingelserne for udførelsen og indholdet af  

 revision af statsregnskabet, offentlige institutioner mv. eller regnskaber  

 for institutioner, virksomheder, hvor staten har ydet tilskud, garanti  

 m.m.
A.
Rammerne for god offentlig revisionsskik 3. Efter rigsrevisorlovens § 3 efterprøver revisionen, om  

 regnskabet er rigtigt, og om de dispositioner, der er omfattet af  

 regnskabsaflæggelsen er i overensstemmelse med de meddelte bevillinger,  

 love og andre forskrifter samt med indgåede aftaler og sædvanlig  

 praksis (finansiel revision). Endvidere foretages en vurdering af, hvorvidt  

 der er taget skyldige økonomiske hensyn ved forvaltningen af de midler  

 og driften af de virksomheder, der er omfattet af regnskabet  

 (forvaltningsrevision).
 Rigsrevisorlovens § 3 vedrører regnskaber omfattet af  

 rigsrevisorlovens § 2, der omfatter statens regnskaber samt bl.a. regnskaber  

 for institutioner mv., hvis udgifter mv. dækkes af statstilskud eller  

 bidrag, afgift eller anden indtægt i henhold til lov etc.
4. Institutioner, virksomheder, kommuner etc. omfattet af  

 rigsrevisorlovens §§ 4 og 5, er underlagt revision af private eller kommunale  

 revisorer.
Revisionen af dette område gennemføres for  

 væsentlige tilskudsområders vedkommende med udgangspunkt i  

 revisionsinstrukser (bekendtgørelser), udstedt af det tilskudsydende  

 ministerium efter høring af bl.a.
Rigsrevisionen,  

 revisororganisationerne og de kommunale revisorer.
 Rigsrevisionen kan direkte eller gennem vedkommende minister indkalde  

 regnskaber til gennemgang, hvor man ved gennemgangen i henhold til  

 rigsrevisorlovens § 6 navnlig skal påse, at regnskabet er undergivet  

 betryggende revision, at vilkårene for tilskud mv. er opfyldt, at  

 midlerne er anvendt i overensstemmelse med givne bestemmelser, og at der i  

 øvrigt er taget skyldige økonomiske hensyn.
5. Rigsrevisorloven angiver en overordnet ramme for indholdet i GOR.
Det  

 nærmere indhold af revisionen har udviklet sig af den praksis, som er  

 udviklet i Rigsrevisionen og i dens samarbejde med ministerier om  

 udfærdigelse af revisionsinstrukser, samt i samarbejdet med revisorer,  

 der reviderer offentlige regnskaber.
B.
Anvendelsesområde og målgruppe for vejledningen Område for anvendelse af begrebet GOR 6. Begrebet GOR finder anvendelse inden for følgende  

 områder:
 Begrebet finder anvendelse med de begrænsninger og afvigelser, der  

 følger af det pågældende områdes særlige  

 karakter og særligt fastsatte bestemmelser.
Målgruppe for vejledningen 7. Målgruppen for vejledningen er offentlige og private revisorer,  

 der udfører revision inden for et område omfattet af dette  

 begreb.
Endvidere sigter vejledningen på at orientere ministerier,  

 herunder til brug ved udstedelse af revisionsinstrukser for revisorer, der  

 reviderer statslige midler, fx statslige tilskud, om kravene til revision  

 udført efter begrebet GOR.
C.
Faktorer, der er bestemmende for indholdet af begrebet god  

 offentlig revisionsskik 8. Den væsentligste faktor for fastlæggelsen af indholdet af  

 begrebet god offentlig revisionsskik er rigsrevisorlovens § 3.
 Karakteren af de reviderede enheders juridiske status, opgaver,  

 organisering mv. er også faktorer, der har betydning for den  

 måde, hvorpå god offentlig revisionsskik skal anvendes i  

 praksis.
 Ved GOR skal revisor påse, at der ikke er væsentlige fejl og  

 mangler i regnskabet.
 Et særligt element i god offentlig revisionsskik er den vægt,  

 der lægges på, at lovgivningen efterleves og overholdes, samt at  

 der stilles krav om, at der ved forvaltningen tages skyldige  

 økonomiske hensyn.
 Videre er det afgørende for begrebet god offentlig revisionsskik, i  

 hvilken sammenhæng revisor forventes at rapportere og om hvilke  

 forhold.
III.
Grundlæggende forudsætninger 9. Begrebet GOR forudsætter en afgrænsning af ansvaret mellem  

 ledelsen og revisor.
Udgangspunktet er, at ledelsen har ansvaret og opgaven  

 for forvaltning samt regnskabsaflæggelse mv.
Det er revisors ansvar at  

 foretage en vurdering af, hvorledes institutionens ledelse har varetaget  

 opgaven.
 10. Ledelsens ansvar og opgaver fastlægges i lovgivningen,  

 vedtægter mv. og har som regel følgende indhold:
 Det er ledelsens ansvar at sikre, at mål, strategier og  

 handlingsplaner for virksomheden foreligger, og at der foretages  

 resultatopfølgning, og herunder har ledelsen ansvaret for at  

 aflægge regnskab for anvendelsen af midlerne.
 Ved forvaltningen er institutionens ledelse forpligtet til at sikre, at  

 der tages skyldige økonomiske hensyn.
 Det er ledelsens ansvar at opbygge hensigtsmæssige administrative  

 systemer og en hensigtsmæssig intern kontrol, der bl.a. skal sikre en  

 god styring af økonomien, samt at love og andre regler overholdes.
 Ledelsen identificerer og fastsætter hensigtsmæssige og  

 fyldestgørende resultatmål for alle organisationens  

 væsentlige aktiviteter, som indgår i organisationens overordnede  

 målsætninger.
 Ledelsen tilrettelægger virksomhedens registreringssystemer, interne  

 kontrolsystemer og procedurerne ved regnskabsaflæggelsen med henblik  

 på at give et pålideligt grundlag for udarbejdelsen af  

 regnskabet.
 Styringen omfatter resultatstyring, aktivitetsstyring, kapacitetsstyring  

 og finansiel styring.
 Ledelsen overvåger løbende opfyldelsen af kontrolmål,  

 og om nødvendigt, iværksætter de fornødne  

 forholdsregler til sikring af driften og organisationens aktiviteter.
 Det indebærer, at der skal tilrettelægges en forvaltning, der  

 omfatter de nødvendige økonomistyrings- og regnskabssystemer,  

 herunder interne kontroller, så der kan aflægges et rigtigt  

 regnskab (pålideligt), der dokumenterer, at midlerne er anvendt i  

 overensstemmelse med forudsætningerne, og at de tilsigtede resultater  

 er opnået inden for de udstukne rammer.
 Ledelsen bør årligt gennemføre en evaluering af  

 økonomistyringen.
 Endvidere er det ledelsens ansvar at rapportere i form af rigtige  

 (pålidelige) regnskaber, opgørelser, beretninger m.m.
 Endelig bør ledelsen følge principperne for god offentlig  

 ledelse, herunder åbenhed, ansvarlighed og integritet.
 11. Det er revisors ansvar at planlægge og udføre revision og  

 herunder gennemgå og vurdere, om ledelsen har opfyldt sine  

 forpligtelser til at sikre, at der er taget skyldige økonomiske  

 hensyn.
 Revisionens planlægning og udførelse fastlægges af  

 revisor i relation til den konkrete revisionsopgave i overensstemmelse med  

 denne vejledning.
 Endelig skal revisor rapportere om den foretagne revision og om  

 resultaterne heraf, jf. pkt. 38.
IV.
Revisionsopgaven 12. Efter § 3 i rigsrevisorloven omfatter revision efter GOR finansiel  

 revision og forvaltningsrevision.
 Disse revisionsformer har fælles træk men også  

 forskelligheder.
Ifølge INTOSAI's revisionsnormer er forvaltningsrevision til  

 forskel fra finansiel revision bredere og mere åben for vurdering og  

 fortolkning.
Dækningen er mere selektiv og den kan udføres over  

 en årrække.
Forvaltningsrevisionsrapporter er derfor varierede og  

 indeholder mere diskussion og flere begrundelser og argumenter.
A.
Finansiel revision a.
Definition 13. Ved finansiel revision efterprøver revisior, om regnskabet er  

 rigtigt, og hvilket betyder uden væsentlige fejl og mangler, og om de  

 dispositioner, der er omfattet af regnskabsaflæggelsen, er i  

 overensstemmelse med de meddelte bevillinger (bevillingskontrol), love og  

 andre forskrifter samt indgåede aftaler og sædvanlig praksis  

 (juri disk-kritisk revision).
b.
Målsætning 14. Den finansielle revisions mål er at tilvejebringe en begrundet  

 overbevisning om kvaliteten af den enkelte virksomheds regnskab samt den  

 interne kontrol i forhold til ovenstående krav.
Når denne  

 overbevisning er opnået, kan revisionsarbejdet anses for afsluttet.
Et  

 særkende ved GOR er omfanget af den juridisk-kritiske revision som  

 følge af de særlige bevillingsregler samt den omfattende  

 lovregulering af den offentlige virksomhed.
c.
Revisionsplanlægning 15. Revisor skal planlægge revisionen på en sådan  

 måde, at det sikres, at der gennemføres revision af høj  

 kvalitet på en økonomisk, produktiv og effektiv måde og  

 på rette tidspunkt.
Det sker på grundlag af informationer om den  

 reviderede institution.
 Valget af revisionsstrategi tager bl.a. udgangspunkt i revisors vurdering  

 af risikoen for, at der kan forekomme væsentlige fejl og mangler i  

 regnskabet.
Revisionsplanlægning skal fastsætte omfanget, målene og  

 de forventede resultater af revisionen.
Herudover skal planlægningen  

 sikre en hensigtsmæssig ressourceallokering, samt danne udgangspunkt  

 for tilsyn og kontrol med revisionsindsatsen.
Planlægningen sker med udgangspunkt i væsentlighed og risiko.  

 Det er herefter almindelig praksis, at ikke alle forhold undersøges  

 hvert år.
Har revisor således tidligere konstateret, at et  

 systems interne kontrol har fungeret tilfredsstillende, og har revisor  

 overbevist sig om, at der ikke er sket væsentlige ændringer i  

 systemet i forhold til tidligere år, behøver revisor ikke teste  

 systemet hvert år.
Alle væsentlige systemer og interne kontroller  

 bør dog gennemgås og testes på ny inden for et  

 begrænset åremål.
d.
Revisionsbevis 16. Der skal fremskaffes et tilstrækkeligt revisionsbevis til  

 underbygning af revisors vurderinger og konklusioner, for så vidt  

 angår den organisation, det program, den aktivitet eller den funktion,  

 revisionen omfatter.
Et revisionsbevis er tilstrækkeligt, når det  

 er gyldigt og relevant.
Ved et gyldigt revisionsbevis forstås oplysninger, der kvalitativt  

 er tilstrækkelige og hensigtsmæssige med henblik på at  

 opnå revisionsresultaterne.
Oplysningernes troværdighed  

 afhænger af deres art, og af de kilder og metoder, der anvendes for at  

 fremskaffe dem.
 Revisor bør sikre sig, at der anvendes de mest troværdige  

 kilder.
Ved et relevant revisionsbevis forstås oplysninger, der er  

 væsentlige i forhold til de fastsatte revisionsmål.
Heri ligger  

 også, at der bør være et rimeligt forhold mellem bevisets  

 relevans og de ressourcer, som skal anvendes for at fremskaffe dette.
e.
Evaluering af intern kontrol 17. Revisor skal gennemgå og vurdere, om den interne kontrol er  

 hensigtsmæssigt og sikkert tilrettelagt.
 Ved GOR anvendes fortrinsvis systemrevision som overordnet  

 revisionsprincip, som kombineres med substansrevision i større eller  

 mindre omfang.
 Hvis revisionen viser, at der er sandsynlighed for væsentlige fejl i  

 regnskabet, kan substansrevisionen udvides og/eller omdefineres, så den  

 kan danne grundlag for en begrundet overbevisning, der be- eller  

 afkræfter den opståede formodning.
f.
Væsentlighed og risiko 18. I den finansielle revision er det overordnede princip for  

 prioriteringen af revisionsopgaverne og revisionsområderne kriterierne  

 væsentlighed og risiko.
Generelt kan en sag eller information anses for at være  

 væsentlig, hvis kendskabet hertil vil have betydning for  

 regnskabslæserens beslutningsadfærd.
Væsentlighed kan enten  

 være beløbets størrelse, sagen eller informationens  

 karakter eller den sammenhæng, hvori den indgår.
Revisor skal skaffe sig rimelig sikkerhed for, at der ikke er  

 væsentlige fejl og mangler i forvaltningen og regnskabet.
Det modsatte  

 af sikkerhed er den usikkerhed, der er forbundet med revisionen.
Herved  

 forstås den usikkerhed, der er for, at revisor når frem til  

 forkerte konklusioner om regnskabet med den følge, at regnskabet  

 påtegnes uden forbehold, selv om det indeholder væsentligt  

 forkerte oplysninger.
g.
Dokumentation 19. Revisor skal på hensigtsmæssig måde dokumentere sit  

 revisionsbevis i arbejdspapirer, som omfatter oplysninger om grundlaget for  

 planlægningen og omfanget af det udførte arbejde og  

 revisionsresultaterne.
h.
Kvalitetsstyring af revisionen 20. Der skal skabes sikkerhed for kvaliteten af den udførte  

 revision.
For det første er det nødvendigt, at der vedtages  

 politikker og procedurer med henblik på at sikre et acceptabelt  

 kvalitetsniveau for revisionsopgaverne.
Det er derfor væsentligt, at  

 der udarbejdes planer for revisionsarbejdet, og at medarbejderne har de  

 fornødne revisionsfaglige kvalifikationer til opgaven.
 For det andet skal revisor sikre, at der foretages en kvalitetskontrol af  

 revisionsarbejdet for at fastslå, om de fastlagte politikker og  

 procedurer er overholdt, og om de har haft den ønskede virkning.
B.
Forvaltningsrevision a.
Definition 21. Ved forvaltningsrevisionen vurderes, hvorvidt der er taget skyldige  

 økonomiske hensyn ved forvaltningen af de midler og driften af de  

 virksomheder, der er omfattet af regnskabet.
b.
Målsætning 22. Det overordnede formål med forvaltningsrevisionen er Forvaltningsrevision gennemføres som en metodisk  

 undersøgelse af et område eller organisation ud fra et eller  

 flere aspekter, der sigter mod at vurdere, om der er taget skyldige  

 økonomiske hensyn.
c.
Genstand 23. Genstanden for forvaltningsrevisionsundersøgelser kan  

 være et eller flere af følgende:
24. Ved forvaltningsrevision vil revisor vurdere, om institutionen har  

 udvist den fornødne økonomiske rationalitet og ansvarlighed i  

 dens dispositioner for virksomheden eller dele af virksomheden.
En  

 sådan vurdering vil omfatte en nærmere undersøgelse af  

 institutionens mål, planer og strategier og effektiviteten i  

 udøvelsen af dens opgaver.
 25. Ved forvaltningsrevision kan det undersøges:
d.
Aspekter 26. Af praktisk-systematiske grunde har man opdelt de  

 økonomisk-kritiske forhold, som en forvaltningsrevision kan omfatte, i  

 tre aspekter:
Afgrænsningen imellem de tre aspekter er ikke skarp, men der vil som  

 regel i en større undersøgelse indgå elementer af alle  

 tre aspekter.
Ofte vil hovedvægten være lagt på det ene af  

 aspekterne.
 27. Forvaltningsrevision har imidlertid et videre perspektiv end, hvad der  

 naturligt kan rubriceres inden for ovennævnte 3 aspekter.
 Forvaltningsrevision omfatter også  

 økonomistyringsundersøgelser, dvs. revision af de  

 styringssystemer, som ledelsen har etableret bl.a. for at sikre, at  

 organisationen tager skyldige økonomiske hensyn.
Sparsommelighed 28. Revision ud fra sparsommelighedsaspektet kan udføres enten ved  

 direkte vurdering af de enkelte transaktioner eller indirekte vurdering af  

 den måde forvaltningen af ressourcerne er tilrettelagt samt en  

 vurdering af andre forhold.
Produktivitet 29. Produktivitet vedrører forholdet mellem anvendelsen af  

 ressourcer og produktionens omfang.
Vurderingen af produktiviteten  

 kræver et grundlag for sammenligning i form af en tidsserieanalyse,  

 eller en sammenligning med produktiviteten ved produktionen af tilsvarende  

 ydelser enten inden for eller uden for institutionen.
 Produktivitetsanalysen kræver, at der foretages dels en  

 fastsættelse af de medgåede ressourcer dels en entydig  

 bestemmelse af produkterne.
Den offentlige produktion omfatter oftest forskellige service- og  

 kontrolydelser og kun sjældent fysiske enheder, der umiddelbart kan  

 optælles.
Herudover kan man kun sjældent nøjes med at  

 måle en offentlig institutions samlede produktion.  

 Produktivitetsanalysen må opsplittes på en række  

 delaktiviteter, ligesom det kan være nødvendigt at vægte  

 mellem forskellige aktivitetstyper for at kunne gennemføre  

 analysen.
 Endelig kan det være nødvendigt at tage højde for, at  

 produktion og omkostningsregistrering er tidsmæssigt adskilt i  

 forskellige perioder, samt at ressourcerne kan medgå til produktionen  

 af forskellige produkter med den konsekvens, at der skal foretages  

 fordeling.
Effektivitet 30. Ved begrebet effektivitet forstås dels graden af  

 målopfyldelse dels et mål for institutionens evne til med de  

 anvendte ressourcer at nå et resultat, der opfylder de opstillede  

 målsætninger.
 Ved en vurdering af målopfyldelsesgraden sammenholdes de realiserede  

 resultater med de på forhånd fastsatte eller de forventede  

 resultater.
Effektiviteten måles som forholdet mellem ressourcerne og  

 resultaterne af de aktiviteter, en institution producerer for at opfylde  

 målsætningen.
Effektiviteten er sammensat af dels institutionens  

 evne til med ressourceforbruget at producere varer og serviceydelser -  

 produktiviteten - dels de producerede varer og tjenesteydelsers disposition  

 for at skabe de resultater eller den virkning, der opfylder  

 målsætningen.
I praktiske  

 forvaltningsrevisionsundersøgelser måles effektiviteten dog ofte  

 som forholdet mellem effekt og ressourceforbrug.
 Særlige problemer ved effektivitetsrevision er undersøgelsen  

 af ikke tilsigtede virkninger, hvad enten de har virkningen inden for eller  

 uden for målsætningen, samt at virkningen kan være et  

 resultat af andre forhold.
Økonomistyring (ledelse og styring) 31. En anden metode til at vurdere, om institutionen har taget skyldige  

 økonomiske hensyn, er ved undersøgelse af virksomhedens  

 økonomistyring, hvor vægten lægges på  

 undersøgelser af institutionens evne og midler til at udnytte de  

 disponible ressourcer til at opnå god målopfyldelse.
Ved revision af en institutions økonomistyring vurderes, om  

 institutionen har etableret informationssystemer, der sikrer, at ressourcerne  

 anvendes, og aktiviteterne tilrettelægges, så organisationens  

 målsætning opfyldes.
Det forudsætter, at institutionen  

 løbende vurderer, om der er en økonomisk sammenhæng  

 mellem ressourceanvendelse, produktion og målopfyldelse.
 Ved vurderinger af effektiviteten af økonomistyringen vil revisor  

 kunne se på følgende aspekter: målfastsættelse,  

 planlægning, herunder organisation, budgetlægning,  

 gennemførelse af løbende drift og ledelsesmæssig kontrol  

 (registrering), regnskabsaflæggelse, opfølgning og rapportering  

 samt evaluering.
 Der bør foreligge både en strategi- og handlingsplan for dels  

 anvendelsen af personalemæssige, finansielle og fysiske ressourcer,  

 dels gennemførelsen af virksomhedens aktiviteter og de forventede  

 resultater.
 32. Der bør foreligge relevante, troværdige og aktuelle  

 regnskabsoplysninger og informationer om anvendelsen af ressourcer,  

 gennemførelsen af aktiviteter og de opnåede resultater, der kan  

 sammenholdes med planen som led i resultatopfølgningen.
 Ved en vurdering af økonomistyringens organisatoriske aspekter vil  

 revisor skulle undersøge, om der er etableret strukturer, procedurer  

 og arbejdsmetoder, der kan understøtte en rationel og  

 hensigtsmæssig planlægning, kontrol, tilpasning, registrering og  

 regnskabsføring.
 Hvis der konstateres uoverensstemmelser mellem de opnåede og  

 planlagte resultater, bør planlægningen, anvendelsen af  

 ressourcer og/eller gennemførelsen af aktiviteterne i god tid  

 tilpasses på basis af rationelle argumenter.
 Endelig bør der gennemføres periodiske evalueringer af  

 planlægningen, kontrollen, registreringen, regnskabsføringen og  

 økonomistyringens organisering.
e.
Gennemførelse 33. Ved prioriteringen af forvaltningsrevisionen skal der lægges  

 vægt på det forventede resultat af undersøgelsen.
Dette  

 bestemmes af, om revisionen afdækker væsentlige økonomiske  

 og principielle forhold og medvirker til at fremme en effektiv  

 økonomisk styring i den reviderede enhed.
 Prioriteringen af forvaltningsrevisionens omfang og dybde bygger på  

 revisors professionelle skøn.
 34. Forvaltningsrevision kan udføres integreret og  

 sideløbende med den finansielle revision af årets regnskab.
 Forvaltningsrevision kan omfatte analyser af udgifts- og  

 indtægtsposter, beregning af nøgletal, undersøgelser af  

 usædvanlige tendenser i udviklingen, analyser af budgetafvigelser,  

 realismen i budgettets forudsætninger m.m.
Større undersøgelser 35. Inden for sit område foretager Rigsrevisionen større  

 undersøgelser.
Uden for dette område forudsætter  

 gennemførelsen af større undersøgelser, at revisor har  

 indgået aftale om gennemførelse af en sådan større  

 undersøgelse.
Ved større undersøgelser foretages en  

 dybtgående undersøgelse og analyse af et revisionsområde,  

 uden at dette sker i sammenhæng med eller som et led i revisionen af  

 årsregnskabet.
 Større undersøgelser vedrører typisk et eller flere  

 af aspekterne sparsommelighed, produktivitet, effektivitet og  

 økonomistyring.
Til forskel fra den løbende revision kan det som led i en  

 større undersøgelse indgå i revisors arbejde at  

 gennemføre beregninger og analysere institutionens målinger  

 vedrørende aktiviteter, sparsommelighed, produktivitet og  

 effektivitet, samt analysere og give en kvalitativ vurdering af revidentens  

 økonomistyringssystem som helhed.
Afrapportering af  

 undersøgelsen vil almindeligvis have karakter af en egentlig  

 revisionsrapport, indeholdende en præsentation af undersøgelsens  

 formål, tilrettelæggelse, metode samt  

 økonomisk-kvalitative vurderinger af de undersøgte forhold.
Forvaltningsrevisionens metodik 36. Udførelsen af forvaltningsrevision - navnlig større  

 undersøgelser - kræver som hovedregel en forundersøgelse  

 før fastlæggelsen af revisionsplanen.
Forundersøgelsen  

 omfatter analyse af økonomiske, juridiske, institutionelle og  

 ledelsesmæssige forhold og sammenhænge.
 Ved forundersøgelser klarlægges problemstillinger og de  

 præcise formål med undersøgelsen.
 En forundersøgelse indeholder endvidere oplysning om  

 nødvendigt datamateriale, metoden til behandling af datamateriale og  

 vurderingskriterier.
 Forvaltningsrevisionens metodevalg tilsigter at skabe en dokumentation for  

 konklusionerne af revisors undersøgelse af revisionsobjektet ud fra  

 det valgte aspekt.
 Forvaltningsrevision efter god offentlig revisionsskik forudsætter,  

 at der anvendes metoder og teorier, der er alment anerkendte inden for det  

 pågældende område.
 Ved rapporteringen om den udførte forvaltningsrevision og  

 resultaterne heraf bør der klart redegøres for metodiske  

 forudsætninger.
 Vurderingsgrundlaget varierer efter den reviderede enhed, områdets  

 målsætninger og lovgivning samt de specifikke kriterier, som  

 revisor finder væsentlig ved revisionens udførelse.
 Ved valget af vurderingsgrundlag skal revisor sikre sig, at kriterierne er  

 relevante, fornuftige og opnåelige.
 Vurderingsgrundlaget skal fremgå klart og entydigt, samt, hvor det  

 er muligt, bygge på lovgivning eller andre autoritative udsagn samt  

 almindeligt accepterede standarder for det pågældende  

 område.
V.
Rapportering 37. Efter en revision skal revisor udarbejde en skriftlig beretning.  

 Beretningen kan have form af en erklæring, en rapport eller et  

 protokollat afhængig af retsgrundlaget for revisionen.
 Beretningen skal klart redegøre for revisionens resultater.
 Rapporteringen skal tilstræbe at være objektiv og konstruktiv  

 i sin form.
 Særligt vedrørende forvaltningsrevision bør  

 rapporteringen indeholde oplysninger om formål, metoder,  

 vurderingsgrundlag, undersøgelsesresultater, konklusioner og  

 eventuelle anbefalinger.
 Resultater og konklusioner i revisionsrapporten skal begrundes og kunne  

 dokumenteres.
 Anbefalinger kan formuleres, når revisionen identificerer  

 sandsynlige og hensigtsmæssige midler til at rette og forbedre  

 påpegede forhold.
 Ved revisors rapportering om lovovertrædelser herunder bedrageri er  

 det den administrative ledelses ansvar at tage stilling til, om der skal  

 foretages indberetning til overordnede myndigheder, politianmeldelse mv.  

 Revisors rapportering bør præcisere denne ansvarsplacering.
 Ved rapporteringen om resultatet af revisionen skal gives en fremstilling,  

 som indeholder alle relevante forhold.
 De synspunkter, som den reviderede måtte være fremkommet med  

 under undersøgelsen, bør indarbejdes loyalt i beretningen eller  

 notatet.
 Det skal klart og utvetydigt fremgå, hvad der er  

 revisionssynspunkter og kritiske bemærkninger.
 Rapporteringen skal klart fremlægge de spørgsmål og  

 problemer, som beslutningstageren bør forholde sig til.
