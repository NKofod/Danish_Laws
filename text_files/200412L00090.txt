Fremsat den 11. november 2004 af  

 beskæftigelsesministeren (Claus Hjort Frederiksen) Forslag til Lov  

 om information og høring af lønmodtagere  

1) § 1.  

  

 Lovens  

 formål er at sikre, at der findes en procedure, så lønmodtagerne informeres  

 ved  

 på et passende tidspunkt at blive oplyst fyldestgørende om spørgsmål af  

 væsentlig betydning for deres ansættelse, og at lønmodtagerne høres ved på  

 baggrund af den modtagne information at få lejlighed til på et passende  

 tidspunkt at fremkomme med en tilkendegivelse vedrørende sådanne spørgsmål  

 overfor ledelsen på den virksomhed, hvor de er beskæftigede.
 § 2.  

  

 Loven  

 finder anvendelse på virksomheder med mindst 35 ansatte.
 Stk. 2.  

  

 Ved  

 virksomhed forstås i denne lov en offentlig eller privat virksomhed, som  

 driver  

 erhvervsvirksomhed, uanset om den virker med gevinst for øje.
 Stk. 3.  

  

 Økonomi- og  

 Erhvervsministeren kan fastsætte særlige regler for information og høring af  

 besætningsmedlemmer på handelsskibe.
 § 3.  

  

 Loven  

 finder ikke anvendelse, hvis en pligt for arbejdsgiveren til at informere og  

 høre arbejdstagerne følger af en kollektiv overenskomst eller aftale, og  

 denne  

 indeholder regler, der som minimum svarer til bestemmelserne i det i bilag 1  

 til loven optrykte direktiv nr. 2002/14/EF.
 Stk. 2.  

  

 Hvis der i  

 en kollektiv overenskomst eller aftale, som nævnt i stk. 1, er fastlagt  

 nærmere  

 bestemmelser om information og høring af arbejdstagerne og disse bestemmelser  

 er i overensstemmelse med det formål og de principper, som er fastlagt i  

 direktivets art. 1, anses denne for at leve op til minimumskravskravene i  

 direktiv nr. 2002/14/EF uanset bestemmelsen i direktivets art. 4.
§ 4.  

  

 Virksomheden har pligt til via lønmodtagerrepræsentanterne at give de ansatte  

 fyldestgørende oplysninger om forhold af væsentlig betydning for de ansatte  

 på  

 virksomheden.
Pligten til at informere omfatter som minimum:
1)  

 	  

 information om den  

 seneste udvikling og den forventede udvikling i virksomhedens aktiviteter,  

 virksomhedens økonomiske situation og fremtidsudsigter, herunder om ordre- og  

 markedssituationen samt produktionsforhold, 2)  

 	  

 information om  

 virksomhedens beskæftigelsesforhold, herunder hvis beskæftigelsen på  

 virksomheden  

 er truet, og planer om større ændringer og foranstaltninger, som får  

 betydning  

 for beskæftigelsen og 3)  

 	  

 information om virksomhedens  

 beslutninger, som kan medføre betydelige ændringer i arbejdets  

 tilrettelæggelse  

 og ansættelsesforholdene.
Stk. 2.  

  

 Oplysningerne efter stk. 1 skal gives jævnligt og på passende  

 tidspunkter,  

 så lønmodtagerrepræsentanterne har ajourførte informationer om virksomhedens  

 situation.
Oplysningerne efter stk. 1 skal om muligt foreligge i  

 skriftlig  

 form og på en sådan måde og med et sådant indhold, at  

 lønmodtagerrepræsentanterne har mulighed for at sætte sig ind i og vurdere  

 indholdet af oplysningerne og kan forberede den i stk. 3 beskrevne  

 høring.
Stk. 3.  

  

 Virksomheden har pligt til via lønmodtagerrepræsentanterne at høre de ansatte  

 ved at give dem mulighed for at udveksle synspunkter og etablere en dialog  

 med  

 virksomhedens ledelse på baggrund af de modtagne oplysninger i henhold til  

 stk. 1. Lønmodtagerrepræsentanterne skal på baggrund af de i  

 stk. 1,  

 nr. 2 og 3 nævnte oplysninger, have mulighed for 1)  

 	  

 at fremsætte en  

 udtalelse 2)  

 	  

 at forberede sig på  

 og holde møde med ledelsen og 3)  

 	  

 at få et begrundet  

 svar fra ledelsen på eventuelle udtalelser.
Stk. 4.  

  

 Høringen  

 efter stk. 3 skal endvidere finde sted på et sådant tidspunkt, på en  

 sådan  

 måde og med et sådant indhold, at lønmodtagerrepræsentanterne får adgang til  

 at  

 mødes med arbejdsgiveren og give udtryk for deres mening om påtænkte  

 foranstaltninger og komme med forslag, som inddrages i den videre  

 beslutningsproces.
Høringen efter stk. 3 skal finde sted på et relevant  

 ledelses-  

 og repræsentationsniveau afhængigt af det behandlede emne.
 Stk. 5.  

  

 Høringen om  

 de i stk. 1, nr. 3 nævnte beslutninger sker med henblik på at nå til en  

 aftale om de beslutninger, som virksomhedens ledelse kan træffe og som har  

 medført eller kan medføre betydelige ændringer i arbejdets tilrettelæggelse  

 og  

 ansættelsesforholdene.
 Stk.  

  

    

  

 6.  

  

 Gennemførelse af høringen, herunder  

 afholdelse af møder, jf. stk. 3 og 4, berører ikke arbejdsgiverens  

 beføjelser.
 § 5.  

  

 I særlige tilfælde, hvor det alvorligt  

 vil kunne skade eller påvirke virksomhedens drift eller skade virksomheden at  

 give information eller foretage høring efter § 4, er virksomheden ikke  

 forpligtet  

 hertil.
§ 6.  

  

 De  

 repræsentanter, der skal informeres og høres på lønmodtagernes vegne, er  

 lønmodtagernes ordinære repræsentanter.
Hvis der ikke er valgt ordinære  

 repræsentanter for lønmodtagerne på virksomheden, eller hvis det aftales  

 mellem  

 ledelsen og de ordinære repræsentanter for lønmodtagerne, vælges de  

 repræsentanter, der skal informeres og høres på vegne af lønmodtagerne, af  

 samtlige lønmodtagere, der er ansat på virksomheden.
 Stk. 2.  

  

 Hvis der stilles  

 krav herom, kan de ordinære repræsentanter for lønmodtagerne suppleres med  

 repræsentanter for grupper, der ikke er repræsenteret gennem de ordinære  

 repræsentanter, når der informeres og høres i overensstemmelse med § 4.
 § 7.  

  

 Lønmodtagerrepræsentanterne  

 eller særligt sagkyndige, der bistår dem, må ikke videregive oplysninger, som  

 de af hensyn til virksomhedens legitime interesser har modtaget som  

 fortrolige.  

 Tavshedspligten gælder også efter udløbet af lønmodtagerrepræsentanternes  

 mandat.
 § 8.  

  

 De  

 repræsentanter, der skal informeres og høres på lønmodtagernes vegne, er  

 beskyttet mod afskedigelse eller anden forringelse af deres forhold på samme  

 måde som tillidsrepræsentanter inden for vedkommende eller tilsvarende  

 faglige  

 område.
 § 9.  

  

 Medmindre  

 højere straf er forskyldt efter anden lovgivning, straffes med bøde den, der  

 videregiver oplysninger i strid med § 7.
 Stk. 2.  

  

 Overtrædelse  

 af § 4 straffes med bøde.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 10.  

  

 Loven  

 træder i kraft den 23. marts 2005.
 § 11.  

  

 Loven  

 gælder ikke for Færøerne og Grønland.
Bilag Europa-Parlamentets og Rådets direktiv  

 2002/14/EF  af 11. marts 2002  om indførelse af en generel ramme for  

 information og høring af arbejdstagerne i Det Europæiske Fællesskab EUROPA-PARLAMENTET OG RÅDET FOR DEN EUROPÆISKE UNION  

 HAR - under henvisning til traktaten om oprettelse af Den  

 Europæiske Union, særlig artikel 137, stk. 2, under henvisning til forslag fra Kommissionen  

2) , under henvisning til udtalelse fra Det Økonomiske og  

 Sociale Udvalg  

3) , under henvisning til udtalelse fra Regionsudvalget  

4) , efter proceduren i traktatens artikel 251  

5) ,  

 på grundlag af Forligsudvalgets fælles udkast af 23. januar 2002, og ud fra følgende betragtninger:
 (1)  

 	  

 I henhold til traktatens artikel 136 har  

 Fællesskabet og medlemsstaterne som et særligt mål at fremme dialogen på  

 arbejdsmarkedet.
 (2)  

 	  

 I punkt 17 i fællesskabspagten om  

 arbejdstagernes grundlæggende arbejdsmarkedsmæssige og sociale rettigheder  

 hedder det bl.a., at informationen og høringen af arbejdstagerne samt disses  

 medindflydelse skal udbygges på passende vis under hensyntagen til gældende  

 praksis i de forskellige medlemsstater.
 (3)  

 	  

 Kommissionen har konsulteret  

 arbejdsmarkedets parter på europæisk plan om de mulige retningslinjer for en  

 fællesskabsindsats vedrørende information og høring af arbejdstagerne i  

 virksomheder i Fællesskabet.
 (4)  

 	  

 Kommissionen fandt efter denne konsultation  

 en fællesskabsindsats hensigtsmæssig og konsulterede på ny arbejdsmarkedets  

 parter om indholdet af det påtænkte forslag, og arbejdsmarkedets parter har  

 afgivet udtalelse til Kommissionen.
 (5)  

 	  

 Efter denne anden konsultationsfase har  

 arbejdsmarkedets parter ikke meddelt Kommissionen, at de ønsker at indlede en  

 procedure, der kan føre til indgåelse af en aftale.
 (6)  

 	  

 De retlige rammer på fællesskabsniveau og  

 nationalt niveau, der har til formål at sikre, at arbejdstagerne inddrages i  

 virksomhedernes drift og i de beslutninger, der vedrører dem, har ikke altid  

 kunnet forhindre, at alvorlige beslutninger med konsekvenser for  

 arbejdstageres  

 beskæftigelse er truffet og offentliggjort, uden at der forud har været  

 iværksat passende informations- og høringsprocedurer.
 (7)  

 	  

 Det er vigtigt at styrke den sociale dialog  

 og øge tilliden inden for den enkelte virksomhed for at gøre det lettere at  

 foregribe risici, tilrettelægge arbejdet på en mere fleksibel måde og lette  

 arbejdstagernes adgang til uddannelse i virksomheden inden for sikre rammer,  

 øge arbejdstagernes bevidsthed om behovet for tilpasning, gøre arbejdstagerne  

 mere indstillet på at engagere sig i foranstaltninger og aktioner, som tager  

 sigte på at øge deres beskæftigelsesegnethed, fremme arbejdstagernes  

 inddragelse i den enkelte virksomheds aktiviteter og fremtid samt forbedre  

 virksomhedens konkurrenceevne.
 (8)  

 	  

 Det er især vigtigt at fremme og styrke  

 information og høring om situationen og den sandsynlige udvikling med hensyn  

 til virksomhedens beskæftigelse samt - når arbejdsgiverens evaluering viser,  

 at  

 beskæftigelsen inden for virksomheden kan være truet - om de eventuelle  

 planlagte  

 foregribende foranstaltninger, særlig uddannelse af arbejdstagerne og  

 forbedring  

 af deres kvalifikationer med det formål at afværge de negative virkninger  

 eller  

 begrænse følgerne heraf og øge de eventuelt berørte arbejdstageres  

 beskæftigelsesegnethed og tilpasningsevne.
 (9)  

 	  

 Information og høring i rette tid er en  

 forudsætning for, at virksomheder med held kan omstruktureres og tilpasses de  

 nye forhold, der følger af økonomiens globalisering, navnlig gennem udvikling  

 af nye former for tilrettelæggelse af arbejdet.
 (10)  

 	  

 Fællesskabet har defineret og iværksat en  

 beskæftigelsesstrategi, som tager udgangspunkt i begreberne »forudseenhed«,  

 »forebyggelse« og »beskæftigelsesegnethed«, og disse begreber skal  

 inkorporeres  

 som centrale begreber i alle de offentlige politikker, der kan få en positiv  

 indvirkning på beskæftigelsen, herunder på virksomhedsniveau, ved at styrke  

 den  

 sociale dialog med henblik på at fremme en ændring, samtidig med at  

 beskæftigelsen fastholdes som et prioriteret mål.
 (11)  

 	  

 Udviklingen af det indre marked bør ske på en  

 harmonisk måde, således at de vigtige værdier, som vort samfund hviler på,  

 bevares, og det sikres, at alle borgere kan drage fordel af den økonomiske  

 udvikling.
 (12)  

 	  

 Den tredje fase i Den Økonomiske og Monetære  

 Union har medført, at konkurrencepresset på fællesskabsniveau er øget og  

 fremskyndet, hvilket kræver mere omfattende sociale ledsageforanstaltninger  

 på  

 nationalt niveau.
 (13)  

 	  

 De retlige rammer for information og høring  

 af arbejdstagerne på fællesskabsniveau og på nationalt niveau går i retning  

 af,  

 at ændringsprocesserne behandles efterfølgende, de lader beslutningernes  

 økonomiske faktorer ude af betragtning og gør det ikke lettere at forudse  

 udviklingen  

 i beskæftigelsen inden for virksomheden eller at forebygge risici.
 (14)  

 	  

 Hele udviklingen på det politiske,  

 økonomiske, sociale og retlige område gør det nødvendigt med en tilpasning af  

 de gældende retlige rammer med henblik på at indføre juridiske og praktiske  

 instrumenter, som giver mulighed for at udøve retten til information og  

 høring.
 (15)  

 	  

 Dette direktiv berører ikke de nationale  

 ordninger, hvorefter den konkrete udøvelse af denne ret indebærer, at de, der  

 har en sådan ret, skal tilkendegive deres ønsker kollektivt.
 (16)  

 	  

 Dette direktiv berører ikke ordningerne om  

 direkte medarbejderindflydelse, forudsat at arbejdstagerne under alle  

 omstændigheder kan vælge at udøve retten til information og høring gennem  

 deres  

 repræsentanter.
 (17)  

 	  

 Da målene for den påtænkte handling, at skabe  

 en ramme for information og høring af arbejdstagerne, der er tilpasset den  

 nye  

 situation i Europa, som beskrevet ovenfor, ikke i tilstrækkelig grad kan  

 opfyldes af medlemsstaterne og derfor på grund af handlingens omfang eller  

 virkninger bedre kan gennemføres på fællesskabsplan, kan Fællesskabet træffe  

 foranstaltninger i overensstemmelse med subsidiaritetsprincippet jf.  

 traktatens  

 artikel 5. I overensstemmelse med proportionalitetsprincippet, jf. nævnte  

 artikel, er dette direktiv ikke mere vidtgående end, hvad der er nødvendigt  

 for  

 at nå disse mål.
 (18)  

 	  

 Formålet med denne generelle ramme er at  

 indføre minimumsforskrifter, som gælder i hele Fællesskabet, hvilket ikke  

 hindrer medlemsstaterne i at fastsætte bestemmelser, der er gunstigere for  

 arbejdstagerne.
(19)  

 	  

 Formålet med denne generelle ramme er  

 endvidere at undgå administrative, finansielle og retlige byrder, som ville  

 hæmme oprettelsen og udviklingen af små og mellemstore virksomheder.
Dette  

 direktivs anvendelsesområde bør efter medlemsstaternes eget valg begrænses  

 til  

 virksomheder, som beskæftiger mindst 50 arbejdstagere, eller  

 forretningssteder,  

 som beskæftiger mindst 20 arbejdstagere.
 (20)  

 	  

 Dette tager højde for og berører ikke andre  

 nationale bestemmelser og fremgangsmåder, som tager sigte på at fremme den  

 sociale dialog i selskaber, som ikke falder ind under dette direktivs  

 anvendelsesområde, og inden for den offentlige administration.
 (21)  

 	  

 Medlemsstater, hvor der ikke findes noget  

 lovpligtigt system til information og høring af arbejdstagerne eller noget  

 lovpligtigt system for arbejdstagerrepræsentation, bør dog i en  

 overgangsperiode  

 kunne begrænse anvendelsesområdet for dette direktiv yderligere for så vidt  

 angår  

 antallet af arbejdstagere.
 (22)  

 	  

 De byrder, som i henhold til  

 fællesskabsrammen på dette område pålægges virksomheder og forretningssteder,  

 bør begrænses til et minimum, samtidig med at det sikres, at de tillagte  

 rettigheder  

 kan udøves effektivt.
 (23)  

 	  

 Dette direktivs mål skal nås ved, at der  

 indføres en generel ramme, som omfatter principper, definitioner og regler  

 for  

 information og høring, og som det påhviler medlemsstaterne at udfylde og  

 tilpasse til de nationale forhold, samtidig med at arbejdsmarkedets parter i  

 givet fald spiller en vigtig rolle, idet de ved aftale frit kan fastsætte  

 informations- og høringsregler, som i højere grad passer til deres behov og  

 ønsker.
 (24)  

 	  

 De særlige regler om information og høring af  

 arbejdstagere, som visse steder findes i national lovgivning, og som gælder  

 for  

 virksomheder og forretningssteder, der har et politisk,  

 erhvervsorganisatorisk,  

 religiøst, velgørende, uddannelsesmæssigt, videnskabeligt eller kunstnerisk  

 sigte, eller som sigter mod at informere eller viderebringe synspunkter, bør  

 ikke berøres.
 (25)  

 	  

 Virksomheder og forretningssteder bør  

 beskyttes mod videregivelse af visse særlig følsomme oplysninger.
 (26)  

 	  

 Arbejdsgiveren bør have ret til at undlade  

 information og høring, når dette vil skade virksomheden eller  

 forretningsstedet  

 alvorligt, eller når et påbud fra en kontrol- eller tilsynsmyndighed skal  

 efterkommes omgående.
 (27)  

 	  

 Information og høring indebærer rettigheder  

 og forpligtelser for arbejdsmarkedets parter på virksomheds- eller  

 forretningsstedsniveau.
 (28)  

 	  

 I tilfælde af tilsidesættelse af de  

 forpligtelser, som følger af dette direktiv, bør der anvendes effektive og  

 afskrækkende administrative eller retslige procedurer og sanktioner, der står  

 i  

 et rimeligt forhold til overtrædelsens karakter.
 (29)  

 	  

 Dette direktiv berører ikke mere specifikke  

 bestemmelser i Rådets direktiv 98/59/EF af 20. juli 1998 om tilnærmelse af  

 medlemsstaternes lovgivninger vedrørende kollektive afskedigelser  

6)  

  og  

 i Rådets direktiv 2001/23/EF af 12. marts 2001 om tilnærmelse af  

 medlemsstaternes lovgivning om varetagelse af arbejdstagernes rettigheder i  

 forbindelse med overførsel af virksomheder, bedrifter eller dele af  

 virksomheder eller bedrifter  

7) .
 (30)  

 	  

 Dette direktiv bør ikke få indvirkning på  

 andre rettigheder til information og høring, herunder sådanne, der følger af  

 Rådets direktiv 94/45/EF af 22. september 1994 om indførelse af europæiske  

 samarbejdsudvalg eller en procedure i fællesskabsvirksomheder og  

 fællesskabskoncerner  

 med henblik på at informere og høre arbejdstagerne  

8) .
(31)  

 	  

 Gennemførelsen af dette direktivs  

 bestemmelser bør ikke kunne udgøre en tilstrækkelig begrundelse for at  

 nedsætte  

 det generelle beskyttelsesniveau for arbejdstagerne på det område, der er  

 omfattet af dette direktiv - UDSTEDT FØLGENDE DIREKTIV:
Artikel 1 Formål og principper 1. Dette direktiv har til formål at opstille en generel  

 ramme med minimumskrav vedrørende retten til information og høring af  

 arbejdstagerne i virksomheder eller forretningssteder beliggende i  

 Fællesskabet.
 2. Den praktiske tilrettelæggelse af information og  

 høring defineres og gennemføres i overensstemmelse med national lovgivning og  

 de enkelte medlemsstaters praksis for forholdet mellem arbejdsmarkedets  

 parter  

 på en sådan måde, at effektiviteten heraf sikres.
 3. De nærmere bestemmelser om information og høring  

 defineres eller gennemføres i et samarbejde mellem arbejdsgiveren og  

 arbejdstagerrepræsentanterne under behørig hensyntagen til deres respektive  

 rettigheder og forpligtelser og under hensyntagen til både virksomhedens  

 eller  

 forretningsstedets og arbejdstagernes interesser.
Artikel 2 Definitioner I dette direktiv forstås ved:
a)  

 	  

 »virksomhed«: en  

 offentlig eller privat virksomhed, som driver erhvervsvirksomhed, uanset om  

 det  

 er med sigte på fortjeneste, og som er beliggende i medlemsstaterne b)  

 	  

 »forretningssted«: en  

 enhed, hvor der drives forretning som defineret i overensstemmelse med  

 national  

 lovgivning og praksis, og hvor der drives erhvervsvirksomhed på et varigt  

 grundlag med brug af menneskelige og materielle ressourcer, og som er  

 beliggende i en medlemsstat c)  

 	  

 »arbejdsgiver«: en  

 fysisk eller juridisk person, som har indgået arbejdskontrakt eller aftalt  

 arbejdsforhold  

 med arbejdstagere i overensstemmelse med national lovgivning og praksis d)  

 	  

 »arbejdstager«:  

 enhver, som i den pågældende medlemsstat er beskyttet som arbejdstager inden  

 for rammerne af national lovgivning og i overensstemmelse med national  

 praksis e)  

 	  

 »arbejdstagerrepræsentanter«:  

 arbejdstagernes repræsentanter i henhold til national lovgivning og/eller  

 praksis f)  

 	  

 »information«:  

 arbejdsgiverens videregivelse af oplysninger til  

 arbejdstagerrepræsentanterne,  

 for at de kan sætte sig ind i sagens indhold og vurdere det g)  

 	  

 »høring«: udveksling  

 af synspunkter og etablering af en dialog mellem arbejdstagerrepræsentanterne  

 og arbejdsgiveren.
Artikel 3 Anvendelsesområde 1. Dette direktiv finder efter medlemsstaternes eget  

 valg anvendelse på:
a)  

 	  

 virksomheder, som  

 beskæftiger mindst 50 arbejdstagere i en medlemsstat, eller b)  

 	  

 forretningssteder,  

 som beskæftiger mindst 20 arbejdstagere i en medlemsstat.
 Medlemsstaterne fastsætter selv metoden til beregning  

 af tærsklerne for beskæftigede arbejdstagere.
 2. For så vidt dette direktivs formål og principper  

 overholdes, kan medlemsstaterne fastsætte særlige bestemmelser for  

 virksomheder  

 og forretningssteder, som direkte og hovedsagelig har et politisk,  

 erhvervsorganisatorisk, religiøst, velgørende, uddannelsesmæssigt,  

 videnskabeligt eller kunstnerisk sigte, eller som sigter mod at informere  

 eller  

 viderebringe synspunkter, såfremt bestemmelser af denne art allerede findes i  

 den nationale lovgivning på datoen for dette direktivs ikrafttræden.
 3. Medlemsstaterne kan fravige dette direktiv ved at  

 fastsætte særlige bestemmelser for besætningsmedlemmer om bord på havgående  

 skibe.
Artikel 4 Nærmere bestemmelser for  

 information og høring 1. I overensstemmelse med de principper, der er nævnt i  

 artikel 1, og medmindre andet følger af gældende bestemmelser og/eller  

 praksis,  

 der er gunstigere for arbejdstagerne, fastsætter medlemsstaterne de nærmere  

 bestemmelser for udøvelsen af retten til information og høring af  

 arbejdstagerne  

 på passende niveau i overensstemmelse med nærværende artikel.
 2. Information og høring omfatter følgende:
a)  

 	  

 information om den  

 seneste udvikling og den forventede udvikling i virksomhedens eller  

 forretningsstedets  

 aktiviteter og økonomiske situation b)  

 	  

 information og høring  

 om situationen, strukturen og den forventede udvikling med hensyn til  

 beskæftigelsen i virksomheden eller forretningsstedet samt om alle planlagte,  

 forventede foranstaltninger, navnlig når beskæftigelsen er truet c)  

 	  

 information og  

 høring om beslutninger, som kan medføre betydelige ændringer i arbejdets  

 tilrettelæggelse  

 og ansættelsesforholdene, herunder dem, der er omfattet af de  

 fællesskabsbestemmelser,  

 der er omhandlet i artikel 9, stk. 1.
 3. Informationen skal gives på et passende tidspunkt,  

 på en passende måde og med et passende indhold, således at navnlig  

 arbejdstagerrepræsentanterne sættes i stand til at foretage en passende  

 analyse  

 og i givet fald forberede høringen.
 4. Høringen sker:
a)  

 	  

 på et passende  

 tidspunkt, på en passende måde og med et passende indhold b)  

 	  

 på et relevant  

 ledelses- og repræsentationsniveau, afhængigt af det behandlede emne c)  

 	  

 på grundlag af  

 informationer fra arbejdsgiveren, jf. artikel 2, litra f), og den udtalelse,  

 som arbejdstagerrepræsentanterne har ret til at fremsætte d)  

 	  

 således at  

 arbejdstagerrepræsentanterne kan mødes med arbejdsgiveren og få et begrundet  

 svar på eventuelle udtalelser e)  

 	  

 med henblik på at nå  

 til en aftale om de beslutninger, som er omfattet af de  

 arbejdsgiverbeføjelser,  

 der er henvist til i stk. 2, litra c).
Artikel 5 Information og høring i henhold  

 til en aftale Medlemsstaterne kan overlade det til arbejdsmarkedets  

 parter på et passende niveau, herunder på virksomheds- eller  

 forretningsstedsniveau, frit og på et hvilket som helst tidspunkt ved aftale  

 at  

 fastlægge de nærmere bestemmelser om information og høring af arbejdstagerne.  

 I  

 disse aftaler, samt i aftaler, der var i kraft på det i artikel 11 fastsatte  

 tidspunkt, samt i alle efterfølgende fornyelser af sådanne aftaler, kan der i  

 overensstemmelse med de i artikel 1 nævnte principper og på de vilkår og  

 inden  

 for de grænser, som medlemsstaterne fastsætter, indføres bestemmelser, der er  

 forskellige fra dem, der er omhandlet i artikel 4.
Artikel 6 Fortrolige oplysninger 1. Medlemsstaterne bestemmer, at  

 arbejdstagerrepræsentanterne samt de eksperter, som bistår dem, på de  

 betingelser og inden for de grænser, der er fastsat i national lovgivning,  

 ikke  

 - hverken til arbejdstagere eller til tredjemand - må videregive oplysninger,  

 som de i virksomhedens eller forretningsstedets legitime interesse  

 udtrykkeligt  

 har modtaget som fortrolige oplysninger.
Denne pligt gælder, uanset hvor  

 disse  

 repræsentanter eller eksperter befinder sig, og også efter udløbet af deres  

 mandat.
En medlemsstat kan dog tillade, at arbejdstagerrepræsentanterne eller  

 enhver, der bistår dem, kan videregive fortrolige oplysninger til  

 arbejdstagere  

 og tredjemand, der er omfattet af tavshedspligt.
 2. Medlemsstaterne bestemmer, at en arbejdsgiver i  

 bestemte tilfælde og på de betingelser og inden for de grænser, der er  

 fastsat  

 i national lovgivning, ikke er forpligtet til at give information eller  

 foretage høring, hvis informationen eller høringen er af en sådan art, at det  

 ud fra objektive kriterier alvorligt ville påvirke eller skade virksomhedens  

 eller forretningsstedets drift.
 3. Med forbehold af eksisterende nationale procedurer fastsætter  

 medlemsstaterne administrative eller retslige ankeprocedurer, når  

 arbejdsgiveren kræver tavshedspligt eller undlader at give oplysninger i  

 henhold til stk. 1 og 2. De kan desuden fastsætte procedurer til  

 beskyttelse af de pågældende oplysningers fortrolige karakter.
Artikel 7 Beskyttelse af  

 arbejdstagerrepræsentanterne Medlemsstaterne sikrer, at arbejdstagerrepræsentanterne  

 i forbindelse med varetagelsen af deres opgaver nyder en sådan beskyttelse og  

 har sådanne garantier, at de kan udføre de opgaver, de har fået, på en  

 hensigtsmæssig måde.
Artikel 8 Håndhævelse af rettigheder 1. Medlemsstaterne sikrer, at der kan træffes passende  

 foranstaltninger, hvis en arbejdsgiver eller arbejdstagerrepræsentanter ikke  

 efterkommer dette direktiv.
De sørger navnlig for, at der findes passende  

 administrative eller retslige procedurer til sikring af, at de forpligtelser,  

 der følger af dette direktiv, kan håndhæves.
2. Medlemsstaterne fastsætter passende sanktioner, som  

 finder anvendelse, hvis arbejdsgiveren eller arbejdsgiverrepræsentanterne  

 overtræder bestemmelserne i dette direktiv.
Sanktionerne skal være effektive,  

 stå i forhold til overtrædelsens omfang og have afskrækkende virkning.
Artikel 9 Forholdet mellem dette direktiv  

 og andre fællesskabsbestemmelser og nationale bestemmelser 1. Dette direktiv berører ikke de særlige procedurer  

 for information og høring, som er omhandlet i artikel 2 i direktiv 98/59/EF  

 og  

 i artikel 7 i direktiv 2001/23/EF.
 2. Dette direktiv berører ikke foranstaltninger, der er  

 truffet i henhold til direktiv 94/45/EF og 97/74/EF.
 3. Dette direktiv berører ikke andre rettigheder til  

 information, høring og medbestemmelse i henhold til national ret.
 4. Gennemførelsen af dette direktivs bestemmelser er  

 ikke nogen tilstrækkelig begrundelse for en forringelse af eksisterende  

 forhold  

 i medlemsstaterne og af det generelle beskyttelsesniveau for arbejdstagerne  

 på  

 det område, der er omfattet af dette direktiv.
Artikel 10 Overgangsforanstaltninger Uanset artikel 3 kan en medlemsstat, hvor der på datoen  

 for dette direktivs ikrafttræden hverken findes noget almindeligt, permanent  

 og  

 lovpligtigt system til information og høring af arbejdstagerne eller noget  

 almindeligt, permanent og lovpligtigt system for arbejdstagerrepræsentation  

 på  

 arbejdspladsen med henblik herpå, begrænse anvendelsen af de nationale  

 bestemmelser til gennemførelse af direktivet til:
a)  

 	  

 indtil den 23. marts  

 2007 at omfatte virksomheder, der beskæftiger mindst 150 arbejdstagere, eller  

 forretningssteder, der beskæftiger mindst 100 arbejdstagere, og b)  

 	  

 i det år, der følger  

 efter datoen i litra a), at omfatte virksomheder, der beskæftiger mindst 100  

 arbejdstagere, eller forretningssteder, der beskæftiger mindst 50  

 arbejdstagere.
Artikel 11 Gennemførelse 1. Medlemsstaterne sætter de nødvendige love og  

 administrative bestemmelser i kraft for at efterkomme dette direktiv senest  

 den  

 23. marts 2005 eller sikrer, at arbejdsmarkedets parter senest denne dato har  

 indført de nødvendige bestemmelser ved aftale, idet medlemsstaterne skal  

 træffe  

 de nødvendige foranstaltninger for, at de altid er i stand til at garantere  

 de  

 resultater, der kræves i dette direktiv.
De underretter straks Kommissionen  

 herom.
2. Disse love og bestemmelser skal ved vedtagelsen  

 indeholde en henvisning til dette direktiv eller skal ved offentliggørelsen  

 ledsages af en sådan henvisning.
De nærmere regler for henvisningen  

 fastsættes  

 af medlemsstaterne.
Artikel 12 Revision foretaget af  

 Kommissionen Senest den 23. marts 2007 foretager Kommissionen i  

 samråd med medlemsstaterne og arbejdsmarkedets parter på fællesskabsplan en  

 revision af anvendelsen af dette direktiv med henblik på om nødvendigt at  

 forelægge forslag til ændringer.
Artikel 13 Ikrafttræden Dette direktiv træder i kraft på dagen for  

 offentliggørelsen i De Europæiske Fællesskabers Tidende.
Artikel 14 Modtagere Dette direktiv er rettet til medlemsstaterne.
 Udfærdiget i Bruxelles, den 11. marts 2002.
På Europa-Parlamentets vegne P.
Cox Formand På Rådets vegne J.
Piqué i Camps Formand Bemærkninger til lovforslaget Almindelige bemærkninger 1. Baggrund Lovforslaget gennemfører Europaparlamentets og Rådets  

 direktiv 2002/14/EF af 11. marts 2002 (EF-Tidende  

 2002 L  

 80 s. 29) om indførelse af en  

 generel ramme for information og høring af arbejdstagerne i Det Europæiske  

 Fællesskab  i det følgende kaldet direktivet.
Direktivet er vedtaget  

 med  

 hjemmel i EF-traktatens art. 137, stk. 2, hvorefter der kan træffes  

 foranstaltninger med henblik på information og høring af arbejdstagerne.  

 Direktivet skal være gennemført senest den 23. marts 2005 og foreslås optrykt  

 som bilag til loven.
 Med lovforslaget får ansatte i virksomheder af en vis  

 størrelse ret til  via deres repræsentanter - at blive informeret og  

 hørt af  

 arbejdsgiveren omkring forhold, som har eller vil få væsentlig betydning for  

 deres ansættelse og arbejdsmæssige forhold.  

 Lovforslaget opstiller en ramme med en række minimumskrav til, hvordan en  

 arbejdsgiver skal etablere en procedure for information og høring af de  

 ansatte.
 Lovforslaget får ikke betydning for arbejdstagere, som er  

 omfattet af kollektive overenskomster eller samarbejdsaftaler, som sikrer de  

 ansatte ret til information og høring.
Information og høring af arbejdstagerne er ikke noget nyt  

 begreb på det danske arbejdsmarked.
I Danmark er dialog mellem arbejdsgivere  

 og  

 lønmodtagere  både centralt og decentralt  et væsentligt og  

 velkendt element  

 i den danske arbejdsmarkedsmodel.
Information og høring af de ansatte på den  

 enkelte arbejdsplads har gennem de sidste mange år i høj grad været en del af  

 traditionen og kutymerne på arbejdsmarkedet, hvor der på såvel det offentlige  

 som det private område er indgået samarbejdsaftaler.
En afgørende  

 forudsætning  

 for vedtagelsen af direktivet har været, at arbejdsmarkedets parter får  

 adgang  

 til selv at indgå og opretholde aftaler om information og høring, som  

 opfylder  

 direktivets minimumsbestemmelser.
Direktivet om information og høring skal ses i forlængelse  

 af en række allerede vedtagne og implementerede EU-direktiver om  

 medarbejderindflydelse.
Det drejer sig om direktiv 94/45/EF om indførelse af  

 europæiske samarbejdsudvalg, som er implementeret ved lov nr. 371 af 22. maj  

 1996 om europæiske samarbejdsudvalg, samt direktiv 2001/86/EF om  

 medarbejderindflydelse i SE-selskaber, som er implementeret ved lov nr. 281  

 af  

 26. april 2004 om medarbejderindflydelse i SE-selskaber.
Derudover indeholder  

 direktiv 98/50/EF om virksomhedsoverdragelse, jf. lovbekendtgørelse nr. 710  

 af  

 20. august 2002 om lønmodtageres retsstilling ved virksomhedsoverdragelse og  

 direktiv 98/59/EF om kollektive afskedigelser, jf. lov nr. 414 af 1. juni  

 1994  

 om varsling m.v. i forbindelse med afskedigelser af større omfang,  

 bestemmelser  

 om information og høring af de ansatte i visse situationer.
Direktivet om  

 information og høring berører ikke de særlige procedurer for information og  

 høring, som er omhandlet i de andre fællesskabsregler.
2. Direktivet Det overordnede formål med direktivet er at styrke den  

 sociale dialog på arbejdsmarkedet og øge den gensidige tillid på den enkelte  

 arbejdsplads både til gavn for de ansatte og virksomheden.
Information og  

 høring har særlig betydning i en situation, hvor beskæftigelsen er truet og  

 hvor eventuelle foranstaltninger (fx uddannelse, fratrædelsesordninger mv.)  

 kan  

 være med til at afhjælpe negative konsekvenser og have betydning for de  

 ansattes  

 beskæftigelsesegnethed og tilpasnings- og omstillingsevne.
 Det fremgår af direktivets præambel, at arbejdstagernes ret  

 til information og høring bør udbygges på passende vis under hensyntagen til  

 gældende praksis i de forskellige medlemslande.
Om baggrunden for direktivet fremgår det endvidere af  

 direktivets præambel, at de hidtil gældende EU-regler om inddragelse af  

 medarbejderne ikke altid har kunnet forhindre, at alvorlige beslutninger med  

 konsekvenser for arbejdstagernes beskæftigelse er truffet og offentliggjort,  

 uden at der forud har været iværksat passende informations- og  

 høringsprocedurer af de ansatte.
Det er vigtigt at styrke den sociale dialog  

 og  

 øge tilliden inden for den enkelte virksomhed med henblik på at gøre det  

 lettere at forebygge risici, tilrettelægge arbejdet på en mere fleksibel måde  

 og øge arbejdstagernes bevidsthed om behovet for tilpasning, gøre  

 arbejdstagerne  

 mere indstillet på at engagere sig i foranstaltninger og aktioner, som tager  

 sigte på at øge deres beskæftigelsesegnethed, fremme arbejdstagernes  

 inddragelse i den enkelte virksomheds aktiviteter og fremtid samt forbedre  

 virksomhedens konkurrenceevne.
 Det fremgår endvidere af direktivets præambel, at det er  

 vigtigt at fremme og styrke information og høring omkring situationen og den  

 sandsynlige udvikling med hensyn til virksomhedens beskæftigelse samt   

 når  

 arbejdsgiverens evaluering viser, at beskæftigelsen inden for virksomheden  

 kan  

 være truet  om de eventuelle planlagte foregribende foranstaltninger,  

 fx i  

 relation til uddannelse af arbejdstagerne og forbedring af deres  

 kvalifikationer med det formål at afværge de negative virkninger eller  

 begrænse  

 følgerne heraf og øge de eventuelt berørte arbejdstageres  

 beskæftigelsesegnethed og tilpasningsevne.
 Information og høring i rette tid er en forudsætning for,  

 at virksomheder med held kan omstruktureres og tilpasses de nye forhold, der  

 følger af økonomiens globalisering, navnlig gennem udvikling af nye former  

 for  

 tilrettelæggelse af arbejdet.
Direktivets mål skal nås ved, at der indføres en generel  

 ramme, som omfatter principper, definitioner og regler for information og  

 høring, som det påhviler medlemsstaterne at udfylde og tilpasse til de  

 nationale forhold, samtidig med at arbejdsmarkedets parter kan spille en  

 vigtig  

 rolle, idet de ved aftale frit kan fastsætte informations- og høringsregler,  

 som passer til deres behov og ønsker.
Medlemsstaterne kan overlade det til  

 arbejdsmarkedets parter frit at indgå aftaler, som opfylder direktivets  

 minimumsbestemmelser.
Direktivet giver samtidig vide rammer for, at  

 arbejdsmarkedets parter kan indgå aftaler om information og høring, som er  

 forskellige fra den procedure, som er fastlagt i direktivet.
Arbejdsgiveren skal medvirke til at sikre, at der er en  

 procedure for, hvordan de ansatte kan blive informeret og hørt om forhold af  

 væsentlig betydning for deres arbejde.
Direktivet forudsætter, at  

 arbejdsgiveren kan opfylde sine forpligtelser ved at lade information og  

 høring  

 foregå via de ansattes repræsentanter.
 Efter direktivet skal virksomheder beskyttes mod  

 videregivelse af visse særlig følsomme oplysninger, ligesom arbejdsgiveren  

 har  

 ret til at undlade information og høring, når dette vil skade virksomheden  

 eller forretningsstedet alvorligt, eller når et påbud fra en kontrol- eller  

 tilsynsmyndighed skal efterkommes omgående.
Direktivet giver medlemsstaterne mulighed for at fravige  

 direktivet ved i stedet at fastsætte særlige bestemmelser for  

 besætningsmedlemmer om bord på havgående skibe med hensyn til information og  

 høring.
Undtagelsesmuligheden skal ses på baggrund af de særlige forhold, der  

 gør sig gældende i forhold til at arbejde til søs, hvor der kan være nogle  

 praktiske problemer med at gennemføre information og høring.
Direktivet er et minimumsdirektiv og berører ikke  

 medlemsstaternes adgang til at indføre bestemmelser, der er gunstigere for  

 beskyttelsen af retten til information og høring.
Gennemførelsen af  

 direktivet  

 berettiger ikke til at forringe det eksisterende beskyttelsesniveau i forhold  

 til regler eller praksis om information og høring af arbejdstagerne i  

 medlemsstaterne.
3. Lovforslaget For at sikre en fyldestgørende gennemførelse af direktivet  

 er det nødvendigt at vedtage supplerende lovgivning, der sikrer rettighederne  

 for ansatte på virksomheder af en vis størrelse, som ikke er sikret ret til  

 information  

 og høring via en kollektiv overenskomst eller en samarbejdsaftale.  

 Lovforslaget  

 er udarbejdet i lyset af den allerede gældende lovgivning om  

 medarbejderindflydelse og de eksisterende samarbejdsaftaler på  

 arbejdsmarkedet.
 Loven vil alene gælde for ansatte, som ikke i medfør af en  

 kollektiv overenskomst eller aftale er omfattet af en procedure, som sikrer  

 dem  

 ret til på et passende tidspunkt at blive informeret og hørt fyldestgørende  

 om  

 forhold af væsentlig betydning for deres ansættelse.
Formålet med lovforslaget er at opstille en ramme for den  

 procedure, som virksomheder skal følge i forbindelse med information og  

 høring  

 af de ansatte.
Arbejdsgiveren skal sørge for på et passende tidspunkt at  

 informere og høre de ansatte om spørgsmål, som har eller vil få væsentlig  

 betydning for deres ansættelse.
Loven finder anvendelse i forhold til  

 virksomheder med mindst 35 ansatte, som ikke allerede er omfattet af en  

 kollektiv overenskomst eller samarbejdsaftale som indeholder regler, der som  

 minimum svarer til bestemmelserne i direktivet.
Efter direktivet er det  

 overladt til medlemsstaterne at vælge at lade direktivet finde anvendelse  

 enten  

 i forhold til virksomheder, som beskæftiger mindst 50 arbejdstagere, eller i  

 forhold til forretningssteder, som beskæftiger mindst 20 arbejdstagere.  

 Lovforslaget har et udvidet anvendelsesområde i forhold til direktivet, idet  

 der allerede foreslås givet ret til information og høring til ansatte på  

 virksomheder med mindst 35 ansatte.
Dette foreslås af hensyn til at skabe så  

 ensartede vilkår som muligt særligt på det private arbejdsmarked.
§ 4 opstiller den nærmere ramme for, hvornår og  

 hvordan og med hvilket indhold information og høring skal gives. § 5  

 indeholder en bestemmelse om, at en virksomhed i visse tilfælde kan undlade  

 at  

 give information og høring, hvis det vil skade virksomheden eller skade og  

 påvirke  

 virksomhedens drift betydeligt. § 6 fastlægger, at arbejdsgiveren  

 informerer og hører de ansatte via deres ordinære repræsentanter, som typisk  

 vil være tillidsrepræsentanten.
Hvis ikke der på virksomheden er ordinær  

 repræsentation for de ansatte eller grupper af ansatte, er der fastlagt  

 nærmere  

 regler for, hvordan repræsentanter for de ansatte vælges, således at det  

 sikres  

 at arbejdsgiveren kan informere og høre de ansatte via et  

 repræsentationssystem. § 7 indeholder en bestemmelse om fortrolighed og  

 tavshedspligt. § 8 indeholder en bestemmelse om beskyttelse af  

 arbejdstagerrepræsentanter,  

 og § 9 indeholder en sanktionsbestemmelse.
Det foreslås, at Økonomi- og Erhvervsministeren får  

 bemyndigelse til at fastsætte særlige regler for information og høring af  

 besætningsmedlemmer på handelsskibe.
Bemyndigelsen er relevant i forbindelse  

 med de særlige forhold, som gør sig gældende ved arbejdet til søs.
Fx kan der  

 være praktiske problemer med fuldt ud at gennemføre information og høring i  

 tilfælde, hvor arbejdstagerrepræsentanter, som sejler langt fra Danmark, skal  

 mødes med ledelsen i Danmark med kort varsel.
4. Eksisterende aftaler I Danmark har størsteparten af lønmodtagerne på både det  

 offentlige og det private arbejdsmarked gennem en årrække været sikret ret  

 til  

 information og høring i forbindelse med indgåede samarbejdsaftaler, som  

 indeholder  

 de elementer, som fremgår af direktivet.
Dermed er hovedparten af ansatte på  

 virksomheder over en vis størrelse allerede i dag sikret ret til information  

 og  

 høring i forbindelse med forhold, som har eller vil få betydning for deres  

 arbejde og ansættelsessituation.
De indgåede aftaler drejer sig først og  

 fremmest om Samarbejdsaftalen af 9. juni 1989 indgået mellem Dansk  

 Arbejdsgiverforening og Landsorganisationen i Danmark.
Dansk  

 Arbejdsgiverforening og Landsorganisationen i Danmark har den 17. december  

 2003  

 indgået en aftale om implementering af direktivet om information og høring.  

 Aftalen præciserer og ændrer samarbejdsaftalen af 9. juni 1989.
På statens område gælder aftale af 29. maj 2002 om  

 samarbejde og samarbejdsudvalg i statens virksomheder og institutioner.  

 Aftalen  

 omfatter alle ansatte i statslige institutioner og virksomheder.
På det  

 (amts-)  

 kommunale område er der indgået en rammeaftale af 1. april 2002 om  

 medindflydelse og medbestemmelse.
Aftalen forudsætter, at der i den enkelte  

 kommune eller det enkelte amt indgås en lokal aftale om medindflydelse og  

 medbestemmelse.
I de kommuner eller amter, hvor der ikke er indgået en sådan  

 lokal aftale, gælder i stedet aftalen om tillidsrepræsentanter, samarbejde og  

 samarbejdsudvalg af 1. april 2002. For ansatte under Hovedstadens  

 Sygehusfællesskab gælder aftalen om tillidsrepræsentanter, samarbejde og  

 samarbejdsudvalg af 1. april 2002. Ansatte indenfor det agro-industrielle  

 område er omfattet af samarbejdsaftalen af 29. august 2001 mellem  

 Landsorganisationen i Danmark og Sammenslutningen af Landbrugets  

 Arbejdsgiverforeninger.
De eksisterende samarbejdsaftaler på arbejdsmarkedet  

 indeholder bestemmelser om, hvilke forhold, som der løbende skal informeres  

 og  

 høres om.
Det drejer sig fx om virksomhedens økonomiske situation og  

 fremtidsudsigter,  

 beskæftigelsesforhold, større ændringer eller omlægninger fx ved anvendelse  

 af  

 ny teknologi.
Aftalerne indeholder desuden bestemmelser om, hvornår og  

 hvordan  

 information og høring på den enkelte arbejdsplads skal ske i formaliserede  

 rammer i form af et samarbejdsudvalg.
Samarbejdsudvalg er sammensat af  

 repræsentanter  

 for de ansatte og repræsentanter for ledelsen.
Aftalerne indeholder tærskler  

 for, hvornår der skal oprettes et egentligt samarbejdsudvalg.
På  

 LO-DA-området  

 skal virksomheder med mindst 35 ansatte oprette samarbejdsudvalg.
På det  

 offentlige område skal institutioner eller arbejdspladser med mindst 25  

 ansatte  

 oprette samarbejdsudvalg, hvis de er omfattet af aftalen om  

 tillidsrepræsentanter, samarbejde og samarbejdsudvalg af 1. april 2002. I de  

 kommuner og amter, hvor der i stedet er indgået en lokal aftale om  

 medindflydelse  

 og medbestemmelse, er der ikke fastsat en mindstegrænse for aftalens  

 anvendelse.
5. Forholdet til andre regler om information og  

 høring Lovforslaget berører ikke de eksisterende regler om  

 information og høring, som er indeholdt i en række EU-direktiver og som er  

 gennemført i dansk ret.
Dette gælder i relation til de regler om information  

 og  

 høring, som er indeholdt i Rådets direktiv 98/59/EF om tilnærmelse af  

 medlemsstaternes lovgivninger vedr. kollektive afskedigelser og som er  

 gennemført i dansk ret ved lov om varsling mv. i forbindelse med  

 afskedigelser  

 af større omfang, jf. lov nr. 414 af 1. juni 1994, som ændret ved lov nr. 184  

 af 12. marts 1997. Det samme er tilfældet i relation til de regler om  

 information og høring, som er indeholdt i Rådets direktiv 2001/23/EF om  

 tilnærmelse af medlemsstaternes lovgivning om varetagelse af arbejdstagernes  

 rettigheder i forbindelse med overførsel af virksomheder m.v. og som er  

 gennemført i dansk ret ved lov om lønmodtageres retsstilling ved  

 virksomhedsoverdragelse, jf. lovbekendtgørelse nr. 710 af 20. august 2002.  

 Det  

 gælder endvidere i relation til de regler om information og høring, som er  

 indeholdt i Rådets direktiv 94/45/EF om indførelse af europæiske  

 samarbejdsudvalg mv., og som er gennemført i dansk ret ved lov om europæiske  

 samarbejdsudvalg, jf. lov nr. 371 af 22. maj 1996 om europæiske  

 samarbejdsudvalg, som ændret ved lov nr. 932 af 15. december 1999. Det gælder  

 endelig i relation til direktiv 2001/85/EF om medarbejderindflydelse i  

 SE-selskaber, som er gennemført ved lov nr. 281 af 26. april 2004 om  

 medarbejderindflydelse i SE-selskaber.
I situationer, hvor der fx er tale om  

 overdragelse af en virksomhed eller afskedigelser af større omfang mv., er  

 det  

 de specielle regler om information og høring i de nævnte love, som finder  

 anvendelse.
Økonomiske og administrative konsekvenser for det  

 offentlige Lovforslaget vurderes ikke at få økonomiske eller  

 administrative konsekvenser for det offentlige, idet der både på det  

 kommunale  

 og statslige område allerede eksisterer aftaler, som sikrer de ansatte ret  

 til  

 information og høring.
 Økonomiske og administrative konsekvenser for  

 erhvervslivet mv.
Lovforslaget vil alene få betydning for virksomheder med  

 mindst 35 ansatte, som ikke ved lovens ikrafttræden har indgået aftaler  

 indenfor rammerne af direktivet.
For sådanne virksomheder betyder  

 lovforslaget,  

 at virksomheden skal følge visse (administrative) procedurer i forbindelse  

 med  

 at informere og høre de ansatte vedr. forhold, som vil få væsentlig betydning  

 for de ansatte.
Det vurderes, at lovforslaget ikke vil få økonomiske  

 konsekvenser af betydning for erhvervslivet.
 Det bemærkes, at lovforslagets administrative konsekvenser  

 er til vurdering i Økonomi- og Erhvervsministeriets virksomhedspanel.  

 Resultaterne heraf vil blive sendt til Arbejdsmarkedsudvalget, når de  

 foreligger.
Forslagets miljømæssige konsekvenser Lovforslaget har ingen miljømæssige konsekvenser.
Forholdet til EU-retten Lovforslaget har til formål at gennemføre Rådets direktiv 2002/14/EF  

 om indførelse af en generel ramme for information og høring af arbejdstagerne  

 i  

 Det Europæiske Fællesskab.
Direktivet skal være gennemført senest den 23.  

 marts  

 2005. Det er overladt til medlemsstaterne at lade direktivet finde anvendelse  

 enten i forhold til virksomheder, som beskæftiger mindst 50 arbejdstagere,  

 eller i forhold til forretningssteder, som beskæftiger mindst 20  

 arbejdstagere.  

 I lovforslaget foreslås det, at loven finder anvendelse på virksomheder med  

 mindst 35 ansatte.
Lovforslaget har dermed et udvidet anvendelsesområde i  

 forhold til direktivet, hvilket foreslås af hensyn til at skabe så ensartede  

 vilkår som muligt særligt på det private arbejdsmarked.
Høring Lovforslaget har været sendt til høring hos Dansk  

 Arbejdsgiverforening, Sammenslutningen af Landbrugets Arbejdsgiverforeninger,  

 Landsorganisationen i Danmark, Funktionærernes og Tjenestemændenes Fællesråd,  

 Akademikernes Centralorganisation, Finanssektorens Arbejdsgiverforening,  

 Ledernes Hovedorganisation, Kristelig Fagbevægelse, Kristelig  

 Arbejdsgiverforening, Kommunernes Landsforening, Amtsrådsforeningen,  

 Københavns  

 og Frederiksberg kommuner, Centralorganisationernes Fællesudvalg og Kommunale  

 Tjenestemænd og Overenskomstansatte.
Derudover har forslaget været sendt til  

 høring hos Erhvervs- og Selskabsstyrelsen, Søfartsstyrelsen,  

 Personalestyrelsen  

 og Advokatsamfundet.
Vurdering af konsekvenser af lovforslaget Positive  

  

 Konsekvenser / mindreudgifter  

  

 (hvis ja, angiv omfang) Negative  

  

 Konsekvenser / merudgifter  

  

 (hvis ja, angiv omfang) Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Virksomheder med mindst 35 ansatte, som ikke allerede  

 har aftalt en procedure for information og høring, vil i stedet skulle følge  

 proceduren i henhold til lovforslaget.
For sådanne virksomheder har  

 lovforslaget visse begrænsede administrative konsekvenser.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget gennemfører Rådets direktiv 2002/14/EF om  

 indførelse af en generel ramme for information og høring af arbejdstagerne i  

 Det Europæiske Fællesskab.
Lovforslaget fastsætter en lavere tærskelværdi end  

 direktivet med hensyn til, hvornår der skal ske information og høring af de  

 ansatte.
Bemærkninger til de enkelte bestemmelser Til § 1 Det foreslås, at formålet med loven beskrives i § 1.  

 Udover at give en overordnet beskrivelse af, hvad hensigten med loven er,  

 tjener en formålsbestemmelse også til at beskrive de i direktivets artikel 1  

 anførte hensyn og principper, som er nævnt i § 3, stk. 2.
Det beskrives kort, at information indebærer, at  

 lønmodtagerne orienteres dækkende om forhold af væsentlig betydning for deres  

 ansættelse, herunder situationen og perspektiverne på virksomheden med hensyn  

 til beskæftigelse og økonomi.
Det angives også, at høring indebærer, at  

 lønmodtagerne skal have adgang til at komme med en tilkendegivelse på  

 baggrund  

 af den modtagne information.
At der skal informeres og høres på passende  

 tidspunkter indebærer navnlig, at lønmodtagerne skal inddrages inden  

 væsentlige  

 beslutninger, der har konsekvenser for lønmodtagernes arbejdsmæssige forhold,  

 træffes endegyldigt.
Loven skal sikre, at der fastlægges en procedure, så der  

 er en ramme for, hvordan og hvornår der informeres, og for at der kan føres  

 en  

 dialog mellem lønmodtagerne og ledelsen om beslutninger af væsentlig  

 betydning  

 for de arbejdsmæssige forhold.
Til § 2 Det foreslås i bestemmelsens første stykke, at loven skal  

 finde anvendelse på virksomheder med mindst 35 ansatte, hvilket også er det  

 antal ansatte, der i henhold til samarbejdsaftalen mellem Dansk  

 Arbejdsgiverforening  

 og Landsorganisationen i Danmark af 9. juni 1986 betyder, at det daglige  

 samarbejde mellem ledelse og medarbejdere skal forankres i et  

 samarbejdsudvalg,  

 hvis det kræves.
Artikel 3, stk. 1 i direktivet giver medlemsstaterne  

 valget mellem at lade virksomheder med mindst 50 ansatte eller  

 forretningssteder med mindst 20 ansatte være omfattet af pligten til  

 information og høring, men en lovmæssig tærskel på 35 foreslås for at skabe  

 så  

 ensartede vilkår som muligt særligt på det private arbejdsmarked.
 Ved opgørelsen af antallet af ansatte medregnes alle  

 ansatte uanset beskæftigelsesgraden, som modtager vederlag for personligt  

 arbejde i tjenesteforhold.
I bestemmelsens andet stykke foreslås virksomhed defineret  

 i overensstemmelse med direktivets artikel 2, litra a som en offentlig eller  

 privat virksomhed, der driver erhvervsvirksomhed, uanset om det er med sigte  

 på  

 fortjeneste, jævnfør i øvrigt direktivets betragtning 20. Det betyder, at  

 loven  

 finder anvendelse både i forhold til privatretlige og offentligretlige  

 virksomheder, som udøver en økomisk aktivitet.
Offentlige virksomheder, som  

 er  

 underlagt almindelige markedsvilkår, må som udgangspunkt anses for at være  

 omfattet af pligten til information og høring.
Offentlige administrative  

 myndigheder, som ikke er underlagt almindelige markedsvilkår, er derimod ikke  

 omfattet af lovens virksomhedsbegreb.
Virksomhedsbegrebet svarer iørigt til  

 afgrænsningen af virksomhedsbegrebet efter § 1, stk. 2, i lov om  

 lønmodtageres retsstilling ved virksomhedsoverdragelse, jf. lovbekendtgørelse  

 nr. 710 af 20. august 2002.
Besætningsmedlemmer på handelsskibe har ligesom ansatte i  

 landbaserede virksomheder ret til information og høring i henhold til  

 lovforslaget.
I forhold til besætningsmedlemmer, som sejler i international  

 skibsfart fx på langdistanceruter, kan der imidlertid være en række praktiske  

 problemer, som gør det vanskeligt fuldt ud at gennemføre lovforslagets  

 bestemmelser om pligt til information og høring efter § 4 og § 6.  

 Det  

 gælder fx i relation til at lønmodtagerrepræsentanter, som sejler langt fra  

 Danmark, skal kunne mødes med ledelsen i Danmark med kort varsel.
Derfor  

 foreslås det, at økonomi- og erhvervsministeren får en bemyndigelse til at  

 fastsætte særlige regler om den praktiske gennemførelse af information og  

 høring af besætningsmedlemmer på handelsskibe, hvorved lovens bestemmelser  

 kan  

 fraviges.
Det forudsættes, at bemyndigelsen først benyttes efter høring af de  

 relevante lønmodtager- og arbejdsgiverorganisationer.
Bemyndigelsen kan fx  

 benyttes til  i lighed med lignende bestemmelse i § 34 i lov om  

 europæiske samarbejdsudvalg - at fastsætte bestemmelser om, at  

 besætningsmedlemmer, som sejler i international skibsfart, ikke kan vælges  

 som  

 lønmodtagerrepræsentanter.
Besætningsmedlemmer skal dog sikres ret til  

 information i lighed med den ret de øvrige ansatte har i virksomheden.
I  

 relation til høring vil det være nærliggende, at besætningsmedlemmer så vidt  

 muligt sikres mulighed for at fremsætte en udtalelse og få svar fra ledelsen  

 på  

 eventuelle udtalelser.
Til § 3 I forbindelse med implementering af direktiver i dansk ret  

 har arbejdsmarkedets parter traditionelt mulighed for at gennemføre  

 direktiverne ved kollektiv aftale.
Dette er også tilfældet med direktivet om  

 information og høring, hvor det fremgår af direktivets art. 5, at  

 medlemsstaterne kan overlade det til arbejdsmarkedets parter at gennemføre  

 direktivet ved aftale.
Det fremgår endvidere af direktivets art. 5, at  

 medlemsstaterne kan lade kollektive overenskomster og aftaler, der lever op  

 til  

 de i direktivets art. 1 angivne principper, finde anvendelse i stedet for de  

 regler og den procedure, som er fastlagt i direktivets art. 4. Det foreslås  

 derfor i § 3, at loven ikke finder anvendelse, hvis en arbejdsgivers  

 pligt  

 til at informere og høre de ansatte følger af en kollektiv overenskomst eller  

 aftale.
Forudsætningen for at loven ikke finder anvendelse er, at den  

 kollektive  

 overenskomst eller aftale indeholder bestemmelser, der som minimum svarer til  

 bestemmelserne i direktivet om information og høring.
Det foreslås dog i  

 stk. 2, at direktivets art. 4, som indeholder den nærmere procedure for  

 information og høring, ikke finder anvendelse, hvis der ved kollektiv  

 overenskomst eller aftale er fastlagt nærmere bestemmelser om information og  

 høring, som er i overensstemmelse med det formål og de principper, som er  

 fastlagt i art. 1 i direktivet.
Bestemmelsen medfører blandt andet, at  

 arbejdsmarkedets parter kan aftale en anden procedure med et andet indhold  

 end  

 det, som er fastlagt i direktivets art. 4.
Når arbejdsmarkedets parter gennemfører direktivet ved  

 kollektiv overenskomst eller aftale, skal sager om information og høring  

 sædvanligvis behandles i det fagretlige system.
Hvis en lønmodtager, som har  

 fået tillagt ret til information og høring i henhold til bestemmelser i en  

 kollektiv overenskomst eller aftale, i stedet får behandlet en sag om  

 information og høring ved de civile domstole, vil det fortsat være  

 bestemmelserne  

 i den kollektive overenskomst, som sagen skal afgøres efter.
 For at sikre kendskab til loven foreslås det at indsætte  

 direktivet som bilag til loven.
Til § 4 Det foreslås, at det i bestemmelsens første stykke, der  

 gennemfører dele af direktivets artikel 4, stk. 2, beskrives, hvad  

 pligten  

 til at informere består i.
I nr. 1 er den mere overordnede del af pligten til at  

 informere skildret.
Repræsentanterne for lønmodtagerne skal i medfør af nr. 1  

 have  

 en generel orientering om, hvordan udviklingen har været og hvad udsigterne  

 er  

 for virksomhedens aktiviteter og økonomi.
Orienteringen kan eksempelvis  

 vedrøre  

 ordre- og markedsituationen for virksomheden, produktionsforholdene samt den  

 konkurrence- eller budgetmæssige situation for virksomheden.
I nr. 2 angives, at spørgsmål om beskæftigelsen på  

 virksomheden også er et element i pligten til at informere.
Dette  

 indbefatter,  

 at lønmodtagerrepræsentanterne skal have en status over og en prognose for  

 den  

 beskæftigelsesmæssige situation på virksomheden, og hvis der på den baggrund,  

 eksempelvis hvis beskæftigelsen på virksomheden er i fare, kan imødeses  

 tiltag  

 eller initiativer fra virksomhedens side, skal lønmodtagerrepræsentanterne  

 orienteres om de påtænkte tiltag.
Det kan på den pågældende virksomhed fx  

 være  

 i tilfælde af indførelse af ny teknologi, som vil få betydning for  

 beskæftigelsen  

 på virksomheden, frasalg af dele af virksomheden eller afskedigelser i større  

 omfang.
I nr. 3 angives, at virksomhedens beslutninger, der  

 indebærer væsentlige forandringer i den måde, arbejdet er organiseret på,  

 eller  

 forholdene omkring ansættelsen, også er et element, der indgår i pligten til  

 at  

 informere.
Det kan fx i den pågældende virksomhed være, at der skal  

 informeres  

 om planlagte omstruktureringer af omfattende karakter eller overvejelser om  

 at  

 flytte hele virksomheden eller dele deraf fysisk, indførelse af skifte- eller  

 nathold eller andre former for omlægning af arbejdstiden for et større antal  

 ansatte, samt indførelse af ny teknologi på virksomheden, som vil få  

 væsentlig  

 betydning for arbejdets udførelse og tilrettelæggelse.
Det foreslås, at det i bestemmelsens andet stykke, der  

 gennemfører direktivets artikel 4, stk. 3, præciseres, hvorledes pligten  

 til at informere opfyldes.
Der skal informeres jævnligt og så ofte, at  

 lønmodtagerrepræsentanterne holdes opdaterede om situationen på virksomheden.  

 Lønmodtagerrepræsentanterne  

 skal have mulighed for at danne sig et overblik på baggrund af den  

 orientering,  

 de får, og det indebærer, at informationen om muligt skal foreligge i en  

 skriftlig form og på en sådan måde, at den er klar og let forståelig og  

 tilpasset de ansatte, den er tiltænkt, og med henblik på at  

 lønmodtagerrepræsentanterne i givet fald kan forberede høringen.
Det foreslås, at det i bestemmelsens tredje stykke, som  

 gennemfører dele af direktivets artikel 4, stk. 2 og 4, præciseres, at  

 pligten  

 til at høre indebærer, at arbejdsgiveren skal give  

 lønmodtagerrepræsentanterne  

 bestemte muligheder.
Som led i den dialog, der skal finde sted mellem  

 lønmodtagerrepræsentanterne og virksomhedens ledelse har  

 lønmodtagerrepræsentanterne adgang til at fremsætte en udtalelse på baggrund  

 af  

 de i stk. 1, nr. 2 og 3 nævnte oplysninger, til at få et begrundet svar  

 herpå og til at forberede og holde møde med ledelsen.
Det foreslås, at det i bestemmelsens fjerde stykke, der  

 gennemfører dele af direktivets artikel 4, stk. 4, præciseres, at i  

 forbindelse med, at lønmodtagerrepræsentanterne mødes med ledelsen, skal  

 ledelsen være repræsenteret på et relevant, beslutningsdygtigt niveau.
Det  

 relevante ledelsesniveau kan variere afhængigt af de emner, som er til  

 behandling, men det afgørende er, at ledelsesrepræsentanterne har den  

 fornødne  

 kompetence og det fornødne mandat til at indgå i forhandlinger og træffe  

 beslutninger omkring de forhold, som drøftes.
Lønmodtagerrepræsentanterne  

 skal  

 endvidere have mulighed for at give deres mening til kende og fremsætte  

 forslag  

 overfor ledelsen på baggrund af den information, de har modtaget i henhold  

 til  

 stk. 1, nr. 2 og 3. Det indebærer, at lønmodtagerrepræsentanterne skal  

 høres på passende tidspunkter og har adgang til at mødes med ledelsen.  

 Forslag  

 fra lønmodtagerrepræsentanterne indgår i den videre beslutningsproces.
Det foreslås i stk.5, der gennemfører direktivets artikel  

 4, stk. 4, litra e, at de beslutninger, der hører under arbejdsgiverens  

 beføjelser, skal lønmodtagerrepræsentanterne have mulighed for at drøfte med  

 virksomhedens ledelse med henblik på at nå til enighed om, hvordan eventuelle  

 væsentlige ændringer i arbejdstilrettelæggelsen eller ansættelsesforholdene  

 gennemføres.
Bestemmelsen angiver således formålet med høringen i relation  

 til  

 stk. 1, nr. 3.
Det foreslås i stk. 6, at gennemførelsen af høringen i  

 henhold til stk. 3 og 4, herunder afholdelsen af møder, ikke ændrer på  

 arbejdsgiverens beføjelser.
Dette svarer til bestemmelserne i § 24,  

 stk. 5, i lov om europæiske samarbejdsudvalg og § 26, stk. 5,  

 i  

 lov om medarbejderindflydelse i SE-selskaber.
Meningen med høringsprocessen  

 er  

 således at forsøge at opnå enighed om væsentlige beslutninger, som i øvrigt  

 kan  

 træffes af arbejdsgiveren som led i dennes almindelige ledelsesret.
Til § 5 Det foreslås i bestemmelsen, der gennemfører direktivets  

 artikel 6, stk. 2, at under specielle omstændigheder, hvor det alvorligt  

 vil påvirke virksomhedens dagligdag i negativ retning eller alvorligt vil  

 skade  

 virksomheden at informere eller høre, er virksomheden ikke forpligtet hertil.  

 I  

 det omfang, der kan informeres og høres uden væsentlige konsekvenser for  

 virksomhedens drift, består pligten hertil, og det er således alene den del  

 af  

 informations- og høringsforpligtelsen, der vil kunne medføre betydelig skade,  

 som virksomheden er undtaget fra.
 Spørgsmål om, hvorvidt betingelserne for at pålægge  

 tavshedspligt som anført i § 7 er til stede, eller om der af hensyn til  

 virksomhedens drift som anført i § 5 ikke er pligt til at informere  

 eller  

 høre, kan indbringes for domstolene.
Til § 6 Det foreslås i bestemmelsens første stykke, at det  

 fortrinsvis er tillidsrepræsentanterne eller andre sædvanlige repræsentanter  

 for lønmodtagerne, der også repræsenterer lønmodtagerne i relation til  

 information og høring.
I de tilfælde, hvor der ikke findes sådanne sædvanlige  

 repræsentanter for lønmodtagerne på virksomheden, vælges de  

 lønmodtagerrepræsentanter, der skal informeres og høres i henhold til  

 § 4,  

 af alle lønmodtagere, der er ansat på virksomheden.
Der er også mulighed for,  

 at arbejdsgiversiden og lønmodtagernes ordinære repræsentanter kan aftale, at  

 der skal holdes urafstemning.
Det foreslås i bestemmelsens andet stykke, at hvis der på  

 virksomheden er grupper, der ikke er repræsenteret af de ordinære  

 lønmodtagerrepræsentanter, skal de ordinære repræsentanter for lønmodtagerne  

 suppleres med repræsentanter for disse grupper, når der skal informeres og  

 høres i henhold til § 4, hvis der fra disse grupper anmodes herom.
Med  

 grupper forstås særlige faggrupper eller grupper med særlig uddannelse.  

 Sådanne  

 grupper har løbende muligheden for at varetage deres interesser i relation  

 til  

 information og høring gennem en anmodning om repræsentation.
 Efter direktivets artikel 2, litra e defineres  

 lønmodtagernes repræsentanter i overensstemmelse med national lovgivning  

 og/eller praksis, og det er derfor nærliggende at udforme reglerne for,  

 hvordan  

 lønmodtagerrepræsentanterne vælges, i lyset af tilsvarende bestemmelser i  

 allerede gældende love om medarbejderindflydelse.
Personer, som i medfør af anden lovgivning repræsenterer de  

 ansatte i virksomhedens bestyrelse, vil også kunne repræsentere de ansatte i  

 relation til lovforslaget.
Det bemærkes dog, at den information, som skal  

 gives, og den høring, som skal foretages i henhold til lovforslaget, skal  

 foregå udenfor bestyrelseseregi.
Til § 7 Det foreslås i bestemmelsen, der gennemfører direktivets  

 artikel 6, stk. 1, at der kan pålægges lønmodtagerrepræsentanterne og  

 eventuelle sagkyndige, der bistår dem, tavshedspligt, hvis det er nødvendigt  

 af  

 hensyn til virksomhedens legitime interesser.
Sådanne legitime interesser vil  

 først og fremmest være forretnings- og konkurrencehensyn, og eksempelvis  

 oplysninger om, at virksomheden er i en vanskelig økonomisk situation eller  

 overvejer at sælge, vil efter omstændighederne være oplysninger, der kan  

 kræves  

 holdt fortroligt.
Til § 8 Direktivets artikel 7 pålægger medlemsstaterne at sikre, at  

 lønmodtagerrepræsentanterne nyder en passende beskyttelse i forbindelse med  

 varetagelsen af deres opgaver, og det foreslås derfor, at lønmodtagernes  

 repræsentanter  

 i relation til information og høring beskyttes på samme måde som  

 tillidsrepræsentanter på det pågældende fagområde.
Til § 9 Det foreslås i bestemmelsens første stykke, at brud på  

 tavshedspligt straffes med bøde, hvis der ikke er foreskrevet højere straf i  

 henhold til anden lovgivning.
 I bestemmelsens andet stykke foreslås, at der kan pålægges  

 bødestraf for overtrædelse af § 4. I henhold til direktivets artikel 9,  

 stk. 2, skal medlemsstaterne fastsætte passende sanktioner for  

 overtrædelse af direktivets bestemmelser, og i betragtning af, at det ikke er  

 individuelle rettigheder, der krænkes ved overtrædelse af bestemmelserne,  

 findes bøde mere egnet som sanktionsform end godtgørelse.
Til § 10 Direktivet skal i henhold til artikel 11, stk. 1, være  

 gennemført senest den 23. marts 2005, og denne dato foreslås derfor som  

 ikrafttrædelsesdato.
Til § 11 Lovforslaget finder kun anvendelse i de dele af riget, hvor  

 direktivet er gældende.
 2)  

 EFT C 2 af 5.1.1999, s. 3.
 3)  

 EFT C 258 af 10.9.1999, s. 24.
 4)  

 EFT C 144 af 16.5.2001, s. 58.
 5)  

 Europa-Parlamentets udtalelse af 14.4.1999 (EFT C 219 af 30.7.1999, s. 223),  

 bekræftet den 16.9.1999 (EFT C 54 af 25.2.2000, s. 55), Rådets fælles  

 holdning  

 af 27.7.2001 (EFT C 307 af 31.10.2001, s. 16) og Europa-Parlamentets  

 afgørelse  

 af 23.10.2001 (endnu ikke offentliggjort i EFT). Europa-Parlamentets  

 afgørelse  

 af 5.2.2002 og Rådets afgørelse af 18.2.2002.
 6)  

 EFT L 225 af 12.8.1998, s. 16.
 7)  

 EFT L 82 af 22.3.2001, s. 16.
 8)  

 EFT L 254 af 30.9.1994, s. 64. Ændret ved direktiv 97/74/EF (EFT L 10 af  

 16.1.1998, s. 22).
 1)  

 Loven gennemfører Europaparlamentets og Rådets direktiv nr. 2002/14/EF af 11.  

 marts 2002 om indførelse af en generel ramme for information og høring af  

 arbejdstagerne i Det Europæiske Fællesskab, (EF-Tidende 2002 L 80 s. 29).  

 Direktivet er optrykt som bilag til loven.
