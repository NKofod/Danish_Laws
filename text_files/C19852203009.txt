(De tekniske skoler) For den skolemæssige bedømmelse af elever under lærlingeuddannelse inden  

 for håndværk og industri gælder følgende retningslinier:
 1. Ved bedømmelsen anvendes en 10-skala med talværdier  

 og betegnelser således:
2. Karaktergivningen finder sted ved afslutningen af  

 et skoleophold.
Anvendelsen af karaktererne 4,3,2, og 0 skal ledsages af en  

 beskrivelse af elevernes standpunkt og af en vejledning om, hvad der  

 eventuelt kan gøres for at forbedre elevernes standpunkt.
 Vejledningen meddeles eleven og lærestedet.
 3. Karakteren er en standpunktvurdering, der udtrykker  

 en helhedsvurdering af elevernes viden og færdigheder i det pågældende  

 fag/fagområde i henhold til kursusplanen/undervisningsplanen.
 4. Det fastsættes for det pågældende fag, i hvilket  

 omfang (antallet af karakterer og fagområdet/erne) og hvornår der skal gives  

 karakterer.
 5. Karakterer vedrørende det enkelte fagområde afgives  

 af den/de lærer(e), der har undervist i fagområdet.
 6. Fastsættes det, at der skal afgives een samlet  

 karakter for skoleundervisningen, fastsættes denne på et møde med deltagelse  

 af den ledende faglærer og de lærere, der har undervist eleven.
 7. Elever, der fremsætter et ønske herom, har krav på  

 løbende at blive bekendtgjort med deres standpunkt.
 8. Oplysninger vedrørende karakter m.v. må ikke uden  

 elevens tilladelse meddeles andre end lærestedet.
9. Ved afslutningen af sidste skoleophold udstedes en  

 skoleerklæring (bevis, jf. lærlingeloven, § 13). Denne erklæring er en  

 dokumentation for, at skoleundervisningen er gennemført i henhold til  

 kursusplanen/undervisningsplanen.
Erklæringen kan - i henhold til nærmere  

 bestemmelse herom - påføres oplysninger om karakterer.
 10. Skoleerklæringen tilstilles det faglige udvalg med  

 henblik på udfærdigelse af svendebrev.
 11. Såfremt det, af hensyn til eventuelt indstilling  

 til svendeprøve, er nødvendigt, kan skolen før sidste skoleopholds afslutning  

 udstede en attest, der bekræfter, at skoleundervisningen er tilfredsstillende  

 gennemført indtil det pågældende tidspunkt.
 12. Karaktere, der er givet ved den skolemæssige  

 bedømmelse, kan ikke indgå i en svendeprøve.
 13. Såfremt en lærlingeuddannelse er tilrettelagt  

 således, at der samlæses med en tilsvarende efg-uddannelse, kan der  

 fastsættes ensartede bestemmelser (bedømmelsesplan eller lignende) for den  

 skolemæssige bedømmelse i begge uddannelser.
 14. Der kan fastsættes bestemmelse om, at den  

 skolemæssige bedømmelse kan træde i stedet for afholdelse af svendeprøve,  

 således at lærebrev udstedes alene på grundlag af skoleerklæringen og  

 læremesters erklæring om, at læretiden er udstået efter reglerne.
 15. Bestemmelse om de nærmere regler for den  

 skolemæssige bedømmelse i den enkelte uddannelse, jf. punkterne 4,6,13 og 14,  

 fastsættes af undervisningsministeriet efter indhentet indstilling fra det  

 pågældende faglige udvalg, erhvervsuddannelsesudvalg og lærlingerådet.
 16. Bestemmelsen træder i kraft den 1. maj 1985.
 17. Samtidig ophæves skrivelse af 9. marts 1977,  

 V-351.
 P.d.v.
