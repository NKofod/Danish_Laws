 Cirkulæreskrivelse om meddelelse om  

 ansættelsesforhold, der indeholder både kontrollabel og  

 ukontrollabel arbejdstid ved opgørelse af overskydende  

 timer.
 Kommentar m.v.:
 Ved et ansættelsesforhold hvor beskæftigelsen fandt sted dels  

 på arbejdsgiverens forretningsadresse, dels i hjemmet, blev den del af  

 beskæftigelsen der udføres på arbejdsgiverens  

 forretningsadresse anset som kontrollabel arbejdstid.
 Meddelelse om afgørelsen:
Et medlem var ansat som produkts- og udviklingschef på en  

 virksomhed.
Medlemmet arbejdede fast 3 dage om ugen på arbejdsgiverens  

 forretningsadresse.
De øvrige dage arbejdede medlemmet på sin  

 bopæl og stod løbende i kontakt med firmaets kontor gennem fax  

 og telefon.
A-kassen traf afgørelse om, at medlemmets beskæftigelse til  

 dels var kontrollabel og til dels var ukontrollabel.
A-kassen opgjorde  

 overskydende timer på baggrund af en opdeling af  

 lønindtægten i en kontrollabel del, svarende til de 3 dage om  

 ugen hvor medlemmet arbejdede på arbejdsgiverens forretningsadresse, og  

 en ukontrollabel del svarende til de resterende 2 dage med arbejde på  

 bopælen.
 Direktoratet fandt ikke, at medlemmets beskæftigelse kunne opdeles i  

 kontrollable arbejdsdage og ukontrollable arbejdsdage som følge af, at  

 medlemmet nogle dage arbejdede i virksomheden og andre dage arbejdede hjemme.  

 Direktoratet lagde vægt på, at arbejdet udførtes for samme  

 arbejdsgiver og at medlemmets beskæftigelse som helhed måtte  

 anses for ukontrollabel.
Ankenævnet fandt derimod, at beskæftigelsen skulle opdeles i  

 kontrollable arbejdsdage og ukontrollable arbejdsdage.
Ankenævnet lagde  

 til grund, at arbejdstid på dage hvor medlemmet arbejdede på  

 arbejdsgiverens forretningsadresse skulle anses som kontrollabel.
