§ 1 I bekendtgørelse nr. 459 af 9. juni 1995 om ydelse af præmier til tyre og  

 stude, ammekøer og moderfår, som senest ændret ved bekendtgørelse nr. 699 af  

 22. juli 1996, foretages følgende ændringer:
 1. § 1 affattes således:
»§ 1.  Bestemmelserne i denne bekendtgørelse  

 vedrører ydelse af præmier til husdyr i henhold til Det Europæiske  

 Fællesskabs forordninger.1)» 2. I § 3, stk. 1, første punktum, indsættes umiddelbart  

 efter ordet »handyr« ordet »kvier«.
 3. I § 3, stk. 3, første punktum, indsættes umiddelbart  

 efter ordet »handyr« ordet »kalve«.
 4. § 9 affattes således:
 »§ 9.  Ansøgning om en eller to præmier ved  

 forsendelse af levende handyr til et andet medlemsland eller til udførsel til  

 et tredjeland skal være EU-direktoratet i hænde senest dagen før forsendelsen  

 eller udførslen.
 Stk. 2.  Uanset bestemmelsen i stk. 1, kan ansøgning om  

 en eller to præmier for dyr, omsat på et slagtekvægmarked, indsendes til  

 EU-direktoratet samme dag, som forsendelsen eller udførslen finder sted.  

 EU-direktoratet skal i disse tilfælde have ansøgningen i hænde inden  

 forsendelses- eller udførselstidspunktet.
 Stk. 3.  Ønskes der udstedt et administrativt  

 samhandelsdokument, skal ansøgningen, uanset bestemmelsen i stk. 1, være  

 EU-direktoratet i hænde senest 8 dage før forsendelsen eller udførslen.
Stk. 4.  For at producenten kan opnå præmie skal  

 EU-direktoratet inden 3 måneder fra forsendelses- eller udførselstidspunktet  

 have modtaget kopi af sundhedscertifikat, kopi af specificeret faktura samt,  

 hvis dyret er omsat på et slagtekvægmarked, original ansøgning vedlagt  

 dokumentation fra markedsdyrlægen for forsendelses- eller  

 udførselstidspunktet.
Ved udførsel af dyr til lande uden for EU skal  

 EU-direktoratet inden 3 måneder fra udførselstidspunktet have modtaget kopi  

 af sundhedscertifikat, kopi af afstemplet tolddokument (YM-blanket) samt kopi  

 af specificeret faktura.
 Stk. 5.  Producenten er ansvarlig for, at ansøgning samt  

 øvrig dokumentation er EU-direktoratet i hænde inden for de i stk. 1-4,  

 fastsatte frister.
Stk. 6.  Ansøgning om præmie for handyr, som er indført  

 til Danmark fra et andet medlemsland, skal være ledsaget af det  

 administrative samhandelsdokument udstedt af oprindelseslandet.« 5. § 17 b affattes således:
»§ 17 b.  Den i § 17 a, stk. 2, nævnte  

 tillægspræmie fastsættes til kr. 212,00 jf. § 17 a, stk. 4 og stk. 5.« 6. Efter kapitel 3a indsættes:
Præmie for kalve (tyre, stude og kvier) med  

 en slagtet vægt på § 17 c.  Kalvepræmie ydes for kalve, der i en periode  

 på mindst 60 dage inden levering til slagtning har været holdt på en eller  

 flere bedrifter i Danmark.
 § 17 d.  Slagtning skal ske på et slagteri, som i  

 EU-direktoratet er tilmeldt kalvepræmieordningen.
 Stk. 2.  Ansøger skal sikre sig, at slagteriet er  

 tilmeldt kalvepræmieordningen.
§ 17 e.  Hver kalv, som leveres til slagtning med  

 henblik på at få præmie, skal på tidspunktet for levering være ledsaget af en  

 ansøgning fra den producent, der sidst har holdt kalven.
Denne producent skal  

 være registreret i CHR-registeret.
 Stk. 2.  Uanset bestemmelsen i stk. 1, kan ansøgningen,  

 hvis det ikke er muligt at fremlægge den på leveringstidspunktet, indsendes  

 til slagteriet efterfølgende, således at ansøgningen er slagteriet i hænde  

 senest 3 arbejdsdage efter leveringen.
 Stk. 3.  Ansøger skal stå inde for, at kalven er holdt i  

 60 dage.
 § 17 f.  Ansøgningsskema fås ved henvendelse til  

 EU-direktoratet eller tilmeldte slagterier.
 Stk. 2.  Ansøgers CHR-nummer angives i  

 ansøgningsskemaet.
§ 17 g.  Slagteriet skal dagligt registrere  

 slagtningerne af kalve, hvortil der af producenten er ansøgt om præmie og som  

 har en slagtet kold vægt på højst 110 kg.
Registreringen skal omfatte slagtet  

 vægt og køn, slagteuge, kalvens CKR-nummer, slagtenummer og ansøgers  

 CHR-nummer.
Derudover skal registreringen være påført en attestation udstedt  

 af de veterinære myndigheder om, at kalven er egnet til menneskeføde.
Stk. 2.  Slagteriet skal hver uge, når de foretagne  

 registreringer er blevet kontrolleret og påtegnet af de veterinære  

 myndigheder og Klassificeringsudvalget for Kvæg og Får, indberette  

 registreringerne til EU-direktoratet.
Indberetningen skal være  

 EU-direktoratet i hænde senest om mandagen i den tredje uge efter slagteugen.
Stk. 3.  Indberetningen må kun indeholde oplysninger  

 vedrørende et kalenderår.
Såfremt en uges slagtninger er omfattet af to  

 kalenderår, skal slagteriet foretage to særskilte indberetninger.
 Stk. 4.  Det påhviler slagteriet at opbevare samtlige  

 originale fortegnelser over de i stk. 1 nævnte registreringer og den i § 17 e  

 nævnte ansøgning i 5 år fra slagtningen af kalvene.
 Stk. 5.  Slagteriet skal yde den nødvendige bistand ved  

 den kontrol, der foretages på slagteriet.
 § 17 h.  Kontrol med kalvenes køn og vægt foretages af  

 Klassificeringsudvalget for Kvæg og Får på slagterier tilmeldt  

 klassificeringsordningen, og på øvrige slagterier af veterinærkontrollen.
§ 17 i.  EU-direktoratet udbetaler præmien til ansøger  

 på baggrund af slagteriets indberetning, såfremt denne er EU-direktoratet i  

 hænde inden for den i § 17 g, stk. 2, fastsatte frist, og betingelserne for  

 præmie i øvrigt er opfyldt.« 7. § 18 affattes således:
»§ 18.  Med bøde straffes den, der overtræder §  

 3, § 12, § 17 e, stk. 3 og § 17 g.« § 2 Bekendtgørelsen træder i kraft den 1. december 1996. Bekendtgørelsen  

 finder dog anvendelse på ansøgninger jf. § 9, der er modtaget i  

 EU-direktoratet fra den 30. september 1996.
Landbrugs- og Fiskeriministeriet, den  

 29. november 1996 Henrik Dam Kristensen / Kirstine Thorsen (* 1) Bekendtgørelsen indeholder bestemmelser, der gennemfører Rådets  

 forordning (EØF) nr. 805/68 af 27. juni 1968 om den fælles markedsordning for  

 oksekød senest ændret ved forordning (EF) nr. 2222/96. Kommissionens  

 gennemførelsesforordning (EØF) nr. 3886/92 med senere ændringer.
