Fremsat den 4. oktober 2001 af  

 Helga Moos (V), Gitte Lillelund Bech (V),  

 Knud Erik Kirkegaard (KF), Brian Mikkelsen (KF),  

 Christian H.
Hansen (DF) og Jann Sjursen&nbsp  

 ;(KRF) Forslag til folketingsbeslutning om styrkelse af den regionale  

 uddannelses- og forskningsindsats Folketinget pålægger regeringen i  

 indeværende folketingssamling at fremlægge en handlingsplan for  

 en styrkelse af den regionale uddannelses- og forskningsindsats.
Der skal  

 udarbejdes en konkret og operationel national strategi, som sikrer, at den  

 regionale udvikling på uddannelsesområdet sker efter et  

 mønster, som er med til at bremse og vende den økonomiske og  

 sociale skævvridning mellem landets regioner.
Bemærkninger til  

 forslaget Beslutningsforslaget er en  

 genfremsættelse af beslutningsforslag nr.
B 80, folketingsåret  

 2000-01 (se Folketingstidende 2000-01, forhandlingerne side 6177 og 8985,  

 tillæg A side 3550 og 3552 og tillæg B side 1629).
Adgang til uddannelse er utvivlsomt en af de  

 allervigtigste parametre i kampen mod den regionale skævvridning i  

 Danmark.
Der er derfor også et udtalt behov for, at der udarbejdes en  

 helhedsorienteret national strategi, der sikrer, at den  

 »uddannelsesmæssige infrastruktur« udvikler sig efter såvel  

 nationalt som lokalt forankrede hensyn.
Det er således  

 væsentligt, at Danmark har et geografisk bredt dækkende udbud af  

 uddannelser, og at der samtidig udvikles stærke  

 uddannelsesmiljøer af høj kvalitet og med et højt  

 fagligt niveau.
Ikke bare infrastruktur, men også adgang til en  

 veluddannet arbejdsstyrke, har betydning for, hvor nye virksomheder  

 vælger at placere sig.
Er kompetencerne ikke at finde i  

 randområderne, bliver det mindre interessant at slå sig ned her  

 særligt for de videnstunge brancher, som tegner sig for det  

 største vækstpotentiale i dansk økonomi.
Derfor er det  

 uddannelsesmæssige »underskud«, som de perifere regioner især for  

 de længere uddannelsers vedkommende er kendetegnet ved, en meget  

 væsentlig barriere for deres økonomiske udvikling.
Og det  

 bør der gøres noget ved.
En geografisk spredning af  

 uddannelsesmulighederne kan sikre, at det er muligt at udnytte de  

 menneskelige ressourcer i Danmark bedst muligt, også i  

 randområderne.
En styrket uddannelsesmæssig decentralisering skal  

 dog ske på en måde, der tilgodeser det lige så vigtige  

 behov for at opretholde fagligheden og kvaliteten i uddannelserne.  

 Udfordringen er derfor dobbelt.
På den ene side skal der sikres bedre  

 adgang til uddannelse for flere mennesker uanset bopæl, og på den  

 anden side skal de stærke faglige miljøer opretholdes.
Den  

 oplagte metode til sikring af begge disse hensyn er specialisering.
Her kunne amterne inspirere, idet de på  

 sygehusområdet i vid udstrækning har indrettet sig efter netop  

 dette princip og dermed sikret såvel den geografiske spredning som  

 stærke og specialiserede faglige miljøer ved at lade enkelte  

 hospitaler dyrke afgrænsede områder i særlig grad.
Det  

 kunne i den forbindelse også være relevant at blive bedre til fra  

 nationalt hold at disponere med baggrund i særlige regionale »styrker«  

 og dermed målrettet at dyrke og udnytte det potentiale, som regionerne  

 råder over.
Selvfølgelig under hensyntagen til, at den enkelte  

 regions erhvervsmæssige sårbarhed ikke forringes i processen.  

 Endvidere ønsker forslagsstillerne at opfordre regeringen til at se  

 på, hvordan den tosidede udfordring tackles i de OECD-lande, som vi  

 så ofte sammenligner os med på forskellige  

 uddannelsesparametre.
 Herudover kunne der overvejes forskellige modeller for,  

 hvordan koblingerne mellem de regionale uddannelsesinstitutioner på  

 KVU- og MVU-niveau og de regionale forskningsbaserede udviklings- og  

 undervisningsmiljøer konkret kunne styrkes.
Ikke bare i forhold til det »ordinære«  

 uddannelsessystem er der behov for en eksplicit regional strategi.
Det er  

 også af central betydning, at man selvstændigt ser på  

 adgangen til voksen-, videre- og efteruddannelse.
Særligt for de  

 grupper, som finder ansættelse i de videntunge brancher og i dag  

 oplever et alt for ringe regionalt udbud.
Opkvalificeringsmulighederne for  

 ingeniører, DJØF ere og IT-uddannede bør prioriteres  

 lige så højt som den efteruddannelse, der foregår på  

 de tekniske skoler og AMU-centrene.
Det bør den, fordi  

 »trækeffekten« også regionalt er lige så vigtig som  

 »skubeffekten«, hvilket de nuværende regionale  

 efteruddannelsesmuligheder i alt for ringe grad afspejler.
Der er behov for at formulere en tværgående og  

 helhedsorienteret national strategi, som sikrer, at den  

 uddannelsesmæssige prioritering sker på det overordnede plan og  

 ikke blot sker områdespecifikt.
En strategi, som kvalificeret tager den  

 udfordring op, som det er at understøtte og stimulere udviklingen i  

 alle landets regioner.
Skriftlig  

 fremsættelse Helga Moos (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om styrkelse af den  

 regionale uddannelses- og forskningsindsats.
(Beslutningsforslag nr.
B 36).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
