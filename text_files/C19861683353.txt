 Retningslinier for ydelse af tilskud til ikke-idrætslige, idebestemte  

 ungdomsorganisationers centrale virksomhed, i henhold til lov om tipning af  

 10. juni 1976, udsendtes af DUF første gang i 1977.
 Der har i sagsbehandlingen vist sig et behov for en række ændringer,  

 hvorfor der nu udstedes en ny revideret 7. udgave som vil være gældende fra  

 ansøgningsfristen 1. juni 1986.
Der er tale om en omfattende strukturel og redaktionel ændring, der skulle  

 gøre det lettere at få overblik over de mange regler.
Der er således nu tale  

 om generelle retningslinier, som gælder for alle tilskudskategorier.
Der er  

 et særligt regelsæt for ansøgning og behandling af disse.
Og så er der et  

 afsnit for hver af de tilskudskategorier, som er indeholdt i ordningen.
 Ud over disse redaktionelle ændringer er der foretaget ændringer på en  

 række enkeltpunkter, som primært omfatter følgende punkter i de nye  

 retningslinier: 1.2., 1.8., 1.9., 1.11., 2.1., 2.2., 3.5., 3.9e., 3.10.,  

 4.3., 5.1., 5.5., 5.6., og 6.1.
 Men vi opfordrer organisationerne til at gennemgå alle punkter.
 Der er fortsat udarbejdet specielle retningslinier for danske  

 udvekslingsorganisationers støtteberettigede virksomhed og tilskud til  

 Grønlandske ungdomsorganisationer.
 Der er udarbejdet ansøgningsskemaer til følgende tilskudskategorier:
- Generelt driftstilskud - Rådighedstilskud - Tilskud til handicapungdomsorganisationer - Særskilte aktiviteter og forsøgsvirksomhed - Etablering af lokaler m.v.
 Spørgsmål og eventuelle forslag til retningslinierne er altid velkommen og  

 vort sekretariat står til rådighed med uddybende svar på eventuelle  

 problemer.
Finn Larsen generalsekretær INDHOLD:
 1. Generelle retningslinier.
 2. Retningslinier for ansøgning og behandling.
 3. Generelt driftstilskud.
 4. Rådighedstilskud.
 5. Tilskud til etablering af lokaler m.v.
 6. Tilskud til særskilte aktiviteter og  

 forsøgsvirksomhed.
 7. Retningslinier for ydelse af tilskud til  

 ikke-idrætslige landsdækkende handicapungdomsorganisationer.
 BILAGSOVERSIGT:
 1. Retningslinier for udbetaling af tilskud til  

 etablering af lokaler m.v. samt udbetaling og rapportering vedrørende tilskud  

 til særskilte aktiviteter og forsøgsvirksomhed.
 2. Skrivelse fra Undervisningsministeriet af 4. april  

 1977.
 3. Revisionsinstruks for statsautoriserede revisorer,  

 der reviderer regnskaber for organisationer, der gennem Dansk Ungdoms  

 Fællesråd søger støtte i henhold til lov om tipning.
 4. Bekendtgørelse af lov om tipning.
 5. Ændring af lov om tipning af 29. november 1978.
 6. Ændring af lov om tipning vedtaget 19. december  

 1984.
1. GENERELLE RETNINGSLINIER 1.1. Tilskud til ikke-idrætslige, idebestemte ungdomsorganisationers  

 centrale virksomhed ydes i henhold til lov om tipning af 10. juni 1976, jvf.  

 bekendtgørelse nr. 66 af 25. februar 1977 af lov om tipning.
I loven hedder  

 det i §7, stk. 7: »For det beløb, der efter stk. 1. skal anvendes til  

 støtte af andre ungdomsformål, træffer undervisningsministeren efter forslag  

 fra Dansk Ungdoms Fællesråd og med godkendelse af folketingets finansudvalg  

 afgørelse om størrelsen af det beløb, der i det enkelte år skal anvendes og  

 om dette beløbs fordeling«.
 1.2. Tilskud kan ydes til ikke-idrætslige, idebestemte  

 ungdomsorganisationer, der er selvstændige og som har en foreningsmæssig  

 opbygning med en afgrænset medlemskreds.
 1.3. Fra tilskudsordningen er udelukket idrætsforeninger, fagligt betonede  

 elev-, studenter- og lærlingeorganisationer.
 1.4. Der ydes ikke støtte til organisationer, der er kollektivt medlem af  

 en landsorganisation, der allerede modtager tilskud efter denne ordning.
 1.5. Der ydes kun støtte til 1 landsorganisation inden for en politisk  

 retning.
1.6. En lokalforening, jvf. pkt. 3.2., er en forening eller fast etableret  

 gruppe på mindst 10 medlemmer, som den pågældende landsorganisation har  

 godkendt.
Lokalforeningen skal have en selvstændig økonomi og have eksisteret  

 i hele det foregående regnskabsår.
Såfremt flere lokalforeninger er  

 hjemmehørende i samme kommune, skal hver lokalforening for at kunne medregnes  

 have mindst 25 medlemmer.
 Det er en forudsætning for tilskud, at der er en virksomhed i hver  

 registreret lokalforening i overensstemmelse med landsorganisationens  

 struktur og vedtægter, og at ingen lokalforening registreres i mere end een  

 tilskudsberettiget landsorganisation.
 1.7. Som medlemmer defineres, jvf. pkt. 3.7., antallet af  

 kontingentbetalende individuelle medlemmer, som er debiteret i  

 landsorganisationens sidst afsluttede reviderede regnskab og som havde fulde  

 medlemsrettigheder i det afsluttede regnskabsår.
 1.8. Der ydes ikke tilskud til lokalforeninger eller medlemmer af  

 lokalforeninger, der modtager tilskud fra hjemmestyreordningerne i Grønland  

 og på Færøerne.
1.9. Landsorganisationer, der modtager tilskud efter disse retningslinier  

 skal fremlægge et regnskab revideret af en statsautoriseret revisor, som  

 iøvrigt skal attestere de oplysninger, der danner grundlag for behandlingen  

 af ansøgningen.
Der er udarbejdet en særlig revisionsinstruks af  

 undervisningsministeriet (se bilag). Undtaget herfra er organisationer, der  

 kun modtager rådighedstilskud, jvf. afsnit 4. Disse organisationer skal  

 fremsende et af organisationen godkendt regnskab.
 1.10. Alle oplysninger skal være for det senest afsluttede regnskabsår.
1.11. DUF eller undervisningsministeriet kan anmode en statsautoriseret  

 revisor, valgt af den pågældende landsorganisation, om at foretage  

 stikprøvekontrol af de oplysninger, som i henhold til disse retningslinier er  

 afgørende for tildeling af tilskud.
Konstaterede graverende misbrug kan  

 medføre udelukkelse fra tilskudsordningen i et eller flere år.
 For at forhindre, at en organisation vilkårligt øger antallet af  

 lokalafdelinger ved at opdele eksisterende lokalafdelinger med det formål at  

 overskride en »tærskelværdi« (fra f.eks. 20 til 40), kan  

 overskridelse af en »tærskelværdi«, jævnfør supplerende tilskud (se  

 pkt. 3.4.), gøres til genstand for en nærmere prøvelse, før det medfører  

 øgede supplerende tilskud.
1.12. Tilskud kan efter undervisningsministeriets skøn reduceres for  

 organisationer, der hvad angår størrelse, opbygning, medlemssammensætning  

 eller andre særlige forhold afviger fra de øvrige tilskudsberettigede  

 organisationer (som f.eks.
Landsforeningen Ungdomsringen og Dansk  

 Vandrelaug).
1.13. Tilskud kan ydes inden for 5 områder: A.
Generelt drifttilskud.
B.  

 Rådighedstilskud.
C.
Tilskud til etablering af lokaler m.v.
D.
Tilskud til  

 særskilte aktiviteter og forsøgsvirksomhed.
E.
Tilskud til  

 handicapungdomsorganisationer.
 2. RETNINGSLINIER FOR ANSØGNING OG BEHANDLING.
2.1. Ansøgning om tilskud stiles til undervisningsministeriet og indsendes  

 til Dansk Ungdoms Fællesråd (DUF), Scherfigsvej 5, 2100 København Ø.
Der  

 foreligger særligt ansøgningsskema, som skal anvendes for hvert af de i pkt.  

 1.13. nævnte 5 tilskudsområder.
Ansøgningen skal bilægges de under de forskellige tilskudsområder ønskede  

 oplysninger og specifikationer.
Ansøgning om generelt drifttilskud og  

 rådighedstilskud skal fremsendes anbefalet eller afleveres direkte (mod  

 kvittering). Ansøgninger skal for at kunne betragtes som rettidige være DUF i  

 hænde inden for nedenstående ansøgningsfrister:.
 Ansøgningsfristen for generelt driftstilskud, rådighedstilskud og  tilskud  

 til handicapungdomsorganisationer er hvert år den 1. juni.
 Ansøgningsfrister for tilskud til etablering af lokaler m.v. er hvert år  

 den 1. juni og 1. december, jvf. dog bestemmelsen om eventuel aflysning af 1.  

 december-fristen (pkt. 2.2.). Ejendomskøb eller byggeprojekter må ikke  

 iværksættes før ansøgningen er indsendt.
 Ansøgningsfrister for tilskud til særskilte aktiviteter og  

  forsøgsvirksomhed er hvert år den 1. juni og 1. december, jf. dog  

 bestemmelsen om aflysning af 1. december-fristen (pkt. 2.2.). Tilskud kan  

 normalt ikke ydes til projekter, som er iværksat inden ansøgningsfristen.
2.2. Afgørelse om fastsættelse af tilskud træffes af  

 undervisningsministeren efter forslag fra DUF og med godkendelse af  

 folketingets finansudvalg.
Det samlede beløb til rådighed til fordeling  

 opgøres i forbindelse med A/S Dansk Tipstjenestes generalforsamling, der  

 finder sted i oktober-/november.
DUF foretager sagsbehandling og indstilling til undervisningsministeriet  

 om fordelingen af det til rådighed værende beløb på grundlag af disse  

 retningslinier.
I tilfælde af tvivl træffer undervisningsministeriet  

 afgørelse efter udtalelse fra DUF sådanne afgørelser har virkning for  

 behandling af andre sager af lignende karakter.
Rådighedsbeløbet anvendes til fordeling til ansøgningerne, indkommet pr.  

 1. juni.
Et eventuelt overskydende beløb anvendes til fordeling pr. 1.  

 december eller overføres med undervisningsministeriets godkendelse til  

 fordeling pr. 1. juni næste år.
 Undervisningsministeriet kan efter indstilling fra DUF træffe afgørelse om  

 aflysning af fordeling pr. 1. december.
 I tilfælde af overførsel eller aflysning behandles ansøgninger om tilskud  

 til etablering af lokaler, indsendt mellem 1. juni og 1. december ved næste  

 fordeling pr. 1. juni.
 Ansøgninger om tilskud til særskilte aktiviteter og forsøgsvirksomhed skal  

 fornys.
 Såfremt det samlede tilskudsbeløb til ansøgninger overskrider det beløb,  

 der er til rådighed, reduceres hver af de indeholdte tilskud med samme  

 procentdel, således at de samlede tilskud bliver i overensstemmelse med  

 rådighedsbeløbet.
 3. GENERELT DRIFTSTILSKUD.
3.1. Generelt driftstilskud kan ydes til de landsorganisationer, der er  

 tilskudsberettiget ifølge afsnit 1, og som opfylder de nedenfor nævnte  

 specifikke kriterier.
Tilskuddet, der beregnes som summen af et grundtilskud  

 (jvf. pkt. 3.5.) og supplerende tilskud (jvf. pkt. 3.6.), er til  

 organisationernes almindelige virksomhed og udbetales til  

 landsorganisationerne til fri disposition.
Ved beregning af driftstilskuddets  

 størrelse anvendes objektive kriterier som kombinerer landsorganisationens  

 størrelse, antallet af lokalforeninger og medlemmer med en række  

 udgiftsposter i årsregnskabet, som angiver omfanget af landsorganisationens  

 arbejde.
 3.2. For at være tilskudsberettiget til generelt drifttilskud skal  

 organisationen udover de generelle retningslinier opfylde følgende kriterier:
 1. Have lokalt arbejde i mindst 8 amter. (København og  

 Frederiksberg kommuner betragtes her som et amt.
 2. Have mere end 15 lokalforeninger.
 3. Have mindst 1.000 medlemmer.
 3.3. Ansøgning om generelt driftstilskud skal ske på særligt skema med  

 oplysninger om lokalforeninger og antal medlemmer samt bilægges det senest  

 afsluttede årsregnskab og specifikationer over organisationens  

 tilskudsberettigede udgifter til publikationsvirksomhed, lokaleudgifter og  

 udgifter til international virksomhed.
 3.4. Støtten ydes som grundtilskud (A.O.) samt supplerende tilskud  

 beregnet på baggrund af:
 1. Antal lokalforeninger (A.1.).
 2. Antal medlemmer (A.2.).
 3. Landsorganisationens udgifter til  

 publikationsvirksomhed (A.3.).
 4. Landsorganisationens lokaleudgifter (A.4.).
 5. Landsorganisationens udgifter til international  

 virksomhed (A.5.).
 Tildelingen af støtte sker efter fastsatte satser på områderne A.O., A.1.  

 og A.2., og på områder A.3. - A.5. efter ansøgning, hvor organisationens  

 udgifter på disse områder i sidst afsluttede regnskabsår indgår som  

 beregningsgrundlag.
3.5. A.O.
Grundtilskud.
 Alle tilskudsberettigede organisationer tildeles et grundbeløb på kr.  

 55.000.-. Grundbeløbet pristalsreguleres.
 Grundtilskuddet forhøjes dog altid til det nærmestliggende med 5.000 kr.  

 delelige beløb.
 3.6. A.1. Tilskud i forhold til antal lokalforeninger.
Tilskud ydes i henhold til nedenstående skala.
Antal lokalforeninger  

 beregnes i henhold til den tidligere anførte definition.
 Satserne på skalaen pristalsreguleres.
 Beløbene på denne skala er de pr. 1. januar 1985 gældende satser.
 Når antallet af lokalforeninger beregnes, kan kun medtages det antal  

 lokalforeninger, som har eksisteret i hele det forudgående regnskabsår, og  

 som opfylder den ovenfor anførte definition af en lokalforening.
 3.7. A.2. Tilskud i forhold til antallet af medlemmer.
 Der ydes et tilskud på kr. 20,35 pr. medlem, jvf. ovenstående definition.
 Tilskuddet pristalsreguleres.
 For at undgå løbende kontrol af medlemsregistreringen i lokalforeningerne  

 beregnes antallet af medlemmer ud fra det antal medlemmer, som i  

 landsorganisationens regnskab er debiteret for fuldt årskontingent.
 Findes der blandt de støtteberettigede landsorganisationer enkelte, hvis  

 medlems- og kontingentsystem ikke muliggør en sådan beregning, må disse  

 organisationer rette henvendelse til Dansk Ungdoms Fællesråd for derigennem  

 at opnå aftale om en anden beregningsform, som kan accepteres af  

 undervisningsministeriet.
 3.8. Det under A.0., A.1. og A.2. anførte tilskud reguleres årligt pr. 1.  

 januar efter det senest beregnede reguleringspristal jævnfør  

 lovbekendtgørelse nr. 134 af 8. april 1980 om beregning af et  

 reguleringspristal.
 3.9. A.3. Tilskud i forhold til udgifterne til publikations- og  

  bladvirksomhed m.v.
Der ydes tilskud på 60% af nettoudgifterne til blade og publikationer,  

 herunder ekstern og intern informationsvirksomhed.
Dette tilskud kan dog  

 højst udgøre 60% af det samlede tilskud under A.0. + A.1. Nedenfor følger en  

 oversigt over eksempler på udgifter.
Der forudsættes ikke en tilsvarende  

 regnskabsmæssig opdeling.
Der skal dog med ansøgningen fremsendes en særlig  

 specifikation over udgifter og indtægter på denne del af virksomheden.
a.
Bladvirksomhed.
Her kan medtages landsorganisationens udgifter i forbindelse med udgivelse  

 af foreningsblade og tidsskrifter.
Udgifterne kan f.eks. omfatte:  

 tilrettelæggelse, trykning, lay out, montage, distribution, porto,  

 redaktionshonorarer/lønninger etc.
 Fra udgifterne fratrækkes alle med bladvirksomheden forbundne indtægter,  

 som f.eks. annonceindtægter, abonnementsindtægter, specielle tilskud til  

 bladvirksomheden, eventuelle provisioner etc.
b.
Publikationer m.v.
 Her kan medtages landsorganisationens udgifter til pjecer, programmer  

 m.v., som har et indhold af informativ karakter.
Som eksempler på udgiftsområdet kan nævnes: papir, tilrettelæggelse, lay  

 out, redaktionshonorar/lønninger, porto eller andre  

 distributionsomkostninger.
Fra udgifterne skal fratrækkes alle med  

 publikationsvirksomheden forbundne indtægter, som salgsindtægter, specielle  

 tilskud til publikationerne, og andre indtægter.
c.
Landsorganisationens eksterne og interne informationsvirksomhed.
 Her kan medtages udgifterne til landsorganisationens forskellige  

 informationsbreve, informationssystemer, rundskrivelser, løsbladesystemer  

 etc.
Som typiske udgifter kan her nævnes: papir, stencils, kuverter, porto,  

 trykning, og andre med informationsvirksomheden forbundne driftsudgifter.
Fra  

 udgifterne skal fratrækkes alle med informationsvirksomheden forbundne  

 indtægter, eksempelvis abonnementsindtægter- og annonceindtægter.
d.
Lønningsudgifter.
I det omfang, hvor landsorganisationens bladvirkomhed,  

 publikationsvirksomhed og informationsvirksomhed udføres af lønnet  

 arbejdskraft, kan disse lønudgifter medtages.
Hvis der er tale om lønnet  

 arbejdskraft, som udfører andre opgaver end informations- og  

 publikationsvirksomhed, kan kun den del af lønudgiften medtages, som har  

 været anvendt til ovennævnte virksomhed.
e.
Inventar- og maskinindkøb samt driften af disse.
 Alle indkøb af inventar og maskiner til publikationsvirksomheden af en  

 værdi under kr. 1.500, kan medtages i udgiftsberegningen.
 Udgiften til leje (eller leasing) af maskiner og hjælpemidler, såsom  

 skrivemaskiner, duplikatorer, off-setmaskiner, fotokopieringsmaskiner etc.  

 til publikationsvirksomheden, kan medtages i udgiftsberegningen, for så vidt  

 angår den del af udgiften, som rimeligt skønnes anvendt til nævnte  

 virksomhed.
Selvom anskaffelse af driftmidler etc. til publikations- og  

 informationsvirksomheden, som overstiger en værdi af kr. 1.500,- ikke kan  

 medtages i udgiftsberegningen, kan i driftsudgifterne medtages et beløb  

 svarende til de for erhvervsvirksomheder normalt gældende afskrivningsregler,  

 30%, dog uanset anskaffelsestidspunkt indenfor regnskabsåret.
I øvrigt  

 anvendes de i lovgivningen fastsatte regler for fortsat afskrivning.
Opmærksomheden henledes på, at der ved beregning af udgifterne til  

 bladvirksomhed, publikationsvirksomhed og informationsvirksomhed ifølge  

 ovenstående vil kunne medtages en meget stor del af de udgifter, som normalt  

 henregnes til almindelige kontorholdsudgifter.
Det vil imidlertid ikke kunne  

 godkendes, at alle landsorganisationens kontorholdsudgifter henføres til  

 udgifter til publikations- og informationsvirksomheden, idet en  

 landsorganisation må forudsættes at have kontorholdsudgifter, som ingen  

 sammenhæng har med informations og publikationsvirksomhed.
 3.10. A.4. Tilskud til landsorganisationens lokaleudgifter.
 Der ydes tilskud til såvel lejede som ejede lokaler, som anvendes til  

 landsorganisationens aktiviteter.
 Tilskud til lejede lokaler: Der ydes tilskud til  

 landsorganisationens nettoudgifter til husleje, dokumenteret ordinær  

 vedligeholdelse, opvarmning, belysning og rengøring samt evt. tilsyn for  

 lokaler.
 Tilskud til ejede lokaler: Der ydes tilskud til  

 landsorganisationens nettoudgifter til skatter, afgifter, forsikringer,  

 dokumenteret ordinær vedligeholdelse, opvarmning, belysning, rengøring og  

 dokumenterede driftsmæssige tilsynsudgifter samt renter af prioritetsgæld.
 I tilfælde, hvor en bolig er lejet ud til en medarbejder, der udfører  

 tilsyn med landsorganisationens faciliteter, kan udgifterne i forbindelse med  

 lejemålet (fratrukket en fastsat lejeindtægt) indgå som tilskudsberettigede  

 driftsudgifter.
Ved opgørelse af nettoudgifterne fratrækkes indtægter ved udlejning  

 herunder udlejning til organisationens egne lokale eller regionale  

 foreninger.
I posten lejeindtægter medtages desuden eventuel betaling for  

 rengøring, varme og lys, men ikke betaling for forplejning.
Hvis  

 landsorganisationen beregner leje for landsorganisationens egen benyttelse af  

 sin ejendom skal denne lejeindtægt ikke medregnes.
Ved opgørelse af  

 nettoudgifterne fratrækkes desuden eventuelt andre offentlige tilskud til  

 driftsudgifter ved lokaler.
Under udgiftsposten vedligeholdelse medtages kun almindelig  

 vedligeholdelse og genopretning af bygninger og anlæg med mur og nagelfast  

 tilbehør.
Udskiftning af tag, vinduer og døre, blandt andet som led i  

 isoleringsforbedring, medtages under denne post.
Generelle  

 bygningsforbedringer af mere omfattende karakter skal søges under tilskud til  

 etablering af lokaler (se pkt. 5).
 Der ydes tilskud til renter af lån i ejede ejendomme for lån optaget efter  

 1. januar 1977 ydes dog kun tilskud, såfremt lånene er anvendt til køb,  

 ombygning eller nybygning og eksempelvis ikke til driftslån, f.eks.  

 kassekredit o.lign.
Ved beregning af driftstilskuddet for ejendomme, som er delvis  

 finansierede ved etableringstilskud, kan renter af prioritetslån medregnes i  

 overensstemmelse med den godkendte låneoptagning i forbindelse med  

 etableringstilskuddet.
Tilskud til renteudgifter, som ligger ud over den i  

 etableringstilskuddet godkendte låneoptagning, gives ikke, medmindre særlige  

 forhold har gjort sig gældende.
 Hvis landsorganisationen har flere ejendomme, og nogle af disse giver  

 overskud, skal overskuddet modregnes i underskuddene for de øvrige ejendomme,  

 således at den samlede nettoudgift indgår i tilskudsgrundlaget.
 Tilskudsberettigede organisationer, der ejer eller lejer ejendomme, hvor  

 der foretages udlejning eller fremleje, skal opføre de pågældende  

 ejendommes/lejemåls nettoudgifter som grundlag for tilskudsberegningen.
 Tilskud ydes efter følgende beregningsmodel.
Til de første kr. 50.000,- af nettoudgifterne ydes 90% i tilskud.
Til de  

 næste x-kroner af udgifterne ydes 75% i tilskud.
Til resten af udgifterne  

 ydes 50% i tilskud.
X er her lig med tilskuddet under A.1.
 3. 11. A. 5. Tilskud i forhold til  

 landsorganisationens  internationale udgifter .
 Der ydes et tilskud på 75% af landsorganisationens nettoudgifter til:
 - Kontingenter til internationale organisationer.
 - Deltagelse i internationale kurser, konferencer, lejre m.v. i udlandet.
 - Internationale konferencer, kurser, lejre m.v. afholdt her i landet.
 Med ansøgningen skal fremsendes specifikation over udgifter til de  

 nedenfor nævnte områder:
a.
Kontingenter til internationale organisationer.
Her kan medtages det fulde medlemskontingent, som landsorganisationen  

 betaler til internationale sammenslutninger eller organisationer.
Medtages  

 kan landsorganisationens ordinære kontingent, og posterne må ikke indeholde  

 andre ydelser end det fastsatte kontingent.
b.
Deltagelse i internationale kurser, konferencer, lejre m.v. i  

  udlandet.
Her kan medtages udgifterne til landsorganisationens deltagere i  

 internationale arrangementer, kurser, konferencer, seminarer, studierejser og  

 lignende.
Udgifterne kan f.eks. omfatte: Rejseomkostninger, deltagerafgifter,  

 dagpenge, diæter (maksimalt de beløb, som af finansministeriet er fastsat for  

 tjenesterejser i udlandet).
Fra udgifterne skal fratrækkes alle med aktiviteten forbundne indtægter,  

 f.eks. deltagernes egenbetaling, eventuelle tilskud til aktiviteten, eventuel  

 modtaget rejserefusion og tilsvarende.
Medtages kan alle internationale  

 arrangementer, som landsorganisationen beslutter at deltage i, og hvor  

 organisationens egen andel (25%) afholdes af landsorganisationen.
Dette  

 betyder, at også deltagelse i internationale organisationers kongresser,  

 styrelsesmøder etc. kan medtages under disse udgifter.
c.
Tilskud i forhold til landsorganisationens internationale  

  konfererencer, kurser, lejre m.v. afholdt her i landet.
Her kan medtages udgifter til internationale kurser, konferencer, lejre  

 m.v., som landsorganisationen afholder i Danmark.
Fra udgifterne fratrækkes  

 alle med arrangementet forbundne indtægter f.eks. deltagerafgifter, specielle  

 tilskud og lignende.
Under dette område kan ikke medtages udgifter til kongresser,  

 styrelsesmøder og andre vedtægtsbestemte aktiviteter i internationale  

 organisationer.
Eventuelle tilskud til arrangementer af sådan karakter kan i  

 givet fald søges under tilskud til særskilte aktiviteter og  

 forsøgsvirksomhed.
Der vil i givet fald være tale om et specielt tilskud til  

 aktiviteten efter ansøgning.
 Tilskud under A.5. kan dog højst udgøre 50% af det samlede tilskud under  

 A.0. + A.1.
 4. RÅDIGHEDSTILSKUD.
 4.1. Ikke-idrætslige, idebestemte ungdomsorganisationer, der er  

 selvstændige og har en foreningsmæssig opbygning, men som ikke opfylder alle  

 de under afsnit 1 og 2 nævnte kriterier for at modtage generelt  

 driftstilskud; men som alligevel må anerkendes som idebestemte  

 ungdomsorganisationer, eller som stående for et veletableret internationalt  

 ungdomsarbejde, kan efter ansøgning modtage et særligt rådighedstilskud.
4.2. Ansøgning sker på særligt skema og skal være bilagt det senest  

 afsluttede regnskab samt budget for indeværende regnskabsår.
Første gang, der  

 ansøges, skal desuden vedlægges vedtægter og beskrivelse af organisationens  

 arbejde.
 4.3. Tilskuddet kan maksimalt svare til grundtilskuddet A.1. under  

 generelt driftstilskud.
 4.4. Tilskud ydes som enkeltbevillinger til organisationens frie  

 disposition.
 5. TILSKUD TIL ETABLERING AF LOKALER M.V.
5.1. Til landsorganisationer, der modtager generelt driftstilskud, kan der  

 ydes tilskud til etablering af lokaler og anlæg, primært på landsplan,  

 subsidiært på landsdelsplan.
Lokalerne skal anvendes til landsorganisationens  

 aktiviteter.
Tilskuddet ydes efter ansøgning, jvf. pkt. 2.1.
Etableringstilskud kan også ydes til køb og indretning af en  

 andelslejlighed.
Endelig kan etableringstilskud ydes til indretning af en  

 lejet lejlighed, såfremt der oprettes en lejekontrakt med mindst 10 års  

 opsigelighed fra udlejers side.
5.2. Tilskuddets størrelse afhænger af de til rådighed værende midler, men  

 kan dog højst udgøre 40% af de med projektet forbundne udgifter.
Ved  

 ejendomskøb skal købesummen omregnes til den kontante købesum.
Modtagelse af  

 etableringstilskud forudsætter, at mindst 50% af udnyttelsen ved de  

 etablerede faciliteter er organisationens egne aktiviteter eller beslægtede  

 aktiviteter tilrettelagt af andre børne- og ungdomsorganisationer.
5.3. Ansøgning om tilskud sker på særlig blanket bilagt tegninger,  

 oversigt over anskaffelsessummen og dennes forventede finansiering, samt  

 driftsbudget stiles til Undervisningsministeriet og indsendes gennem DUF, der  

 behandler ansøgningen, herunder foretager en nærmere vurdering af projekterne  

 såvel teknisk som økonomisk, og afgiver indstilling til ministeriet.
I  

 sagsbehandlingen indgår en bedømmelse af projektet/købet ud fra følgende  

 kriterier:
 1. Ejendommens anvendelse.
 2. Projektets tekniske specifikationer.
 3. Anskaffelsessummen og dennes rimelighed i forhold  

 til projektet/værdien af den købte ejendom.
 4. Driftsbudgettet.
 5. Sandsynligheden for, at evt. manglende  

 myndighedstilladelse kan opnåes.
 Kopi af den til ministeriet afgivne indstilling sendes til den ansøgende  

 organisation.
 5.4. Tilskud til dele af projekter, som f.eks. etapebyggeri, medfører  

 ikke, at der af den grund bevillingsmæssigt er givet tilsagn om fremtidigt  

 tilskud til de øvrige dele af projekter.
 Tilskud til et delprojekt forudsætter, at delprojektet i sig selv udgør en  

 funktionel enhed, eller at organisationen kan dokumentere, at den øvrige del  

 af projektet vil blive gennemført uafhængigt af etableringstilskud.
5.5. Tilskud ydes ikke til boligformål, bestyrerboliger, inspektørboliger  

 eller lignende.
I behandlingen af etableringsansøgninger, hvori der indgår et  

 eller flere boliglejemål, vil den anslåede værdi af disse lejemål blive  

 fratrukket tilskudsgrundlaget.
I tilfælde, hvor et boliglejemål vedrører en  

 bolig for medarbejdere, som udfører tilskudsberettigede tilsynsopgaver i  

 forbindelse med landsorganisationens faciliteter, er der mulighed for, at  

 udgifterne i forbindelse med lejemålet (fratrukket en fastsat lejeindtægt)  

 kan indgå i organisationens driftsudgifter til lokale og anlæg, jvf. pkt.  

 3.10.
 5.6. Der gives kun tilskud til nagelfast inventar og hårde hvidevarer m.v.
 5.7. Tilskuddet bevilges landsorganisationen på baggrund af projektet med  

 pålæg til landsorganisationen og dens statsautoriserede revisor om at  

 underrette Dansk Ungdoms Fællesråd med henblik på beløbets tilbagebetaling  

 til Undervisningsministeriet, såfremt den lejede eller erhvervede  

 ejendom/lejlighed helt eller delvis sælges eller overgår til andet formål.  

 Tilbagebetalingsforpligtelsen reduceres efter 10 års forløb gradvist, således  

 at det beløb, der skal tilbagebetales, nedsættes med 10% hvert år, indtil  

 tilbagebetalingsforpligtelsen helt er bortfaldet efter 20 år.
 I overensstemmelse hermed skal landsorganisationens regnskab stedse udvise  

 de etableringstilskud, som vedkommende organisation gennem årene i alt har  

 modtaget, med angivelse af, hvilke ejendomme/lejemål de hviler på.
5.8. Såfremt en organisation i forbindelse med erhvervelse og etablering  

 af lokaler m.v. opretter eller har oprettet en selvejende institution, ydes  

 etableringstilskud til organisationen, således at organisationen er den  

 ansvarlige part.
Tilskuddet medtages i så fald i såvel organisationens som  

 den selvejede institutions regnskab.
 Ved sådanne ansøgningers behandling må påregnes pålæggelse af særlige  

 vilkår for ydelse af tilskud (f.eks. garantiforpligtelse eller pantsikring af  

 det ydede tilskud). Sådanne vilkår forelægges undervisningsministeriet til  

 godkendelse.
 5.9. Igangsættelse af byggeri, køb af ejendom eller andre dispositioner  

 vedrørende det af ansøgningen omfattede projekt, som sker inden bevillingen  

 er bekræftet skriftligt, sker for ansøgerens egen regning og risiko, jvf.  

 pkt. 2.1.
 5.10. Igangsættelse af byggeriet/køb af ejendommen skal være sket inden 2  

 år efter modtagelse af tilsagn, ellers bortfalder tilskuddet.
5.11. Såfremt det færdige projekt bliver dyrere end forudsat ved  

 indstillingen til ministeriet, sker der ingen forhøjelse af tilskuddet.
Hvis  

 de endelige tal bliver lavere end den godkendte anskaffelsessum sker der en  

 forholdsmæssig reduktion af tilskuddet.
5.12. Alle relevante bilag og oplysninger bedes indsendt sammen med  

 ansøgningen.
For at undgå overflødige sagsbehandlinger henstilles det, at  

 ansøgning først indsendes, når det anses for overvejende sandsynligt, at  

 myndighedstilladelser, der ikke foreligger på ansøgningstidspunktet, vil  

 kunne opnås.
 Om udbetaling af tilskud til etablering af lokaler henvises til bilag 1.
 6. TILSKUD TIL SÆRSKILTE AKTIVITETER OG FORSØGSVIRKSOMHED.
 6.1. Idebestemte ikke-idrætslige ungdomsorganisationer, der modtager  

 generelt driftstilskud eller rådighedstilskud efter denne ordning, kan  

 modtage tilskud til særskilte aktiviteter og forsøgsvirksomhed.
 6.2. Tilskuddet kan ydes både til nationale og internationale aktiviteter,  

 enkeltstående aktiviteter af kortere eller længere varighed,  

 forsøgsvirksomhed, opsøgende virksomhed, eksperimenterende virksomhed etc.,  

 samt til aktiviteter, som ikke almindeligvis vil kunne forventes dækket via  

 den generelle støtte.
6.3. Tilskuddet anvendes til kommende specifikke aktiviteter i de  

 ansøgende organisationer.
Aktiviteterne skal have en form og et omfang, som  

 rækker uden for, hvad almindeligvis vil kunne defineres som organisationernes  

 almindelige arbejde.
 6.4. Der kan i budgettet for de særskilte aktiviteter og forsøgsprojekter  

 indregnes udgifter til revision af projekterne.
 6.5. Ansøgning på særligt skema med eventuelt supplerende bilag indsendes  

 til DUF pr. 1. juni og pr. 1. december, jvf. afsnit 2. Tilskuddet ydes  

 normalt ikke til projekter, som er iværksat inden ansøgningsfristen.
 6.6. Tilskud gives som enkeltbevillinger og udbetales - med mindre andre  

 kriterier er fastlagt i bevillingsskrivelsen - med 75% ved starten af  

 aktiviteten og 25% når endeligt regnskab revideret af en statsautoriseret  

 revisor og udførlig rapport for aktivitetens resultater er indsendt til DUF.
 Om udbetaling, regnskab og rapportering vedrørende tilskud til særskilte  

 aktiviteter og forsøgsvirksomhed henvises til bilag 1.
 7. RETNINGSLINIER FOR YDELSE AF TILSKUD TIL IKKE-IDRÆTSLIGE  

  LANDSDÆKKENDE HANDICAPUNGDOMSORGANISATIONER.
7.1. Tilskud ydes til landsdækkende ikke-idrætslige  

 handicapungdomsorganisationer, der 7.2. Oplysninger vedrørende pkt. a,b, og c skal være de for det senest  

 afsluttede regnskabsår gældende forhold, d.v.s. at organisationen og dens  

 lokale led skal have eksisteret i hele det seneste regnskabsår, og  

 medlemmerne skal for at kunne medregnes have haft fulde medlemsrettigheder i  

 det afsluttede regnskabsår.
 7.3. Organisationer, som alene arbejder med faglige eller  

 interessebetonede aktiviteter, er udelukket fra ordningen.
 7.4. Tilskud til organisationer, der opfylder de i pkt. 1. nævnte  

 kriterier, ydes efter følgende retningslinier:
Organisationer med medlemstal mellem 7.5. Der ydes et særskilt tilskud til organisationernes samarbejdsorgan:  

 De Samvirkende Invalideorganisationers Ungdom på kr. 99.415,-.
 7.6. Tilskuddene under pkt. 4 og 5 reguleres pr. 1. juni efter det senest  

 beregnede reguleringspristal.
 7.7. Ansøgning indsendes hvert år bilagt årsregnskab og budget for det  

 kommende år den 1. juni til Dansk Ungdoms Fællesråd, der forestår  

 sagsbehandling og indstilling af tilskuddenes fordeling til  

 Undervisningsministeriet i henhold til lov om tipning lov nr. 309, §7, stk.7.
 Bilag 1.
REGLER FOR UDBETALING AF TILSKUD TIL ETABLERING AF LOKALER A.
Køb af ejendom.
 Tilskuddet udbetales, når endeligt skøde er tinglyst uden præjudicerende  

 retsanmærkninger, og de heri aftalte handelsvilkår er i overensstemmelse med  

 forudsætningerne for tilskuddet.
B.
Nybyggeri.
Tilskuddet udbetales, når ibrugtagningsattest og revideret og godkendt  

 byggeregnskab foreligger.
Dog kan der - på landsorganisationens begæring -  

 ske ratevis udbetaling således:
 byggeregnskab foreligger.
Alle a conto udbetalinger forudsætter erklæring fra den byggelånsgivende  

 bank/sparekasses tilsynsførende om arbejdets udførelse.
Såfremt byggelån ikke  

 er optaget, kan erklæringen erstattes af en erklæring fra den tilsynsførende  

 arkitekt/ingeniør og bygherren i forening bilagt en investeringsopgørelse.
 Igangsættelse af byggeriet/køb af ejendommen skal være sket inden 2 år  

 efter modtagelse af tilsagn, ellers bortfalder tilskuddet.
Såfremt det færdige projekt bliver dyrere end forudsat ved indstillingen  

 til ministeriet, sker der ingen forhøjelse af tilskuddet.
Hvis de endelige  

 tal bliver lavere end den godkendte anskaffelsessum sker der en  

 forholdsmæssig reduktion af tilskuddet.
C.
Ombygning.
 Samme regler som for nybyggeri; dog kan ratevis udbetaling af tilskud  

 finde sted, når der foreligger erklæring om, at henholdsvis 40%, 70% og 90%  

 af arbejdet er udført.
 RETNINGSLINIER FOR UDBETALING OG RAPPORTERING VEDRØRENDE TILSKUD TIL  

  SÆRSKILTE AKTIVITETER OG FORSØGSVIRKSOMHED.
 Tilskuddets udbetaling.
 75% af det bevilgede tilskud udbetales til den ansøgende organisation, når  

 tilskuddet er godkendt af folketingets finansudvalg, dog tidligst en måned  

 før aktivitetens påbegyndelse.
 De resterende 25% udbetales, når regnskab og rapport er indsendt til DUF.
 For langtidsaktiviteter fastsættes særlige regler for udbetaling af  

 tilskud.
 Regnskab.
 For den aktivitet, hvortil der er modtaget tilskud, skal der aflægges  

 specificeret regnskab.
 For tilskudsmodtagere, der også modtager generelt driftstilskud, skal  

 regnskabet være revideret og påtegnet af organisationens statsautoriserede  

 revisor.
 For tilskudsmodtagere, der ikke modtager generelt driftstilskud, skal  

 regnskabet være underskrevet af organisationens formand og kasserer samt  

 organisationens valgte revisor.
 Regnskab skal være indsendt senest 3 måneder efter aktivitetens  

 afslutning, subsidiært tilskuddets modtagelse.
 Rapport.
Der skal udarbejdes rapport over den aktivitet, hvortil der er ydet  

 tilskud.
Rapporten skal indeholde en fyldig og udtømmende beskrivelse af  

 aktiviteten, dens forskellige elementer, samt organisationens vurdering af  

 mål og resultat.
Der er udarbejdet et særligt skema, som skal udfyldes og vedlægges  

 rapporten som bilag.
Endvidere bør oplæg, publikationer etc. vedlægges.
 Rapporten skal være indsendt til DUF senest 3 måneder efter aktivitetens  

 afslutning, subsidiært tilskuddets modtagelse.
 Rapporten er offentlig og DUF kan i samråd med den pågældende  

 landsorganisation træffe beslutninger om distribution m.v.
Dansk Ungdoms Fællesråd Rådmandsgade 55 2200 København N.
Efter forudgående drøftelse i en arbejdsgruppe mellem Dansk Ungdoms  

 Fællesråd og undervisningsministeriet, har DUF den 3. marts 1977 forelagt  

 ministeriet sit udkast til »Vejledning for ansøgere« samt  

 ansøgningsskema til brug for idebestemte ungdomsorganisationer, der vil søge  

 støtte fra tipsmidlerne i henhold til den nye tipslov.
Af denne lov, specielt  

 § 7, stk. 7, fremgår, at tipspuljen til de idebestemte ungdomsformål skal  

 fordeles af undervisningsministeriet efter forslag fra DUF og med  

 finansudvalgets godkendelse.
I anledning heraf skal man meddele, at ministeriet har gennemset  

 vejledningen.
Under forudsætning af, at de på bilag 1 nævnte rettelser  

 foretages, kan ministeriet tiltræde, at den anvendes sammen med det ligeledes  

 forelagte udkast til opslag om disse tipsmidler samt at den anvendes af DUF  

 som grundlag for udarbejdelsen af det i loven nævnte fordelingsforslag.
Ministeriet forbeholder sig adgang til efter forhandling med DUF, at  

 foretage ændringer i vejledningen.
Såfremt DUF finder anledning til at ændre  

 regler i vejledningen, skal ministeriet anmode om at få sådanne  

 ændringsforslag forelagt.
Såfremt vejledningen ønskes fraveget ved  

 udarbejdelsen af et fordelingsforslag, skal fordelingsforslaget ved  

 forelæggelse for ministeriet indeholde udtrykkelig oplysning herom.
 Viser det sig, at ministeriet på væsentlige punkter ikke kan følge et af  

 DUF indsendt fordelingsforslag, vil man forinden forslaget med ministeriets  

 ændringer forelægges for finansudvalget, indhente en udtalelse fra DUF.  

 Forinden der i sådanne tilfælde foretages opslag på ny, optages der  

 forhandlinger mellem undervisningsministeriet og DUF om ændringer i  

 vejledningen.
Man vedlægger endvidere 50 eksemplarer af den af ministeriet efter  

 drøftelse med DUF udarbejdede revisionsinstruks for ansøgernes  

 statsautoriserede revisorer.
Man har yderligere indsat den ændrede  

 bestemmelse i vejledningens punkt 3.4. om regnskab for etableringstilskud i  

 instruksens § 3, nr. 5.
Når DUF er klar til at udsende det i opslaget nævnte materiale, vil  

 ministeriet indrykke det af ministeriet efter drøftelse med DUF udarbejdede  

 opslag.
Man anmoder om underretning herom til direktoratet for folkeskolen,  

 folkeoplysning, seminarier m.v., folkeoplysningskontoret.
Dette kontor har fremtidig ansvaret for den konkrete sagsbehandling  

 vedrørende tipstilskud til idebestemte ungdomsorganisationer, Ritt Bjerregaard /N.THYE De rettelser, som er indeholdt i bilag l til undervisningsministerens  

 brev, er indføjet i foranstående vejledning.
 Revisionsinstruks for statsautoriserede revisorer, der reviderer  

 regnskaber for organisationer, der gennem Dansk Ungdoms Fællesråd søger  

 støtte i henhold til lov om tipning.
 Følgende bestemmelser gælder for revision af regnskaber, der indsendes i  

 forbindelse med fordeling af de tipsmidler, der skal anvendes i henhold til §  

 7, stk. 7, i lov om tipning, jfr. lovbekendtgørelse nr. 348 af 3. august 1967  

 som ændret ved lov nr. 375 af 13. november 1968, lov nr. 29 af 4. februar  

 1970, lov nr. 364 af 25. november 1970 og lov nr. 309 af 10. juni 1976.
 Lov om tipning vedlægges som bilag.
 § 1 .
 Der foretages revision ved de i § 6 nævnte revisorer af organisationens  

 regnskab, herunder de oplysninger der danner grundlag for eventuel tildeling  

 af beløb i henhold til § 7, stk. 7, i lov om tipning, jfr. § 3 i nærværende  

 instruks.
 § 2 .
Revision skal udføres i overensstemmelse med god revisionsskik.
Revisor  

 forventes i overensstemmelse med revisionsskik at foretage  

 stikprøveundersøgelser.
Der skal foretages uanmeldt beholdningseftersyn  

 mindst een gang årligt.
 Stk. 2 .
Ved gennemgang af årsregnskabet skal revisor påse, at det er rigtigt  

 opstillet på grundlag af bogføringen og opgjort under omhyggelig hensyntagen  

 til bestående værdier, rettigheder og forpligtelser, og at det er i  

 overensstemmelse med lovgivningens krav til regnskabsaflæggelsen.
Endvidere  

 skal påses, at det er opstillet i overensstemmelse med god regnskabsskik,  

 herunder at dispositioner, der tildrager sig særlig opmærksomhed, på rimelig  

 måde fremgår af regnskabet.
Stk. 3 De i § 1 nævnte årsregnskaber og oplysninger attesteres af organisationens  

 revisor.
Medmindre andet fremgår af påtegningen på årsregnskab m.v., anses  

 den som udtryk for, at det er revideret af ham, og at det er opgjort og  

 opstillet som anført i stk. 2.
 § 3.
 Ved udførelsen af den i § 2 omtalte revision skal revisor attestere  

 følgende oplysninger:
 Regnskabet eller et bilag hertil skal angive, hvorledes tilskudsbeløbet  

 til publikations-, lokale- og internationale udgifter er beregnet, således at  

 posteringerne er kontrollerbare ved behandling af ansøgningen.
 § 4.
 Revisor må have adgang til at efterse organisationens regnskabsmateriale  

 og bilagsmateriale og alle beholdninger og kan fordre enhver oplysning, som  

 han finder af betydning for udførelsen af sit hverv.
 § 5 .
Revisor skal føre en revisionsprotokol.
I revisionsprotokollen indføres  

 ved hver revision beretning om, hvilket revisionsarbejde der er udført, og  

 hvilket tidsrum revisionen har omfattet, samt de særlige bemærkninger, som  

 den har givet anledning til.
Endvidere foretages notering om foretagne  

 uanmeldte kasseeftersyn.
Ved revisionen af årsregnskabet indføres beretning  

 om den udførte revision, herunder om:
 Stk.2 .
 Udskrift af revisionsprotokollen indsendes til DUF sammen med årsregnskab  

 og de oplysninger, der kræves i § 3.
 § 6.
 Organisationens årsregnskab skal revideres af en statsautoriseret revisor,  

 jfr. dog stk. 2.
 Stk. 2 .
 Revisorerne må ikke ved tjenesteforhold være knyttet til organisationerne  

 og må ikke være medlemmer af disses landsledelse, ligesom de ikke må være  

 knyttet til medlemmer af vedkommende landsorganisations bestyrelse, til  

 ledere, kasserere eller bogholdere ved ægteskab eller slægts- eller  

 svogerskab i ret op- eller nedstigende linie eller i sidelinien så nært som  

 søskende, jfr. § 13 i lov nr. 68 af 15. marts 1967 om statsautoriserede  

 revisorer.
Stk. 3 Revisorerne og deres medarbejdere har pligt til over for alle uvedkommende  

 at hemmeligholde, hvad de får at vide gennem udførelsen af deres hverv.
 Stk. 4.  Afsættelse af en revisor kan kun ske med  

 undervisningsministeriets samtykke.
 P.d.v.
