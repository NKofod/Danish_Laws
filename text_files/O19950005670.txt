Resumé En lønmodtager blev slettet som medlem af en arbejdsløshedskasse  

 på grund af svig, da man blev opmærksom på at hun havde arbejdet ulønnet uden  

 at oplyse a-kassen herom.
Samtidig blev et nært forestående arbejdstilbud  

 annulleret.
Under en straffesag, der blev afgjort ca. to år senere, blev  

 kvinden frifundet for bedrageri.
Hun blev herefter genoptaget i a-kassen, og  

 beslutningen om sletning blev ændret til en uges effektiv karantæne for  

 uagtsomt at have givet urigtige oplysninger til a-kassen.
 A-kassen afslog at efterbetale dagpengene for perioden efter  

 falddatoen, hvor kvindens dagpengeret bortfaldt da hun ikke mere levede op  

 til  

 beskæftigelseskravet i den dagældende arbejdsløshedsforsikringslovs § 55.  

 Årsagen til at falddatoen indtrådte, var imidlertid at arbejdstilbudet blev  

 annulleret netop som følge af den uberettigede sletning.
Ombudsmanden mente at kvinden i realiteten var blevet ramt lige  

 så hårdt økonomisk som hvis sletningen på grund af svig var blevet  

 opretholdt.  

 Under henvisning hertil og til at kvindens advokat flere gange havde bedt  

 myndighederne om at tage stilling til spørgsmålet, udtalte ombudsmanden at  

 myndighederne - som følge af det hensyn der ligger bag det almindelige  

 forvaltningsretlige proportionalitetsprincip - burde have taget stilling til  

 spørgsmålet om konsekvensen af at det efterfølgende viste sig, at såvel  

 sletningen som annulleringen af arbejdstilbudet var uberettiget.
Ombudsmanden  

 henstillede herefter at Arbejdsmarkedets Ankenævn genoptog sagen.  

 (J. nr. 1994-794-680).
Konsekvensen af uberettiget sletning fra a-kasse.  

 Proportionalitetsprincippet Sagens nærmere omstændigheder var følgende:
Med virkning fra den 1. oktober 1988 blev en kvinde (A) meldt  

 ledig og modtog dagpenge indtil den 21. januar 1991. Hun havde på  

 dagpengekortene  

 i hele perioden anført at hun ikke havde arbejdet.
På baggrund af en  

 henvendelse fra kriminalpolitiet konstaterede arbejdsløshedskassen (herefter  

 a-kassen) at A i perioden havde haft fast deltidsarbejde hos en massør.
Den  

 21. februar 1991 skrev a-kassen således til arbejdsformidlingen:
 "Den 15.5.1990 indberettede A-kassen ovennævnte medlem med  

 henblik på et arbejdstilbud, idet medlemmets dagpengeret udløber den  

 1.4.1991.
 Fra kriminalpolitiet i Randers har A-kassen imidlertid modtaget  

 en henvendelse som tyder på, at (A) i stort set hele sin ledighedsperiode fra  

 oktober 1988 har haft arbejde uden at oplyse herom på sine dagpengekort.
Da der således er opstået tvivl om medlems- og dagpengeret for  

 (A), skal vi anmode arbejdsformidlingen om at stille afgivelsen af et  

 arbejdstilbud i bero." Den 22. februar 1991 meddelte arbejdsformidlingen A at man som  

 følge af a-kassens brev måtte annullere et arbejdstilbud der skulle være  

 påbegyndt den 1. marts 1991.
I breve til a-kassen af 26. februar, 5. marts og 19. marts 1991  

 oplyste A's advokat at A's arbejde hos massøren var ulønnet, idet der alene  

 var  

 tale om en vennetjeneste.
Der var tale om ca. 10 timers arbejde om ugen.  

 Arbejdsopgaverne blev delt med en anden der var ansat på almindelige  

 lønmodtagervilkår.
Den 6. maj 1991 traf a-kassen afgørelse om at A skulle  

 tilbagebetale 100.943 kr. i for meget modtagne dagpenge for perioden 4.  

 oktober  

 1988 til 20. januar 1991. A-kassen indstillede samtidig til Direktoratet for  

 Arbejsløshedsforsikringen at A blev slettet af kassen for svig.
Direktoratet  

 tiltrådte den 26. september 1991 afgørelsen om tilbagebetaling og bestemte at  

 A  

 for svig skulle slettes som medlem af arbejdsløshedskassen.
Afgørelsen blev  

 påklaget til Arbejdsmarkedets Ankenævn der på sit møde den 10. februar 1992  

 traf følgende afgørelse:
 "Ankenævnet tiltræder, at (A's) beskæftigelse hos massør  

 (C) skal medføre fradrag i hendes dagpenge, uanset om beskæftigelse var  

 lønnet  

 eller ulønnet, jf. arbejdsløshedsforsikringsloven § 58, stk. 1, nr. 3, og  

 direktoratets bekendtgørelse nr. 57 af 1. marts 1982, § 1, og at hun således  

 har modtaget dagpenge med urette i perioden fra den 4. oktober 1988 indtil  

 den  

 20. januar 1991.
 Ankenævnet tiltræder endvidere, at hun skal betale det med  

 urette modtagne dagpengebeløb, idet hun har undladt at oplyse om  

 beskæftigelsen  

 på sine dagpengekort, uanset at det på dagpengekortet udtrykkeligt er anført,  

 at medlemmet har pligt til at oplyse om overtagelse af alt arbejde (lønnet  

 eller ulønnet), jf. arbejdsløshedsforsikringslovens § 86, stk. 1.
 Ankenævnet tiltræder endvidere, at forholdet er omfattet af  

 lovens § 87, stk. 1, og at medlemmet herefter skal slettes af kassen for  

 svig.
Direktoratet for Arbejdsløshedsforsikringen anmodes om over for  

 medlemmets advokat at redegøre for opgørelsen af  

 tilbagebetalingsbeløbet." Tilbagebetalingskravet blev på daværende tidspunkt opgjort til  

 98.331 kr.
Den 19. januar 1993 frifandt retten A for bedrageri over for  

 arbejdsløshedskassen.
Retten udtalte følgende:
"Da tiltalte ikke har modtaget vederlag for sin  

 beskæftigelse hos (C), og da det efter tiltaltes forklaring må lægges til  

 grund, at hun ikke betragtede hjælpen som et egentligt arbejde, kan det,  

 selvom  

 tiltalte ikke tilstrækkelig grundigt har sat sig ind i reglerne for  

 udbetaling  

 af dagpenge, ikke anses bevist, at tiltalte har haft forsæt til at begå  

 bedrageri, hvorfor hun frifindes." Herefter genoptog Arbejdsmarkedets Ankenævn sagen, og på sit  

 møde den 1. april 1993 besluttede nævnet at ophæve afgørelsen om  

 svigssletning,  

 men i øvrigt fastholde den del af afgørelsen der vedrørte krav om  

 tilbagebetaling af dagpenge.
Ankenævnet bad endvidere Direktoratet for  

 Arbejdsløshedsforsikringen om at genoptage behandlingen af sagen og tage  

 stilling til om der burde pålægges A en anden sanktion i henhold til  

 arbejdsløshedsforsikringsloven end sletning som medlem af kassen.
Den 15. april 1993 bestemte direktoratet at A for uagtsom adfærd  

 over for a-kassen skulle gennemgå en effektiv karantæne svarende til en uges  

 ledighed.
Direktoratet lagde vægt på følgende:
 "...
 -På dagpengekortene står der, at De har pligt til at oplyse om  

 alt arbejde i en ledighedsperiode.
 -De har ved Deres underskrift på tro og love erklæret, at oplysningerne  

 på dagpengekortene er rigtige.
 -At retten i (...) mener, at De ikke har sat Dem tilstrækkeligt  

 grundigt ind i reglerne for modtagelse af arbejdsløshedsdagpenge.
..." Den 23. april 1993 skrev A's advokat bl.a. således til  

 direktoratet:
 "På min klients vegne håber jeg snart, at sagen kan finde  

 en endelig afgørelse, og jeg forespørger, om der nu finder en samlet  

 opgørelse  

 sted, idet jeg går ud fra, at min klient, når hun ikke er slettet for svig,  

 skal have udbetalt arbejdsløshedsunderstøttelse for de år, hvori  

 understøttelsen har været indstillet, dog med fradrag for karantæneperioden  

 og  

 med fradrag af eventuelle indtægter, som hun har haft i perioden.
Jeg har bedt hende fremsende en udførlig oversigt og redegørelse  

 til mig over, hvad timer hun måtte have arbejdet i den periode, hvor hun har  

 været slettet for svig.
Det er også min opfattelse, at der bør ske en  

 regulering for betalte kontingenter.
Da der også er et skattemæssigt problem, beder jeg direktoratet  

 foranledige, at en sådan samlet opgørelse bliver udfærdiget og mig tilsendt  

 på  

 vegne (A)." Den 29. april 1993 indbragte A's advokat direktoratets afgørelse  

 for Arbejdsmarkedets Ankenævn der på sit møde den 24. juni 1993 traf følgende  

 afgørelse:
 "Ankenævnet tiltræder Direktoratet for  

 Arbejdsløshedsforsikringens afgørelse af 15. april 1993 med den heri givne  

 begrundelse og med henvisning til de anførte regler.
Under henvisning til at medlemmets advokat senest i klagen af  

 29. april 1993 har bedt om en samlet opgørelse af dagpenge, anmodes  

 direktoratet om at foranledige at der bliver taget stilling til spørgsmålet  

 om  

 dagpenge for de år, hvor udbetalingen har været indstillet." Den 26. juli 1993 skrev Direktoratet for  

 Arbejdsløshedsforsikringen bl.a. følgende til a-kassen:
 "DfA henleder i den forbindelse opmærksomheden på  

 arbejdsløshedsforsikringslovens § 87, stk. 2, hvoraf det fremgår, at hvis  

 kassen finder, at et medlem har gjort sig skyldig i et svigagtigt forhold,  

 skal  

 kassen forelægge sagen for DfA, samt indstille udbetalingen af dagpenge i  

 overensstemmelse med indstillingen.
 På denne baggrund mener DfA, at kassen har handlet korrekt ved  

 at indstille udbetalingen af dagpengene til (A).
 I den forbindelse må det ikke glemmes, at (A) ikke havde udfyldt  

 sine dagpengekort som påkrævet, hvorfor kassen var forpligtet til, at gribe  

 ind over for (A).
På baggrund heraf mener DfA ikke, at medlemmet har krav på  

 refusion af dagpenge, i den periode hvor udbetalingen har været  

 indstillet." I perioden frem til september 1993 brevvekslede advokaten og  

 a-kassen om opgørelsen af det økonomiske mellemværende.
Efter advokatens  

 opfattelse havde A et krav på tilbagebetaling af dagpenge for tiden fra 21.  

 februar 1991 til den 1. august 1993 hvor hun blev anvist arbejde, et krav der  

 langt oversteg tilbagebetalingskravet på ca. 98.000 kr.
Advokaten fandt ikke  

 at  

 a-kassen tog stilling til hans spørgsmål, bl.a. om betydningen af at  

 arbejdstilbudet blev annulleret, og den 14. september 1993 bad han om at  

 sagen  

 igen blev forelagt Direktoratet for Arbejdsløshedsforsikringen.
 Den 14. oktober 1993 traf direktoratet afgørelse og anførte  

 bl.a. følgende:
"  

  

 Afgørelse DfA finder, at arbejdsløshedskassen har handlet korrekt ved at  

 indstille udbetalingen af dagpenge til (A) i forbindelse med, at medlemmet  

 fik  

 frataget sit arbejdstilbud den 1. marts 1991, jf. brev fra  

 Arbejdsformidlingen  

 af den 22. februar 1991.
Begrundelse for  

 afgørelsen Finder kassen, at et medlem har gjort sig skyldig i svigagtigt  

 forhold, skal kassen forelægge sagen for direktøren fra  

 arbejdsløshedsforsikringen  

 med indstilling om, hvilken afgørelse der skal træffes efter stk. 1. Kassen  

 skal stille udbetalingen af dagpengene i bero i overensstemmelse med  

 indstillingen, jf. arbejdsløshedsforsikringslovens § 87, stk. 2.
 DfA har i sin afgørelse lagt til grund, at (A) ikke havde  

 udfyldt sine dagpengekort korrekt, hvorfor kassen var forpligtet efter  

 reglerne  

 i arbejdsløshedsforsikringslovens § 87, stk. 2, til at standse udbetalingen  

 af  

 dagpenge til (A).
Ret til dagpenge er betinget af, at medlemmet forud for hver  

 udbetaling af dagpenge har haft arbejde som lønmodtager i en tid som  

 sammenlagt svarer til arbejde i fagets fulde, sædvanlige arbejdstid i mindst  

 26  

 uger inden for de sidste 3 år eller i en tilsvarende periode har udøvet  

 selvstændig erhvervsvirksomhed i væsentligt omfang, jf  

 arbejdsløshedsforsikringslovens § 55, stk. 1." Afgørelsen blev indbragt for Arbejdsmarkedets Ankenævn der på  

 sit møde den 10. februar 1994 tiltrådte direktoratets afgørelse.
 Den 29. marts 1994 klagede A's advokat til mig over ankenævnets  

 afgørelser af 17. februar 1992 (om tilbagebetalingskravet) og af 23. februar  

 1994 (om indstillingen af dagpengeudbetalingen).
 Om den sidste afgørelse anførte advokaten bl.a. følgende:
"Det er min opfattelse, at min klients ret til dagpenge  

 ikke har kunnet fratages hende på grund af det manglende arbejdstilbud.
Det  

 er  

 en forudsætning for ophør af dagpenge, at den manglende udnyttelse af  

 arbejdstilbud skyldes den dagpengeberettigedes egne forhold.
Her skyldes  

 fratagelsen af arbejdstilbud ikke min klient, som var parat til at gå igang,  

 og  

 min klient skal således holdes skadesløs.
 Det er i den forbindelse uden betydning, at der i  

 arbejdsløshedsforsikringslovens § 87, stk. 2 er bestemt, at udbetaling af  

 dagpenge skal sættes i bero i overensstemmelse med den foreløbige  

 indstilling.
Indstillingen er netop foreløbig, og det har vist sig, at den  

 var uberettiget, idet min klient alene burde have været idømt 1 uges  

 svigsslettelse.
Jeg gør gældende, at min klient nu skal stilles som om den  

 foreløbige indstilling ikke var foretaget, og min klient skal således stilles  

 som om hun havde været i arbejdstilbud.
 Det er således min opfattelse, at min klient i perioden d.  

 01.04.1991 til og med d. 30.07.1993 skal have beregnet og udbetalt dagpenge i  

 overensstemmelse med de almindelige regler.
 Jeg er for så vidt enig i, at det var korrekt, at kassen indstillede  

 udbetalingen af dagpengene, men dette var naturligvis kun korrekt på  

 daværende  

 tidspunkt.
Jeg finder det forkert, at Arbejdsmarkedets Ankenævn ikke har  

 kommenteret min påberåbelse af lov om arbejdstilbud § 10, stk. 8 og 9. Det må  

 dog være et min. krav." I anledning af klagen indhentede jeg udtalelser af 27. juni og  

 4. juli 1994 fra henholdsvis Direktoratet for Arbejdsløshedsforsikringen og  

 Arbejdsmarkedets Ankenævn.
 Direktoratet udtalte bl.a. følgende:
 "Det bemærkes herved, at § 87, stk. 2, i arbejdsløshedsforsikringsloven  

 er indsat for at sikre, at medlemmets culpøse adfærd over for  

 arbejdsløshedskassen får virkning, selvom medlemmet fortsat begærer  

 arbejdsløshedsdagpenge, og selv om sagen endnu ikke er afgjort.
 Det forhold, at medlemmet er frifundet for bedrageri over for  

 arbejdsløshedskassen, ændrer ikke heri, da det herefter må anses for  

 godtgjort,  

 at medlemmet ved grov uagtsomhed har undladt at oplyse om arbejde på  

 dagpengekortene.
 Hvis medlemmet havde oplyst korrekt om sit arbejde på dagpengekortene,  

 ville medlemmet naturligvis ikke være kommet i den situation, at  

 dagpengeudbetalingerne blev standset.
 Hvis medlemmet havde oplyst korrekt på dagpengekortene om sit  

 arbejde, ville medlemmet formentlig ikke have opfyldt ledighedskravet til  

 arbejdstilbud eller først have opfyldt det på et langt senere tidspunkt, og  

 det  

 er derfor usikkert, om medlemmet ville opnå ret til et arbejdstilbud.
 DfA er derfor af den opfattelse, at medlemmet på grund af sin  

 culpøse adfærd over for arbejdsløshedskassen (ved groft uagtsomt at have  

 undladt at oplyse om arbejde på dagpengekortene) ikke kan få en bedre  

 retsstilling, end hvis hun havde oplyst korrekt om arbejde på  

 dagpengekortene.
DfA finder derfor ikke, at der er grundlag til at ændre  

 ankenævnets afgørelse af 23. februar 1994." Ankenævnet henholdt sig til de afgørelser nævnet havde truffet.
 I et brev til A's advokat udtalte jeg følgende:
 "I.  

 Om tilbagebetalingskravet.
 På sit møde den 10. februar 1992 (brev af 17. februar 1992)  

 tiltrådte ankenævnet at (A) skulle tilbagebetale det beløb hun havde modtaget  

 i perioden fra den 4. oktober 1988 indtil den 20. januar 1991. De klagede til  

 mig bl.a. over denne afgørelse i brev af 29. marts 1994.
I medfør af ombudsmandslovens § 6, stk. 2, skal en klage til  

 ombudsmanden indgives inden et år efter at den afgørelse der klages over er  

 truffet.
Deres klage over afgørelsen af 10. februar 1992 kan jeg derfor ikke  

 behandle.
Efter at retten den 19. januar 1993 havde frifundet (A) for  

 bedrageri, genoptog ankenævnet sagen.
I afgørelsen af 1. april 1993 fastholdt  

 ankenævnet afgørelsen om tilbagebetalingskravet, og i afgørelsen af 24. juni  

 1993 stadfæstede nævnet at direktoratet den 15. april 1993 havde fastholdt  

 kravet.
Da nævnet således - vedrørende denne del af afgørelsen - blot har  

 henholdt sig til sin oprindelige afgørelse, har jeg ikke fundet at  

 forældelsesfristen i forhold hertil kan regnes fra noget senere tidspunkt end  

 den 17. februar 1992, da den oprindelige afgørelse blev udsendt.
Jeg har  

 derfor  

 ikke undersøgt dette forhold.
 II.  

 Om afgørelsen om en uges karantæne  


.
Ved afgørelsen den 1. april 1993 bad ankenævnet endvidere  

 Direktoratet for Arbejdsløshedsforsikringen om at tage stilling til om der  

 burde pålægges (A) en anden sanktion end svigssletning.
Den 5. april 1993  

 bestemte direktoratet at (A) for uagtsom adfærd over for a-kassen skulle  

 pålægges en karantæne svarende til en uges ledighed.
På sit møde den 24. juni  

 1993 tiltrådte ankenævnet denne afgørelse.
Afgørelsen blev truffet på grundlag af § 87 i den dagældende  

 arbejdsløshedsforsikringslov.
Bestemmelsens stk. 1-3 er sålydende:
 "  

  

 § 87.  

  

 Gør et  

 medlem sig skyldig i svigagtigt forhold over for kassen, kan direktøren for  

 arbejdsløshedsforsikringen bestemme, at pågældende slettes som medlem af  

 kassen  

 eller helt eller delvis udelukkes fra ret til dagpenge, efterløn,  

 uddannelsesydelse eller iværksætterydelse i et bestemt tidsrum.
 Stk. 2.  

  

 Finder kassen,  

 at et medlem har gjort sig skyldig i svigagtigt forhold, skal kassen  

 forelægge  

 sagen for direktøren for arbejdsløshedsforsikringen med indstilling om,  

 hvilken  

 afgørelse der skal træffes efter stk. 1. Kassen skal stille udbetalingen af  

 dagpenge,  

 overgangsydelse, efterløn, uddannelsesydelse eller iværksætterydelse til  

 medlemmet i bero i overensstemmelse med indstillingen.
Stk. 3.  

  

 Gør et medlem  

 sig skyldig i anden forseelse over for kassen, kan dennes ledelse bestemme,  

 at  

 medlemmet udelukkes fra retten til dagpenge, overgangsydelse, efterløn,  

 uddannelsesydelse eller iværksætterydelse i et bestemt tidsrum, som ikke kan  

 overstige 1 år." Ud fra oplysningerne i sagen, herunder straffedommen af 19.  

 januar 1993, må jeg lægge til grund at (A) uagtsomt har afgivet urigtige  

 oplysninger til a-kassen, idet hun i strid med reglerne for udbetaling af  

 dagpenge - som hun var blevet gjort bekendt med - undlod at oplyse om sit  

 ulønnede arbejde.
Det kan derfor ikke give mig anledning til bemærkninger at  

 myndighederne i overensstemmelse med bestemmelsen i lovens § 87, stk. 3, har  

 fundet at (A) har gjort sig skyldig i "anden" (i modsætning til  

 svig)  

 forseelse over for kassen.
Ved afgørelsen om fastsættelsen af sanktionen -  

 til  

 en uges karantæne - har myndighederne henvist til Direktoratet for  

 Arbejdsløshedsforsikringens cirkulære af 19. februar 1987 (som bl.a. er  

 gengivet i ankenævnets afgørelse af 17. februar 1992). Retningslinierne i  

 cirkulæret kan ikke i sig selv give mig anledning til bemærkninger.
Inden for  

 lovens ordlyd og de nævnte retningslinier beror afgørelsen om sanktionen på  

 et  

 skøn.
En sådan afgørelse kan jeg ikke kritisere medmindre der foreligger  

 særlige omstændigheder.
Det mener jeg ikke der gør i dette tilfælde.
III.
Om kravet på  

 efterbetaling af dagpenge i perioden hvor (A) var slettet som medlem af  

 a-kassen.
 Ved afgørelsen truffet den 24. juni 1993 bad ankenævnet  

 direktoratet om at foranledige at der blev taget stilling til spørgsmålet om  

 dagpenge for de år hvor udbetalingen har været indstillet.
Udgangspunktet - hvilket vel også er baggrunden for ankenævnets  

 anmodning - er at der må ske efterbetaling når det som her efterfølgende har  

 vist sig at der ikke var baggrund for sletning fra arbejdsløshedskassen, og  

 dermed for indstilling af udbetalingen af dagpenge.
Det fremgår da også af  

 sagen at a-kassen har efterbetalt dagpenge for tiden fra udbetalingen blev  

 indstillet, den 21. februar 1991. Efterbetaling er imidlertid kun sket indtil  

 falddatoen, den 1. april 1991. Det er således (alene) den omstændighed at (A)  

 - på grund af indstillingen af udbetalingen af dagpenge - fik annulleret sit  

 arbejdstilbud, der har gjort at efterbetalingen ophørte pr. den oprindeligt  

 fastsatte falddato, den 1. april 1991. At (A) ikke har fået efterbetalt  

 dagpenge i videre omfang er således ikke - direkte - begrundet i hendes  

 forseelse over for kassen, men skyldes det tilfælde at falddatoen indtrådte  

 på  

 det pågældende tidspunkt.
 På baggrund af anmodningen i ankenævnets afgørelse af 24. juni  

 1993 (brev af 1. juli 1993) skrev direktoratet den 26. juli 1993 bl.a.  

 følgende  

 til a-kassen:
 "...
 På denne baggrund mener DfA, at kassen har handlet korrekt ved  

 at indstille udbetalingen af dagpengene til (A).
 I den forbindelse må det ikke glemmes, at (A) ikke havde udfyldt  

 sine dagpengekort som påkrævet, hvorfor kassen var forpligtet til, at gribe  

 ind  

 over for hende.
På baggrund heraf mener DfA ikke, at medlemmet har krav på  

 refusion af dagpenge, i den periode hvor udbetalingen har været  

 indstillet." Det sidste afsnit i direktoratets brev må efter sin ordlyd mest  

 nærliggende forstås på den måde at det (alene) er (A's) forseelse der er  

 begrundelsen for at hun ikke har krav på efterbetaling.
Hvis denne forståelse  

 lægges til grund, er jeg på baggrund af det jeg har anført ovenfor ikke enig  

 med direktoratet.
Jeg bemærker at (A) rent faktisk fik "refusion af  

 dagpenge i den periode, hvor udbetalingen har været indstillet", nemlig  

 fra den 21. februar 1991 til den 1. april 1991.
 Det anførte kan imidlertid også forstås på den måde at det efter  

 direktoratets opfattelse har været (A's) risiko - på baggrund af hendes  

 forseelse - at dagpengeudbetalingen blev indstillet, arbejdstilbudet  

 annulleret,  

 og falddagen dermed indtrådte.
 Det fremgår imidlertid ikke af de afgørelser der herefter blev  

 truffet i sagen, om og i givet fald hvilke overvejelser myndighederne har  

 gjort  

 sig om dette efter min opfattelse helt centrale spørgsmål i sagen:
 Direktoratet traf den 14. oktober 1993 afgørelse vedrørende  

 spørgsmålet om dagpenge i perioden hvor udbetalingen var indstillet, og  

 anførte følgende:
 "...
 DfA finder, at arbejdsløshedskassen har handlet korrekt ved at  

 indstille udbetalingen af dagpenge til (A) i forbindelse med, at medlemmet  

 fik  

 frataget sit arbejdstilbud den 1. marts 1991, jf. brev fra  

 arbejdsformidlingen  

 af den 22. februar 1991.
..." Direktoratet henviste til bestemmelserne i  

 arbejdsløshedsforsikringslovens §§ 87, stk. 2, og 55, stk. 1. Ankenævnet  

 tiltrådte den 10. februar 1994 afgørelsen og begrundelsen.
 På baggrund af sagens oplysninger kan jeg ikke kritisere at  

 myndighederne således har fundet at a-kassen handlede korrekt ved at  

 indstille  

 udbetalingen af dagpenge, jf. arbejdsløshedsforsikringslovens § 87, stk. 2.  

 De  

 har selv givet udtryk for dette synspunkt i klagen til mig.
 Myndighederne har i afgørelserne endvidere henvist til den  

 dagældende bestemmelse i arbejdsløshedsforsikringslovens § 55 der bl.a. er  

 sålydende:
"  

  

 § 55.  

  

 Ret til  

 dagpenge er betinget af, at medlemmet forud for hver udbetaling af dagpenge  

 har  

 haft arbejde som lønmodtager i en tid, som sammenlagt svarer til arbejde i  

 fagets fulde, sædvanlige arbejdstid i mindst 26 uger inden for de sidste 3 år  

 eller i en tilsvarende periode har udøvet selvstændig erhvervsvirksomhed i  

 væsentligt omfang uden samtidig at modtage iværksætterydelse efter lov om  

 arbejdstilbud til ledige.
Kun arbejde i medlemsperioder medregnes.
..." Det kan heller ikke give mig anledning til bemærkninger at  

 myndighederne har lagt til grund at retten til dagpenge efter bestemmelsens  

 ordlyd bortfaldt den 1. april 1991. Årsagen til at dagpengeretten bortfaldt  

 var imidlertid at et arbejdstilbud blev annulleret som følge af at  

 dagpengeudbetalingen blev indstillet.
Som anført kan jeg ikke kritisere at  

 myndighederne fandt at indstillingen dengang var korrekt.
Ikke desto mindre  

 viste det sig efterfølgende at der ikke havde været grundlag for at indstille  

 udbetalingen i et sådan omfang, at arbejdstilbudet måtte annulleres.
Det er  

 betydningen af dette spørgsmål som (A's) advokat anmodede myndighederne om at  

 tage stilling til.
 Spørgsmålet er først direkte berørt i Direktoratet for  

 Arbejdsløshedsforsikringens udtalelse af 27. juni 1994. Direktoratet har  

 bl.a.  

 anført følgende:
 "...
 Hvis medlemmet havde oplyst korrekt på dagpengekortene om sit  

 arbejde, ville medlemmet formentlig ikke have opfyldt ledighedskravet til  

 arbejdstilbud eller først have opfyldt det på et langt senere tidspunkt, og  

 det  

 er derfor usikkert, om medlemmet ville opnå ret til et arbejdstilbud.
 DfA er derfor af den opfattelse, at medlemmet på grund af sin  

 culpøse adfærd over for arbejdsløshedskassen (ved groft uagtsomt at have  

 undladt at oplyse om arbejde på dagpengekortene) ikke kan få en bedre  

 retsstilling,  

 end hvis hun havde oplyst korrekt om arbejde på dagpengekortene.
..." Dette giver mig anledning til følgende bemærkninger:
 § 1, stk. 1, i den dagældende lov om arbejdstilbud til ledige er  

 sålydende:
"  

  

 § 1.  

  

 Med  

 henblik på genplacering på arbejdsmarkedet har langtidsledige medlemmer under  

 60 år af en anerkendt arbejdsløshedskasse krav på et rimeligt tilbud om  

 arbejde  

 i mindst 9 måneder.
Tilbuddet skal gives i god tid før retten til dagpenge  

 ophører efter §§ 55 og 72 i lov om arbejdsformidling og  

 arbejdsløshedsforsikring  

 m.v. og så vidt muligt efter et års ledighed.
..." (A's) ret til dagpenge efter arbejdsløshedsforsikringslovens §  

 55 ophørte den 1. april 1991. Efter lov om arbejdstilbud skulle hun "i  

 god  

 tid" inden dette tidspunkt have haft et arbejdstilbud.
Det arbejde (A)  

 ulønnet udførte for massør (C) var efter min opfattelse ikke af en sådan  

 karakter at det i medfør af lovens § 55 - eller de bekendtgørelser der i  

 henhold til loven er fastsat om beregning af arbejdskrav - kunne medtages ved  

 beregningen af arbejdskravet.
Jeg henviser bl.a. til bestemmelsen i § 1 a i  

 bekendtgørelse nr. 451 af 11. oktober 1985 hvorefter arbejde uden offentlige  

 løntilskud for at indgå i arbejdskravet skal være udført på vilkår - herunder  

 lønvilkår - i overensstemmelse med gældende overenskomst.
Uden i øvrigt at  

 komme ind på hvad følgerne kunne tænkes at være hvis (A) havde oplyst korrekt  

 på dagpengekortene, er det min opfattelse at det ulønnede arbejde - ikke  

 isoleret set - ville udskyde tidspunktet for falddatoen efter  

 arbejdsløshedsforsikringsloven og dermed hendes ret til et arbejdstilbud  

 efter  

 lov om arbejdstilbud.
Jeg er derfor ikke enig i det direktoratet har anført i  

 udtalelsen til mig.
 Sammenfatning  

  

 :
Efter at (A) ved dommen af 19. januar 1993 var blevet frifundet  

 for bedrageri over for arbejdsløshedskassen, blev det klart at sletningen af  

 hende som medlem af kassen var uberettiget.
Dagpengeudbetalingen skulle  

 således  

 ikke - bortset fra én uges karantæne - være indstillet og hendes  

 arbejdstilbud  

 skulle ikke have været annulleret.
På baggrund af de foreliggende oplysninger  

 må jeg lægge til grund at (A) - som følge af dagpengerettens bortfald pr. 1.  

 april 1991 - i realiteten har været lige så dårligt stillet økonomisk som  

 hvis  

 svigssletningen var blevet opretholdt.
Den forseelse (A) har begået overfor  

 arbejdsløshedskassen kan således siges at have ramt hende urimeligt hårdt.  

 Såvel De som (A's) advokater har flere gange bedt myndighederne om tage  

 stilling til netop denne del af sagskomplekset.
 I de afgørelser der er truffet (Direktoratet for  

 Arbejdsløshedsforsikringens afgørelse af 14. oktober 1993 som stadfæstet af  

 Arbejdsmarkedets Ankenævn den 23. februar 1994) er der imidlertid alene taget  

 stilling til at det dengang - i januar 1991 - var korrekt at  

 arbejdsløshedskassen indstillede dagpengeudbetalingen.
Som anført er (A) efter min opfattelse blevet særdeles hårdt  

 ramt økonomisk.
Dette må have stået myndighederne klart.
Den omstændighed at  

 problemstillingen var rejst over for myndighederne, og det hensyn der ligger  

 bag det almindelige forvaltningsretlige proportionalitetsprincip, burde efter  

 min opfattelse have fået myndighederne til at overveje denne problemstilling  

 i  

 et videre omfang end det ses at have været tilfældet.
Det skal understreges at jeg ikke herved har taget stilling til  

 om - og i givet fald på hvilket grundlag - (A) burde have udbetalt et beløb i  

 den periode hun var slettet for svig, selv om hendes ret til dagpenge efter  

 arbejdsløshedslovens § 55 var bortfaldet.
Men jeg mener at myndighederne  

 klart  

 burde have taget stilling til dette spørgsmål.
