Beretning afgivet af Udvalget for Fødevarer, Landbrug og  

 Fiskeri den 29. marts 2006 Beretning over I  

  Forslag til folketingsbeslutning om indførelse af en  

 »klippekortordning« for  

 overtrædelse af reglerne om dyretransport [af  

 Christian H.
Hansen (DF) m.fl.] II  

  Forslag til folketingsbeslutning om øget sikring af dyrevelfærd under  

 transport af dyr [af Jens Peter Vernersen (S) m.fl.] 1. Udvalgsarbejdet Beslutningsforslagene nr.
B 47 og B 54 blev fremsat henholdsvis  

 den 13. december 2005 og den 16. december 2005. Beslutningsforslagene var til  

 1. behandling den 1. februar 2006. Beslutningsforslagene blev efter 1.  

 behandling henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet beslutningsforslagene i 4 møder.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Dansk Transport og Logistik.
 Justitsministeren har over for udvalget kommenteret den  

 skriftlige henvendelse til udvalget.
Spørgsmål Udvalget har på B 47 stillet 2 spørgsmål og på B 54 stillet 6  

 spørgsmål til justitsministeren til skriftlig besvarelse, som denne har  

 besvaret.
2. Politiske bemærkninger Et  

  

 fler  

 tal  

  

 i  

 udvalget (udvalget med undtagelse af V og KF) pålægger regeringen at  

 fremsætte et lovforslag, der 1. behandles senest i december 2006, med henblik  

 på at det træder i kraft den 1. februar 2007. Lovforslaget skal indebære, at  

 der  

 indføres en  

 »klippekortordning«  

 for vognmænd, hvorefter en  

 overtrædelse af reglerne for transport af dyr giver et  

 »klip«  

 i tilladelsen til at  

 transportere dyr.
Efter tre  

 »klip«  

 bortfalder vognmandens tilladelse til at foretage  

 dyretransporter, såfremt overtrædelsen angår fejl i forbindelse med dyrene  

 såsom lastetæthed, transporttid, strøelse, ventilation, vand og foder.
 Allerede den 4. november 2005 afgav Udvalget for Fødevarer,  

 Landbrug og Fiskeri beretning nr. 2 om skærpet dyrevelfærdskontrol og øget  

 kontrol med dyretransporter, der pålagde justitsministeren at sikre, at der  

 blev indført en klippekortordning for overtrædelse af reglerne for  

 dyretransporter,  

 ligesom det af beretningen fremgik, at der var et ønske om, at 10 pct.  

 af  

 alle transporter blev kontrolleret.
Da beretningen ikke medførte initiativer fra regeringen, så partierne  

 bag beretningen sig nødsaget til at fremsætte beslutningsforslag, således at  

 de  

 ønskede initiativer kunne forhandles i Folketinget.
Dette skete med  

 beslutningsforslagene nr.
B 47 og nr.
B 54.
 For at sikre, at regeringen tager de nødvendige  

 lovgivningsmæssige initiativer, præciseres det med denne beretning, at et  

 flertal  

 i Folketinget ønsker, at der tages de nødvendige initiativer til at sikre, at  

 dyretransporter  

 foregår under forsvarlige vilkår.
Socialdemokratiet, Det Radikale Venstre og Enhedslisten pålægger  

 tillige regeringen i overensstemmelse med beslutningsforslag nr.
B 54 at  

 fremsætte et lovforslag, hvorefter mindst 10 pct. af alle dyretransporter  

 fremover kontrolleres.
Et  


  

 mindretal  


  

 i udvalget (V og  

 KF) er enig i, at det skal sikres, at dyretransporter foregår under  

 forsvarlige  

 vilkår, og at der skal iværksættes de initiativer, som er nødvendige for at  

 tilgodese dette hensyn.
Mindretallet lægger imidlertid afgørende vægt på, at  

 nye initiativer, herunder initiativer, som forudsætter lovgivning, kun  

 gennemføres på grundlag af et grundigt forarbejde, hvor alle relevante  

 aspekter  

 er nøje overvejet.
Som justitsministeren flere gange har tilkendegivet, vil  

 Rigspolitiet i 2006 fordoble kontrolaktiviteterne vedrørende dyretransporter  

 i  

 forhold til aktiviteterne i 2005, hvilket gerne skulle føre til et fald i  

 antallet af konstaterede overtrædelser af dyrevelfærdslovgivningen.
 Uanset at justitsministeren tidligere har  

 tilkendegivet, at man bør afvente resultaterne af den skærpede  

 kontrolindsats,  

 før der tages stilling til eventuelle nye initiativer, besluttede  

 justitsministeren  

  som en imødekommelse over for ønsket om et hurtigt initiativ   

 allerede i  

 februar 2006 at nedsætte en arbejdsgruppe, som skal vurdere, om det er muligt  

 at  

 etablere en klippekortordning på dyretransportområdet og komme med forslag  

 til  

 ordningens nærmere udformning med henblik på eventuelle  

 lovgivningsinitiativer  

 i folketingsåret 2006-07. I lyset af de meget vanskelige problemstillinger,  

 som  

 en klippekortordning på dette område vil rejse, f.eks. med hensyn til, hvilke  

 lovovertrædelser der vil skulle indgå i ordningen, og om der skal gælde et  

 grovhedskrav, samt spørgsmålet om ansvarsfordelingen imellem transportøren og  

 chaufføren, er det af helt afgørende betydning, at arbejdsgruppen får  

 mulighed  

 for at foretage en grundig gennemgang af spørgsmålet.
 Mindretallet finder det uforsvarligt og i  

 åbenbar modstrid med grundlæggende retssikkerhedshensyn samt hensynet til at  

 sikre god lovkvalitet, at et flertal vil pålægge regeringen at fremsætte et  

 lovforslag, som kan 1. behandles allerede i december 2006.
P. u. v.  

  

 Christian H.
Hansen  

  

 formand Bilag 1 Oversigt over bilag vedrørende B 47 Bilagsnr.
Titel 1 Henvendelse af 16/1-06 fra Dansk Transport og Logistik 2 Udkast til tidsplan for udvalgets behandling af forslaget 3 Kommissorium for arbejdsgruppen om klippekortordning for  

 dyretransporter 4 Kopi af B 54  spm. 2, 3, 4 og 5 5 Tidsplan for udvalgets behandling af forslaget 6 1. udkast til betænkning 7 Kopi af svar på B 54  spm. 4, fra justitsministeren 8 Kopi af brev fra udvalgets formand til justitsministeren  

 vedrørende udestående svar på spørgsmål 9 1. udkast til beretning 10 2. udkast til beretning Oversigt over spørgsmål og svar vedrørende B 47 Spm.nr.
Titel 1 Spm. om kommentar til henvendelse af 16/1-06 fra Dansk  

 Transport og Logistik, til justitsministeren og ministerens svar herpå 2 Spm., om arbejdsgruppen vedrørende klippekort i  

 forbindelse med dyretransporter kan færdiggøre sit arbejde så hurtigt, at  

 ministeren alle-rede i denne samling kan fremsætte forslag derom, til  

 justitsministeren, og ministerens svar herpå Bilag 2 Oversigt over bilag vedrørende B 54 Bilagsnr.
Titel 1 Henvendelse af 16/1-06 fra Dansk Transport og Logistik 3 Kommissorium for arbejdsgruppen om klippekortordning for  

 dyretransporter 4 Tidsplan for udvalgets behandling af forslaget 5 1. udkast til betænkning 6 Kopi af brev fra udvalgets formand til justitsministeren  

 vedrørende udestående svar på spørgsmål 7 1. udkast til beretning 8 2. udkast til beretning Oversigt over spørgsmål og svar vedrørende B 54 Spm.nr.
