Tillægsbetænkning afgivet af  

 Uddannelsesudvalget den 12. maj 2000 Tillægsbetænkning over Forslag til lov om støtte til  

 folkeoplysende voksenundervisning, frivilligt folkeoplysende foreningsarbejde  

 og   

 Folkeuniversitetet (folkeoplysningsloven) Udvalget har, efter at lovforslaget blev andenbehandlet,  

 på ny behandlet dette i et møde.
 Nogle af udvalgets spørgsmål til  

 undervisningsministeren og dennes svar herpå er optrykt som bilag til  

 tillægsbetænkningen.
 Der er af undervisningsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis og Det Radikale Venstres medlemmer af  

 udvalget) lovforslaget til vedtagelse med de af  

 undervisningsministeren stillede ændringsforslag.
 Et mindretal (Socialistisk Folkepartis,  

 Centrum-Demokraternes og Kristeligt Folkepartis medlemmer af udvalget) vil  

 ved 3. behandling af lovforslaget stemme hverken for eller imod lovforslaget,  

 men vil stemme for de af undervisningsministeren stillede  

 ændringsforslag.
 Et mindretal inden for mindretallet (Kristeligt  

 Folkepartis medlem af udvalget) har i betænkningen blandt andet  

 anført, at det bør præciseres, hvad der forstås ved  

 støtteberettigende aktivitet for børn og unge af  

 religiøs karakter, og dermed, hvad der forstås ved ikke  

 støtteberettigende gudsdyrkelse for at sikre en ensartet fortolkning  

 af reglerne, hvilket undervisningsministeren har tilkendegivet at ville  

 præcisere i en vejledning, jf. undervisningsministerens svar på  

 udvalgets spørgsmål 38 og 39, som er optrykt som bilag til  

 tillægsbetænkningen efter ønske fra Kristeligt Folkeparti.
 Et andet mindretal (Dansk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling, men vil stemme for de af  

 undervisningsministeren stillede ændringsforslag.
Ændringsforslag Af	undervisningsministeren, tiltrådt af  

udvalget:
Til § 50 1) I stk. 1, 1. pkt., udgår ordene » og lov om Danmarks Pædagogiske  

 Universitet«, og i stk. 1, 3.  

 pkt., udgår ordene » og,  

 for så vidt angår Danmarks Pædagogiske Universitet,  

 undervisningsministeren«.
Til § 52 2) Ordene »eller aftaler« udgår, og i stedet  

 indsættes: »og kan herudover indgå aftaler«.
Bemærkninger Til nr. 1 Som en konsekvens af, at det fremsatte lovforslag om  

 Danmarks Pædagogiske Universitet, jf.
L 188, ikke bliver  

 færdigbehandlet før nærværende lovforslag,  

 udgår henvisningen til lov om Danmarks Pædagogiske  

 Universitet.
Til nr. 2 Bestemmelsen præciserer, at finansministeren eller  

 den, ministeren bemyndiger hertil, udsteder regler og herudover kan  

 indgå aftaler om løn- og ansættelsesvilkår m.m. for  

 lærere og ledere, jf. lovforslagets kapitel 4 og kapitel 13.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Anders Mølgaard (V)  Hanne Severinsen (V)  

  Else Winther Andersen (V)  Karen Rønde (V)  

 Brian Mikkelsen (KF)  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
Bilag Nogle af udvalgets spørgsmål til  

 undervisningsministeren og dennes svar herpå Spørgsmål 38:
Vil ministeren i forbindelse med udmøntningen af  

 loven præcisere, at religion eller livssyn er omfattet af de  

 værdier, som er udgangspunkt for den folkeoplysende voksenundervisning  

 eller det frivillige folkeoplysende foreningsarbejde på linje med  

 samfunds-, kultur-, familie- og arbejdsliv? Svar:
Det fremgår af bemærkningerne til  

 lovforslagets § 33, stk. 3, at aktiviteter af idébestemt,  

 religiøs og politisk art skal sidestilles med anden folkeoplysende  

 aktivitet for børn og unge.
Lovforslaget har ingen definition af  

 værdigrundlag, men forslagets bemærkninger indebærer, at de  

 nævnte aktiviteter også kan indgå som en del af  

 værdigrundlaget for den folkeoplysende virksomhed, ligesom dette er  

 tilfældet for f.eks. familie- og arbejdsliv.
 Jeg er indstillet på at tydeliggøre dette i  

 en vejledning, jf. mit svar på spørgsmål 39.
 Spørgsmål 39:
Vil ministeren i forbindelse med udmøntningen af  

 loven præcisere, hvad der forstås ved støtteberettigende  

 aktivitet for børn og unge af religiøs karakter, og hvad der  

 forstås ved ikke støtteberettigende gudsdyrkelse, jf.  

 ministerens besvarelse af S 2381, S 2382 og S 2383, jf. folketingsåret  

 1998-99, for at sikre en ensartet fortolkning af bestemmelsen? Svar:
 Jeg har, som det også fremgår af  

 spørgsmålet, tidligere besvaret spørgsmål om den  

 gældende folkeoplysningslovs § 3, stk. 1, nr. 3, hvorefter aktiviteter  

 for børn og unge af idébestemt, politisk og religiøs art  

 skal sidestilles med anden folkeoplysende aktivitet for børn og  

 unge.
 Jeg er også bekendt med, at enkelte kommuner har  

 nægtet folkeoplysningsstøtte til børne- og ungdomsarbejde  

 bl.a. med henvisning til, at der ikke ydes støtte til aktiviteter med  

 karakter af gudsdyrkelse.
 Jeg har i mine tidligere svar bl.a. anført, at det  

 er det lokale folkeoplysningsudvalg, der på baggrund af en konkret  

 vurdering af de foreliggende oplysninger i hvert enkelt tilfælde  

 afgør, om den virksomhed, der tilbydes, er folkeoplysende virksomhed  

 og således omfattet af loven.
Der vil ikke være noget til hinder for, at et  

 børne- eller ungdomsarbejde kan modtage støtte til  

 folkeoplysende aktiviteter, selv om enkelte aktiviteter af  

 folkeoplysningsudvalget anses for gudsdyrkelse.
Aktiviteter med karakter af  

 gudsdyrkelse, dvs. egentlige kirkelige handlinger som f.eks. afholdelse af  

 gudstjeneste, dåb, konfirmation eller konfirmationsforberedelse, vil  

 dog ikke kunne indgå i tilskudsgrundlaget.
 Folkeoplysningsudvalget skal således i princippet i  

 hvert enkelt tilfælde vurdere og begrunde, om en konkret aktivitet,  

 herunder en aktivitet af religiøs art, er en folkeoplysende virksomhed  

 og dermed tilskudsberettigende.
 Jeg mener således, at retstilstanden på  

 området er klar, men har, foranlediget af de nævnte enkeltsager,  

 benyttet lejligheden til i bemærkningerne til lovforslagets § 33, stk.  

 3, at præcisere, at aktiviteter af idébestemt, religiøs  

 og politisk art ikke kan undtages fra kommunens generelle  

 tilskudsordninger.
 Jeg er indstillet på som i dag at tydeliggøre  

 retstilstanden i en vejledning.
