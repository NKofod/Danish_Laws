Nr BTL 263 Betænkning over Forslag til lov om forlængelse og fornyelse af  

 overenskomster og aftaler for sygeplejersker, radiografer,  

 sundhedsplejersker, hjemmesygeplejersker, hospitalslaboranter m.fl.   

 Nr L 263 1994-95, 1. samling Afgivet af Arbejdsmarkedsudvalget Afgivet: 19950524 Udvalget har behandlet lovforslaget i nogle møder og har herunder stillet spørgsmål til arbejdsministeren og sundhedsministeren, som disse har besvaret skriftligt og i samråd.
Nogle af udvalgets spørgsmål og arbejdsministerens svar herpå samt sundhedsministerens opfølgende besvarelse af et samrådsspørgsmål er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Dansk Sygeplejeråd, Faglig Sammenslutning af Sundhedsplejersker, HK-Kommunal, Hovedstadens Amtskreds, Dansk Sygeplejeråd, Landssammenslutningen af Hospitalslaboranter, Sundhedsplejersker i Ballerup Kommune, Sundhedsplejersker i Københavns Kommune og Sygeplejersker i Gentofte Kommune, Omsorgsafdelingen.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer af udvalget) lovforslaget  

 til vedtagelse uændret.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling, idet det er et indgreb i den fri forhandlingsret og ikke engang  

 løser problemerne på pleje-, omsorgs- og sundhedsområdet.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Pia  

 Christmas-Møller (KF) Frank Dahlgaard (KF) Brian Mikkelsen (KF) Annette Just  

 (FP) Bilag Nogle af udvalgets spørgsmål til arbejdsministeren og dennes besvarelse  

 heraf samt sundhedsministerens opfølgende besvarelse af et samrådsspørgsmål Spørgsmål nr. 4:
»Hvordan er de personer aflønnet i dag, som lovforslaget omhandler,  

 sammenlignet med andre personer, der er beskæftiget inden for omsorgs-,  

 pleje- og sundhedsområdet, på undervisningsområdet samt inden for  

 politiet?» Svar:
 De pågældende grupper er aflønnet således:
Efter de aftaler, der blev indgået ved aftalefornyelserne i 1995, udgør  

 begyndelseslønnen for varigt ansatte politibetjente 190.436 kr. årlig (niveau  

 april 1995), mens slutlønnen er 243.997 kr.
Oprykning sker ikke automatisk,  

 idet der er indbygget nogle »stopklodser« undervejs i lønforløbet.  

 Til de nævnte beløb kommer polititillæg på i alt 15.438 kr.
 Spørgsmål nr. 5:
»Indebærer lovforslagets § 3, stk. 2, at det her nævnte udvalg får  

 til opgave at foretage en analyse, hvor funktionsområde, ansvars- og  

 opgavefordeling for hospitalslaboranter sammenstilles med de  

 uddannelsesmæssige forudsætninger for hospitalslaboranter, jf. bemærkningerne  

 til lovforslagets § 3?» Svar:
§ 3, stk. 2, indebærer, at udvalget kan foretage en analyse af  

 hospitalslaborantområdet generelt.
Som nogle hovedeksempler på, hvad dette  

 kan omfatte, er nævnt funktionsområde, ansvars- og opgavefordeling samt  

 lønforhold.
Eftersom der kun er tale om eksempler, er udvalget ikke afskåret  

 fra at tage andre spørgsmål op til drøftelse, hvis udvalget finder det  

 hensigtsmæssigt og relevant i sammenhængen.
Dette gælder også spørgsmålet om  

 de uddannelsesmæssige forudsætninger.
 Spørgsmål nr. 9:
»Indebærer lovforslagets § 3, stk. 2, at det her nævnte udvalg skal  

 analysere hospitalslaboranters lønudvikling i relation til andre  

 personalegrupper både inden for den offentlige sektor (f.eks.  

 folkeskolelærere, politibetjente og miljøteknikere) og i den private sektor  

 (f.eks. teknikergrupper med samme uddannelsesniveau, laboratorieteknikere,  

 miljøteknikere og akademiingeniører)?» Svar:
Udvalget har ikke fået noget pålæg om, hvor bredt eller hvor snævert man  

 skal tilrettelægge analyseopgaven.
Som angivet i svaret på spørgsmål 5 står  

 udvalget m.h.t., hvilke elementer og spørgsmål man finder det hensigtsmæssigt  

 og relevant at inddrage i udvalgsarbejdet.
 Spørgsmål nr. 17:
»Ministeren bedes redegøre for forholdene mellem § 3 og § 4, herunder  

 uddybe bemærkningerne til § 4, hvoraf det fremgår, at aftaler og afgørelser  

 ikke skal godkendes i Kommunernes Lønningsnævn eller Nævnet for Hovedstadens  

 Sygehusfællesskab.« Svar:
 Loven lægger op til en todelt procedure.
 Først skal et udvalg analysere situationen på henholdsvis sygeplejerske-  

 og hospitalslaborantområdet, herunder komme med forslag, der medfører  

 merudgifter inden for de i § 3, stk. 5 og 6, angivne rammer, eller som kan  

 finansieres på den i stk. 7 angivne måde.
 Derefter optager overenskomstparterne forhandlinger på det grundlag, som  

 udvalget har tilvejebragt, om eventuelle ændringer i løn- og  

 ansættelsesvilkår.
Der er altså tale om, at analysearbejdet og de forslag, som udvalget  

 finder det hensigtsmæssigt at fremkomme med, danner grundlag for egentlige  

 overenskomstforhandlinger.
Kun hvis overenskomstparterne ikke kan nå til  

 enighed, er det tanken, at formanden for udvalgene som opmand skal træffe en  

 afgørelse.
 I betragtning af denne meget grundige procedure, som sikrer, at ændringer  

 i løn- og overenskomstvilkårene hviler på et omhyggeligt forberedt grundlag,  

 og med den ekstra sikkerhed, som opmandens afgørelsesmulighed giver, ville  

 det være overflødigt, hvis sådanne ændringer skulle godkendes efter de  

 normalt gældende procedurer i henholdsvis Kommunernes Lønningsnævn eller  

 Nævnet for Hovedstadens Sygehusfællesskab.
 Spørgsmål nr. 21:
»Hvilken indflydelse vil det få for restreguleringen for andre  

 personalegrupper, hvis sygeplejerskerne opnår en højere løn finansieret  

 gennem effektiviseringer m.v.?» Svar:
 Opgørelsen af den ekstraordinære regulering i den nuværende  

 reguleringsordning påvirkes ikke af, at sygeplejersker eventuelt opnår en  

 højere løn finansieret gennem effektiviseringer m.v.
 Spørgsmål nr. 22:
»Hvad er baggrunden for, at de to udvalg ikke har samme kommissorium?  

 Vil ministeren overveje at lade de under stk. 1, nr. 1-3 og nr. 5, indgå i  

 kommissoriet for udvalget nedsat i henhold til stk. 2?» Svar:
Det lå på forhånd klart, at der på sygeplejerskeområdet var en lang række  

 spørgsmål, som det kunne være hensigtsmæssigt at få drøftet i et  

 analyseudvalg.
Derfor er kommissoriet for § 3, stk. 1-udvalget relativt  

 detaljeret.
På hospitalslaborantområdet ligger det ikke på samme måde på forhånd  

 klart, at der er behov for et lige så omfattende analysearbejde.
Derfor er  

 kommissoriet for § 3, stk. 2-udvalget mindre detaljeret.
Der er imidlertid intet i vejen for, at udvalget af egen drift optager  

 sådanne yderligere spørgsmål til drøftelse, som man finder hensigtsmæssige og  

 relevante i den givne sammenhæng.
På den baggrund er der ikke behov for en  

 uddybning af kommissoriet.
 Spørgsmål nr. 24:
»Hvorledes vil ministeren sikre, at sundhedsplejerskerne ikke kommer  

 i klemme under udvalgsarbejdet?» Svar:
Sundhedsplejerskerne er omfattet af lovforslaget.
Det vil være op til  

 udvalgene at sikre, at de forskellige personalegruppers forhold tages i  

 betragtning i analysearbejdet.
 Spørgsmål nr. 26:
»Udvalget anmoder om ministerens kommentar til henvendelsen fra Dansk  

 Sygeplejeråd, jf. bilag 1.« Svar:
Regeringen havde helst set, at parterne selv havde forhandlet sig frem til  

 et forligsresultat.
Indgrebet kommer nu, fordi regeringen finder, at  

 situationen bl.a. på grund af de voldsomt voksende ventelister er så  

 alvorlig, at et lovindgreb er nødvendigt.
 Ydermere ville konflikten blive udvidet den 1. juni.
 Lovforslaget holder sig inden for rammerne af, hvad der i øvrigt er aftalt  

 på det kommunale område.
Der nedsættes imidlertid to udvalg, et for sygeplejerskeområdet og et for  

 hospitalslaborantområdet, bestående af parterne samt en formand, som parterne  

 selv udpeger.
Udvalgene skal have til opgave at analysere og drøfte  

 arbejdsforholdene for bl.a. sygeplejersker.
 Udvalgene kan stille forslag om ændringer, omstruktureringer, besparelser  

 m.v., og der kan ydes lønforbedringer på baggrund af de afsatte puljer samt  

 opnåede besparelser i forbindelse med rationaliseringer og effektiviseringer  

 m.v.
 På baggrund af udvalgenes forslag optager overenskomstparterne  

 forhandlinger med henblik på evt. ændringer af løn- og ansættelsesvilkårene.
 Spørgsmål nr. 27:
»Udvalget anmoder om ministerens kommentar til henvendelsen af 23.  

 maj 1995 fra Sundhedsplejerskerne i Københavns Kommunes delegation, jf. bilag  

 11.« Svar:
Sundhedsplejersker er som nævnt i besvarelsen af spørgsmål 24 omfattet af  

 bestemmelserne i lovforslaget, og deres forhold vil derfor indgå i  

 udvalgsarbejdet på samme måde som forholdene for andre personalegrupper, hvis  

 overenskomster og aftaler forlænges eller fornys ved lovforslaget.
Det er  

 derfor ikke nødvendigt at præcisere lovteksten som foreslået af  

 Sundhedsplejerskerne i Københavns Kommune.
 Spørgsmål nr. 29:
»Ministeren bedes bekræfte, at en eventuel rationaliseringsgevinst  

 ikke kan opnås på andre personalegruppers bekostning.« Svar:
 Det kan bekræftes, at en eventuel rationaliseringsgevinst ikke kan opnås  

 på andre personalegruppers bekostning.
 Spørgsmål nr. 32:
»Kan der ud over de 3,5 pct. frigøres midler i perioden 1995-97 til  

 sygeplejersker og hospitalslaboranter?» Svar:
 Der kan kun frigives midler ud over de 3,5 pct. i følgende tilfælde:
Udvalgene kan stille forslag, der medfører merudgifter, som finansieres  

 gennem effektiviseringer, rationaliseringer, omlægning af arbejdsgange  

 el.lign.
Det svarer til, at der til andre ansatte inden for det offentlige  

 forhandlingsområde kan udloddes andele af en rationaliseringsgevinst.
 Endvidere kan reguleringsordningen på samme måde som for andre offentligt  

 ansatte give lønstigninger.
 De satser, der er nævnt i lovens § 3, stk. 5 og 6, ændres ikke efter den  

 1. oktober 1995, men de lønforbedringer, der er mulighed for at anvende  

 puljerne til, vil naturligvis blive reguleret fremover på samme måde som  

 andre lønninger.
Opfølgende kommentar til besvarelsen af samrådsspørgsmål B.  

 Arbejdsmarkedsudvalget (L 263 - bilag 15) (Offentligt) I fortsættelse af sundhedsministerens besvarelse af samrådsspørgsmål B  

 skal man oplyse følgende:
 Vurdering af antal aflyste operationer under konflikten:
 Der foreligger ikke opgørelser af det samlede antal aflyste operationer.
Sundhedsministeriet skønner, at der er aflyst omkring 5000 operationer pr.  

 uge.
Det omfatter både operationer under indlæggelse og ambulante  

 operationer.
 Konflikten skønnes på denne baggrund at have medført aflysning af godt  

 15.000 operationer.
 Betydningen for udviklingen i ventetiderne:
Det er ikke muligt at sige, hvordan konflikten vil påvirke udviklingen i  

 ventetiderne.
Det afhænger bl.a. af, om der i de kommende måneder kan  

 iværksættes ekstraordinære foranstaltninger til afvikling af de forøgede  

 ventelister, der er opstået under konflikten.
Som illustration af problemets størrelse kan det nævnes, at  

 Sundhedsministeriets Ventetidsudvalg i sin redegørelse fra foråret 1993  

 beregnede, at en nedbringelse af ventetiden til 3 måneder ville forudsætte en  

 ekstraordinær operationsaktivitet på ca. 7000 operationer pr. år i 3 år.
I  

 disse beregninger blev der taget udgangspunkt i operationer under  

 indlæggelse.
 Selv om tallene således ikke umiddelbart kan sammenlignes, er der ikke  

 tvivl om, at konflikten medfører alvorlige tilbageslag i bestræbelserne på at  

 nedbringe ventetiderne.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til arbejdsministeren, som denne har besvaret skriftligt.
Ministerens svar på udvalgets spørgsmål er optrykt som bilag til tillægsbetænkningen.
Udvalget har endvidere stillet spørgsmål til sundhedsministeren, som denne har besvaret i samråd.
 Endvidere har udvalget modtaget mundtlige henvendelser fra:
Hospitalslaboranterne i Ribe Amt, Hospitalslaboranterne i Sønderjyllands Amt og Hospitalslaboranterne i Århus Amt.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse.
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Pia  

 Christmas-Møller (KF) Frank Dahlgaard (KF) Brian Mikkelsen (KF) Annette Just  

 (FP) Bilag Et af udvalgets spørgsmål til arbejdsministeren og dennes besvarelse heraf Spørgsmål nr. 48:
»Ministeren bedes bekræfte, at såvel politiassistenter som  

 folkeskolelærere vil indgå blandt de personalegrupper, som det vil være  

 naturligt at sammenligne sygeplejerskerne med.« Svar:
 Som nævnt i besvarelsen af spørgsmål 1 vil det være op til udvalgene at  

 foretage en nærmere afklaring af, hvilke personalegrupper det vil være  

 naturligt at sammenligne med.
 Udvalgene vil således have mulighed for at foretage sammenligninger med  

 polititjenestemænd, folkeskolelærere og andre personalegrupper, som udvalgene  

 måtte finde det relevant at inddrage.
