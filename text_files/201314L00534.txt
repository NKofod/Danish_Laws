Betænkning afgivet af Kommunaludvalget den 27. februar 2014 Betænkning over Forslag til lov om ændring af lov om Det Centrale Personregister (Tildeling af nyt personnummer i særlige tilfælde i forbindelse med identitetsmisbrug samt ophævelse af markeringer i CPR om forskerbeskyttelse) [af økonomi- og indenrigsministeren (Margrethe Vestager)]:
1. Ændringsforslag Der er stillet 4 ændringsforslag til lovforslaget. Økonomi- og indenrigsministeren har stillet ændringsforslag nr. 3. Enhedslistens medlemmer af udvalget har stillet ændringsforslag nr. 1, 2 og 4.
2. Udvalgsarbejdet Lovforslaget blev fremsat den 15. januar 2014 og var til 1. behandling den 23. januar 2014. Lovforslaget blev efter 1. behandling henvist til behandling i Kommunaludvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og økonomi- og indenrigsministeren sendte den 12. september 2013 dette udkast til udvalget, jf.
KOU alm. del  bilag 162. Den 15. januar 2014 sendte økonomi- og indenrigsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Trine Jeppsen, København.
 Økonomi- og indenrigsministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 10 spørgsmål til økonomi- og indenrigsministeren til skriftlig besvarelse, som denne har besvaret med undtagelse af 2, som forventes besvaret inden 2. behandling.
Herudover har udvalget stillet 3 spørgsmål til ministeren for sundhed- og forebyggelse til skriftlig besvarelse, som udvalget forventer besvaret inden 2. behandling.
3. Indstillinger og politiske bemærkninger Et flertal i udvalget (V, S, RV, SF og LA) indstiller lovforslaget til vedtagelse med det af økonomi- og indenrigsministerens stillede ændringsforslag.
Venstres medlemmer af udvalget ser med stor alvor på identitetstyveri.
Identitetstyveri er et voksende problem.
Flere og flere danskere bliver udsat for forsøg på misbrug af personlige oplysninger.
Venstre har længe haft fokus på problemet med identitetstyveri og også haft et ønske om, at det skulle være muligt at få nyt personnummer.
Derfor støtter Venstre lovforslaget, der giver mulighed for at tildele et nyt personnummer.
 Venstre er dog lidt bekymret for, om kravene for at få tildelt et nyt personnummer vil blive fortolket for restriktivt, og havde gerne set, at der var blevet strammet op på formuleringen i lovgivningen, men det har ministeren afvist.
 Venstre ser derfor frem til, at økonomi- og indenrigsministeriet vil følge op på lovforslaget og udarbejde en årlig opgørelse over antallet af ansøgninger om nyt personnummer, antallet af sager, hvor der tildeles nyt personnummer, og antallet af sager, hvor der gives afslag på tildeling af nyt personnummer, og begrundelserne derfor.
 En anden del af lovforslaget handler om at ophæve den markering, som efter anmodning kan indsættes i CPR med henblik på at sikre, at man ikke modtager henvendelser i forbindelse med statistiske og videnskabelige undersøgelser, den såkaldte forskerbeskyttelse.
 Venstre kan støtte ophævelsen af markering i CPR om forskerbeskyttelse, da det altid er frivilligt, om man ønsker at deltage i en undersøgelse, og en borger altid kan takke nej til at deltage.
 Et mindretal i udvalget (DF, EL og KF) indstiller lovforslaget til vedtagelse med de under nr. 1, 2 og 4 stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af et mindretal (EL), tiltrådt af et mindretal (DF og KF):
 1) I undertitlen udgår »samt ophævelse af markeringer i CPR om forskerbeskyttelse«.
[Konsekvens af, at de eksisterende regler om forskerbeskyttelse opretholdes] Til § 1 2) Nr. 2-4 udgår.
[Markering om forskerbeskyttelse opretholdes] Af økonomi- og indenrigsministeren, tiltrådt af et flertal (V, S, RV, SF og LA):
 3) Efter nr. 3 indsættes som nyt nummer:
»01. I § 38, stk. 2, nr. 4, § 40, stk. 4, og § 42, stk. 2, nr. 4, ændres »§ 29, stk. 3« til: »§ 29, stk. 2«.« [Lovteknisk begrundet konsekvensændring] Til § 2 Af et mindretal (EL), tiltrådt af et mindretal (DF og KF):
 4) Stk. 2 udgår.
[Konsekvens af, at de eksisterende regler om forskerbeskyttelse opretholdes] Bemærkninger Til nr. 1, 2 og 4 Ændringsforslagene indebærer, at den foreslåede ophævelse af markeringer i CPR om forskerbeskyttelse ophæves, således at retstilstanden forbliver uændret.
Enhedslisten mener, at der fortsat skal være mulighed for helt at frabede sig henvendelser vedrørende deltagelse i forskningsprojekter.
Det er et valg, som den enkelte borger selv må træffe.
Til nr. 3 Lovens § 38, stk. 2, nr. 4, § 40, stk. 4, og § 42, stk. 2, nr. 4, og indeholder en henvisning til § 29, stk. 3, om markedsføringsbeskyttelse.
 Lovforslagets § 1, nr. 2, indebærer, at den gældende bestemmelse i § 29, stk. 3, om markedsføringsbeskyttelse bliver § 29, stk. 2.
 Ændringsforslaget indebærer som konsekvens heraf, at der i lovens § 38, stk. 2, nr. 4, § 40, stk. 4, og § 42, stk. 2, nr. 4, henvises til § 29, stk. 2.
Simon Kollerup (S) Annette Lind (S) Jan Johansen (S) Thomas Jensen (S) Anne Sina (S) Torben Hansen (S) Rasmus Prehn (S) Liv Holm Andersen (RV) Marlene Borst Hansen (RV) fmd.
Nadeem Farooq (RV) Lisbeth Bech Poulsen (SF) Pernille Vigsø Bagge (SF) Lars Dohn (EL) Rosa Lund (EL) Finn Sørensen (EL) Erling Bonnesen (V) Michael Aastrup Jensen (V) Martin Geertsen (V) Jacob Jensen (V) Jan E.
Jørgensen (V) Sophie Løhde (V) Finn Thranum (V) Hans Christian Thoning (V) Morten Marinus (DF) Mikkel Dencker (DF) Jørn Dohrmann (DF) Mette Hjermind Dencker (DF) Ole Birk Olesen (LA) Mike Legarth (KF) nfmd.
 Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 110 Bilagsnr.
