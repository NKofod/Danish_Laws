Nr BSF 104 Forslag til folketingsbeslutning om opfordring til at trække aktstykke nr.  

 320 om ydelse af et statslån på 1,0 mia. kr. til Færøerne tilbage fra  

 Finansudvalget Fremsat af Kim Behnke (FP) Kirsten Jacobsen (FP) Poul Nødgaard (FP) den 16. juni 1993 Folketinget opfordrer finansministeren til at trække aktstykke nr.
320 i folketingsåret 1992-93 tilbage fra Finansudvalget.
I aktstykket søger ministeren om tilslutning til at yde Færøerne et statslån på 1,0 mia. kr.
Ministerens ansøgning er afledt af en aftale indgået mellem den danske regering og det færøske landsstyre den 28. maj 1993 om bl.a. ydelse af statslånet på 1,0 mia. kr.
Bemærkninger til forslaget »Tirsdag den 6. oktober 1992 gik det færøske samfund konkurs.« Med disse ord indledte Fremskridtspartiet sine bemærkninger til  

 beslutningsforslag nr.
B 10 af 22. oktober 1992. Bemærkningerne gav dengang  

 anledning til mange bebrejdende udfald mod Fremskridtspartiet.
Hvordan kunne  

 Fremskridtspartiet påstå, at Færøerne var gået konkurs, når alt gik godt  

 efter den aftale, den daværende regering havde indgået med det færøske  

 landsstyre den 6. oktober 1992? Færøerne blev reddet på målstregen af et flertal i Folketingets  

 Finansudvalg, som den 29. oktober 1992 tiltrådte aktstykke 22. Forinden havde  

 aktstykket været til behandling i Folketinget som beslutningsforslag nr.
B  

 10. Fremskridtspartiet havde den 22. oktober 1992 fremsat  

 beslutningsforslaget, jf.
Folketingstidende 1992-93, forhandlingerne sp. 607.  

 Forslaget var til 1. behandling den 27. oktober 1992, jf. sp. 694.
På Færøerne var festen imidlertid forbi.
Mange års luksusliv med store  

 luksusbiler og en ekstremt høj levestandard var slut.
Infrastruktur i  

 luksusklasse og andre unødvendige offentlige projekter havde gennem mange år  

 betydet uhæmmet offentligt forbrug.
 Både det offentlige og det private forbrug var blevet lånefinansieret  

 bl.a. med sikkerhed i overbelånte ejendomme og fiskerskibe.
Flertallet i Folketinget vil sikkert fortsat stikke hovedet i busken og  

 hævde, at Færøernes økonomi »er i god bedring«.
Fremskridtspartiet  

 vil fastholde, at det færøske samfund er gået konkurs, og at oprydningen i  

 Færøernes økonomi burde foregå på en ærlig måde.
Det ville indebære, at  

 Danmark ikke blot sendte flere store gaver mod Nordatlanten, men at det  

 færøske samfund blev udsat for en gennemgribende undersøgelse af, hvorfor det  

 er gået så galt - og vigtigst, hvem der har ansvaret.
På trods af, at levestandarden og indkomsten pr. indbygger var væsentligt  

 højere på Færøerne end i Danmark, valgte det færøske landsstyre at rette  

 henvendelse til den danske regering for at få dækket gælden efter  

 »festen«.
Oven i de ca. 800 mio. kr., som danske skatteydere  

 allerede tvinges til at subsidiere det færøske samfund med hvert år i  

 bloktilskud m.v., har Færøerne nu siden oktober 1992 konstant bedt Danmark om  

 lånegarantier og betaling af gælden fra overforbruget.
Fremskridtspartiet søgte gennem debatter i Folketinget om  

 beslutningsforslagene i oktober (nr.
B 10) og februar (nr.
B 56) at opfylde  

 tre væsentlige ønsker.
For det første var det Fremskridtspartiets håb, at en  

 åben debat i Folketinget ville få enkeltmedlemmer i Folketingets øvrige  

 partier til at lægge pres på deres respektive partier, således at et flertal  

 i Folketinget kunne afvise de fortsatte ansøgninger om økonomisk støtte til  

 Færøerne.
 For det andet ønskede Fremskridtspartiet at give befolkningen adgang til  

 fuld indsigt i, hvordan Folketinget bortødsler milliarder af kroner til  

 Færøerne.
 For det tredje ønskede Fremskridtspartiet at få større klarhed om de  

 faktiske forhold omkring aftalerne.
 Dette beslutningsforslag er båret frem af de selvsamme tre ønsker.
Et vigtigt forhold nu, hvor yderligere 1,0 mia. kr. skal bevilges, er,  

 hvorvidt regeringen og Folketingets flertal allerede i oktober var vidende  

 om, at bevillingen på 500 mio. kr. var tabt på forhånd, og at de  

 efterfølgende ansøgninger på snart 350 mio. kr. og snart 300 mio. kr. også  

 var tabt på forhånd.
Tiden efter oktober 1992 har dokumenteret to af  

 Fremskridtspartiets væsentligste argumenter i forbindelse med oktober- og  

 februar-bevillingerne:
1) Hvis ikke de ansvarlige personer på Færøerne blev fjernet fra deres  

 topposter, ville økonomien aldrig blive rettet op.
Fremskridtspartiet fik  

 ret.
2) De 500 mio. kr. garantibevilling fra oktober 1992 og de efterfølgende  

 350 mio. kr. og 300 mio. kr. fra foråret blev kun benævnt som garantier og  

 lån som »sminke«.
Fakta var og er, at pengene på forhånd var tabt.  

 Fremskridtspartiet fik ret.
Denne bevilling bliver jo desværre ikke den sidste.
Folketingsmedlem Oli  

 Breckmann sagde klart og tydeligt til TV-Avisen den 1. februar, at Færøerne  

 har brug for 4 mia. kr. for at komme på fode igen. »Vi har brug for 5  

 mia kr., hvis vi skal have vores økonomi på ret køl igen,» sagde  

 bankdirektør Helgi Fossadal fra Færøernes tredjestørste bank, Fossbankin til  

 Berlingske Tidende den 2. februar 1992. Da Fremskridtspartiet fremførte disse  

 oplysninger, blev vi mødt med hånlig latter om, at så galt var det  

 selvfølgelig ikke på Færøerne.
Nu viser det sig, at tilstanden var endnu  

 værre.
Hvis det var en dansk amtskommune, der opførte sig så økonomisk  

 uansvarligt, som Færøerne har gjort, var amtskommunen for længst blevet sat  

 under administration af Indenrigsministeriet.
Hvis det var en privat  

 virksomhed, der opførte sig som det færøske samfund, ville bagmandspolitiet,  

 Finanstilsynet og hele den forargede offentlige presse for længst have kastet  

 sig over virksomheden.
Nu er det imidlertid Færøerne, det drejer sig om, og  

 så er der ingen grænser for, hvilken tålmodighed og hvilken offervilje der  

 udvises.
Det mindste krav om indsigt og oplysninger bliver betragtet som  

 helligbrøde.
Rigsrevisionen har nu i rapporter fra såvel efteråret 1992 som foråret  

 1993 dokumenteret, hvor pilråddent det færøske socialvæsen er.
Hvad er  

 reaktionen? Der lægges låg på sagen, og de politikere, som ellers er nok så  

 ihærdige for at kræve undersøgelser og handling, forbliver pinligt tavse.
Også den danske presses behandling af sagen kan vække undren.
Hvorfor er  

 der ingen avis, som tager bladet fra munden og skriver redeligt og grundigt  

 om de færøske forhold? Pressen er ellers altid på vagt (og med rette), når  

 der er fejlkonteret 100 kr. i en kommunalbestyrelse eller brugt for 1.000 kr.  

 i et miniserium uden bilag.
Her drejer det sig om nu over 4 mia. kr.! Pressen  

 forbliver alt for passiv i betragtning af beløbets størrelse og forholdenes  

 elendighed på Færøerne.
I oktober 1992 var en af de vigtigste forudsætninger for, at Danmark  

 skulle påtage sig gældsforpligtelser for Færøerne, at Den Internationale  

 Valutafond (IMF) skulle gennemgå Færøernes økonomi og komme med forslag til  

 at få rettet op.
Rapporten kom i marts 1993. Rapporten var meget klart  

 formuleret.
IMF redegjorde for, at hvis ikke nogle meget drastiske indgreb  

 blev gennemført, ville udviklingen for alvor gå skævt.
IMF forudsagde, at  

 Færøernes finanslovunderskud ville stige fra 65 mio. kr. til 150 mio. kr. i  

 1993. Færøerne fulgte ikke IMF's råd - og nu har underskuddet for længst  

 passeret 500 mio. kr.
En række af de forslag (krav), IMF stillede, var f.eks. momsforhøjelse,  

 skatteforhøjelse, skatteomlægning og øget brugerbetaling.
Men det ville det  

 færøske landsstyre ikke være med til.
I Danmark var der ikke meget pres at  

 hente, tværtimod.
Den danske regering, som selv opkræver verdens højeste  

 skatter, ville ikke tvinge Færøerne til at opkræve højere skatter, idet man  

 mente, at det ville have en negativ virkning på den økonomiske udvikling på  

 Færøerne.
Joh, regeringen ved, hvad den taler om, idet skatteniveauet i  

 Danmark er hovedårsagen til vores problemer.
Men det absurde er, at mens  

 Færøerne slipper med markant lavere skatter, så er det de skatteplagede  

 danskere, som må udrede Færøernes økonomiske problemer! Et andet forslag fra IMF var et totalt stop for anlægsbyggeri på Færøerne.  

 Det ville man heller ikke følge, eftersom man mente, at igangværende  

 projekter (uanset, hvor luksuriøse de var/er) skulle færdiggøres.
IMF  

 anbefalede kraftige privatiseringer af det færøske samfund.
Heller ikke den  

 anbefaling er blevet fulgt, og den danske regering, hvis ideologiske  

 betonsocialisme forbyder den at bruge ordet »privatiseringer«, har  

 ikke villet lægge pres på Færøernes ledelse for at få privatiseringer  

 gennemført.
IMF-rapporten var spild af penge, eftersom ingen af anbefalingerne er  

 blevet fulgt.
Resultatet kender vi alle i dag.
Alle IMF's forudsigelser om  

 den færøske økonomiske udvikling er gået i opfyldelse.
Oven i det er det  

 faktisk gået endnu værre.
Men selv ikke barske kendsgerninger kan få  

 flertallet i Danmark til at ændre kurs over for det færøske konkursbo.
Fremskridtspartiet har ikke opgivet håbet endnu og håber, at bl.a. dette  

 beslutningsforslag kan medvirke til at få åbnet øjnene hos flere  

 folketingsmedlemmer.
Det er faktisk ganske vigtigt, at der gribes ind over  

 for de færøske politikere og øvrige topfolk på Færøerne, således at deres  

 »konkursrytteri« kan blive stoppet.
Fremskridtspartiet vil gerne medvirke til en seriøs hjælpeaktion for  

 øerne.
Fremskridtspartiet føler dyb sympati for den færøske befolkning, der i  

 den grad er blevet misregeret af den lokale topledelse og politikere.
En seriøs hjælpeaktion kræver imidlertid, at der sker en ærlig  

 ansvarsplacering.
Først da er det muligt at rette økonomien op.
Det hjælper  

 jo ikke noget at sende stadig flere penge op til forvaltning hos de  

 politikere og topfolk, som er selve årsagen til det økonomiske morads! Bilag 320 Finansministeriet.
København, den 8. juni 1993.
a.
Finansministeriet anmoder om Finansudvalgets tilslutning til, at der  

 ydes Færøernes landsstyre et statslån på op til 1,0 mia. kr. til dækning af  

 landsstyrets likviditetsbehov til og med oktober 1993 samt til landsstyrets  

 eventuelle indskud i de to store færøske banker som måtte vise sig påkrævet  

 til sikring af bankernes likviditet og solvens.
 Statslånet, der udbetales i takt med likviditetsbehovet, forrentes med 8  

 pct. p.a. og tilbagebetales samlet den 3. januar 1994.
 Statslånet på op til 1,0 mia. kr. ydes som genudlån af statens  

 låneoptagelse.
b.
Færøernes økonomiske krise er blevet alvorligt forstærket i den  

 forløbne del af 1993.
 På den baggrund er der mellem den danske regering og Færøernes landsstyre  

 den 28. maj 1993 indgået en rammeaftale (vedlagt som bilag), som dels skal  

 medvirke til at afbøde virkningerne af den aktuelle økonomiske krise på  

 Færøerne og dels angiver rammerne og betingelserne for statens medvirken ved  

 en løbende refinansiering af landskassens gæld.
 Efter aftalen yder den danske regering landsstyret et midlertidigt  

 statslån, der forfalder 3. januar 1994. Dette lån skal dække landsstyrets  

 likviditetsbehov til og med oktober 1993 samt indskud, som eventuelt måtte  

 vise sig påkrævet for at sikre de to store færøske bankers likviditet og  

 solvens.
Det midlertidige statslån ydes indenfor en ramme på 1,0 mia. kr., hvoraf  

 560 mio. kr. afsættes i beredskab til bankerne.
Der kan ikke på forhånd  

 skønnes over, i hvilket omfang og hvornår det bliver nødvendigt at tilføre  

 bankerne midler.
Landsstyret indskyder i givet fald midlerne gennem  

 Finansieringsfonden af 1992. Indskud af likviditet sker på samme rentevilkår  

 som statslånet.
Likviditeten skal efter behov konverteres til egenkapital.  

 Statslånet udbetales i takt med likviditetsbehovet og forrentes med 8 pct.  

 p.a.
 Det midlertidige lån ydes som genudlån af statens låneoptagelse.
Det blev endvidere på mødet den 28. maj 1993 aftalt, at den danske  

 regering i fornødent omfang yder Færøernes landsstyre statslån til indfrielse  

 af landsstyrets gæld til udlandet og Danmark pr. ultimo maj 1993. Statslån  

 ydes til refinansiering af afdragene på gælden og udbetales i takt med  

 afdragsterminerne.
Omfanget af refinansieringen vil blive aftalt årligt i  

 forbindelse med udarbejdelsen af forslag til Lagtingets finanslov og de  

 årlige drøftelser om bloktilskud.
 Endvidere yder regeringen om fornødent landsstyret statslån til  

 finansiering af tilførsel af midler til de to store færøske banker gennem  

 Finansieringsfonden af 1992, hvis det viser sig påkrævet for at opfylde  

 banklovgivningens krav.
Statslån ydes i trancher som stående lån med 6 års løbetid fra  

 udbetalingen.
Forrentningen er helårlig på markedsvilkår, dvs. svarende til  

 et gennemsnit af den effektive rente af tilsvarende statsobligationer noteret  

 på Københavns Fondsførs i i perioden 20 børsdage forud for tranchens  

 udbetaling.
 Forhandlinger om ydelse af lån til Færøernes landsstyre til indfrielse af  

 landsstyrets gæld til udlandet og Danmark vil blive påbegyndt i september  

 1994. Det i nærværende aktstykke omhandlede midlertidige statslån vil kunne  

 omfattes af refinansieringen.
 Refinansiering og evt. yderligere tilførsel af midler til bankerne vil  

 blive forelagt Finansudvalget til særskilt godkendelse.
 Færøernes landsstyre har ved rammeaftalen tilkendegivet, at landsstyret  

 fortsat støtter den omstrukturering af fiskeindustrien, som  

 Finansieringsfonden af 1992 er i gang med, og at landsstyret er indstillet på  

 en reduktion af kapaciteten i det færøske fiskerierhverv til det biologisk og  

 økonomisk bæredygtige samt en regulering af fiskeriet med udgangspunkt i de  

 anbefalinger, som inden 1. juli 1993 ventes at fremkomme fra strukturudvalget  

 nedsat i henhold til aftale af 1. februar 1993 med Færørenes landsstyre.
Landsstyret bekræfter endvidere, at man vil føre en stabilitetsorienteret  

 finanspolitik.
Endelig er der mellem regeringen og landsstyret enighed om, at  

 landsstyret ikke uden den danske regerings samtykke optager nye lån i  

 udlandet eller i Danmark, forøger sin indenlandske nettogæld eller udsteder  

 garantier for lån, så længe der udestår gæld på statens refinansieringslån.
c.
Sagen forelægges Finansudvalget nu, da landsstyret allerede i juni  

 måned vil få akutte likviditetsproblemer, ligesom likviditetssituationen i de  

 to store færøske banker er meget anstrengt.
e.
Under henvisning til ovenstående anmodes om Finansudvalgets tilslutning  

 til, at der ydes Færøernes landsstyre et statslån på op til 1,0 mia. kr.  

 Udgiften til det ydede lån vil blive optaget på forslag til lov om  

 tillægsbevilling for 1993 under ny hovedkonto:
 40.21.07. Genudlån til Færøernes landsstyre.
Mogens Lykketoft Mogens Raun Andersen Til Finansudvalget.
 Rammeaftale mellem den danske regering og Færøernes landsstyre om  

 refinansiering af landskassens gæld m.v.
 På baggrund af den meget alvorlige gældssituation på Færøerne har den  

 danske regering og Færøernes landsstyre indgået følgende rammeaftale under  

 forudsætning af, at der er politisk tilslutning hertil på Færøerne og i  

 Danmark:
1. Den danske regering er indstillet på at søge de bevilgende myndigheders  

 tilslutning til i fornødent omfang at yde Færøernes landsstyre statslån til  

 indfrielse af landsstyrets gæld til udlandet og Danmark pr. ultimo maj 1993,  

 som er specificeret i bilag a.
Statslån ydes til refinansiering af afdragene  

 på gælden og udbetales i takt med afdragsterminerne.
Omfanget af  

 refinansieringen vil blive aftalt årligt i forbindelse med udarbejdelsen af  

 forslag til Lagtingets finanslov og de årlige drøftelser om bloktilskud.
 Endvidere er det regeringens hensigt om fornødent at yde landsstyret  

 statslån til finansiering af tilførsel af midler til de to store færøske  

 banker gennem Finansieringsfonden af 1992, hvis det viser sig påkrævet for at  

 opfylde banklovgivningens krav.
 2. Statslån ydes i trancher som stående lån med 6 års løbetid fra  

 udbetalingen, jf. dog punkt 4. Forrentningen er helårlig på markedsvilkår,  

 dvs. svarende til et gennemsnit af den effektive rente af tilsvarende  

 statsobligationer noteret på Københavns Fondsbørs i perioden 20 børsdage  

 forud for tranchens udbetaling.
 3. Den danske regering noterer sig i forbindelse med refinansieringen, at  

 landsstyret fortsat støtter den omstrukturering af fiskeindustrien, som  

 Finansieringsfonden af 1992 er i gang med, og at landsstyret er indstillet på  

 en reduktion af kapaciteten i det færøske fiskerierhverv til det biologisk og  

 økonomisk bæredygtige samt en regulering af fiskeriet med udgangspunkt i de  

 anbefalinger, som inden 1. juli 1993 ventes at fremkomme fra  

 strukturudvalget.
4. Landsstyret bekræfter, at man vil føre en stabilitetsorienteret  

 finanspolitik.
Der er enighed om, at landsstyret ikke uden den danske  

 regerings samtykke optager nye lån i udlandet eller i Danmark, forøger sin  

 indenlandske nettogæld eller udsteder garantier for lån, så længe der udestår  

 gæld på statens refinansieringslån.
 Bloktilskud til Færøerne fastsættes efter 1994 ved lov for 1 år ad gangen.  

 I forbindelse med de årlige forhandlinger om bloktilskuddet drøftes  

 tilbagebetaling af statslån og landsstyrets forslag til rammer for den  

 færøske finanslov.
5. Landsstyret vil om fornødent tilføre midler til de to store færøske  

 banker, hvis det viser sig påkrævet for at opfylde banklovgivningens krav om  

 likviditet og solvens.
Landsstyret indskyder i givet fald midlerne gennem  

 Finansieringsfonden af 1992. Indskud af likviditet sker på samme rentevilkår  

 som statslånet.
Likviditeten skal efter behov konverteres til egenkapital.
 6. Efter forhandlingerne den 28. maj 1993 søger den danske regering de  

 bevilgende myndigheders tilslutning til at yde landsstyret et midlertidigt  

 statslån, der forfalder ved årsskiftet 1993/94. Dette lån skal dække  

 landsstyrets likviditetsbehov til og med oktober 1993 samt indskud, som  

 eventuelt måtte vise sig påkrævet for at sikre de to store færøske bankers  

 likviditet og solvens.
Det midlertidige statslån ydes inden for en ramme på 1,0 mia. kr., hvoraf  

 500-600 mio. kr. forudses at være i beredskab til bankerne.
Der kan ikke på  

 forhånd skønnes over, i hvilket omfang og hvornår det bliver nødvendigt at  

 tilføre bankerne midler.
Landsstyret tiltræder, at midler til bankerne i  

 givet fald disponeres som anført under pkt. 5. Statslånet udbetales i takt  

 med likviditetsbehovet og forrentes med 8 pct. p.a.
For så vidt  

 forudsætningerne er opfyldt, vil det midlertidige lån kunne omfattes af den i  

 pkt. 1 omhandlede refinansiering.
 7. I september 1993 genoptages forhandlingerne mellem den danske regering  

 og Færøernes landsstyre med henblik på, at forudsætningerne for  

 refinansieringslån i henseende til bl.a. strukturpolitikken og Færøernes  

 finanslov for 1994 kan være afklaret inden udgangen af oktober 1993, så  

 regeringen kan søge de bevilgende myndigheders tilslutning til at yde  

 refinansieringslån.
Mogens Lykketoft Marita Pedersen Finnibogi Isakson Marianne Jelved Bergur Jacobsen Bilag a Landsstyrets lån i udlandet og i Danmark Udestående gæld pr. 31/5 1993 (1) Ved omregning til DKK er anvendt valutakurser pr. 25/5 1993.
