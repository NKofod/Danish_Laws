I henhold til § 5, stk. 3, i lov om frikommuner jævnfør lovbekendtgørelse nr. 571 af 8. august 1990 meddeles:
 § 1.  Miljøministeren har den 9. januar 1991 godkendt  

 frikommuneregulativ nr. 22 for Tinglev Kommune om kommunale  

 naturplejeforanstaltninger i Tinglev Kommune, der medfører ændringer i  

 tilstanden i private og kommunale vandløb, moser og søer, der omfattes af  

 naturfredningslovens § 43.
 § 2.  Det i § 1 nævnte frikommuneregulativ indebærer,  

 at Sønderjyllands Amtsråds kompentence til efter naturfredningslovens § 43,  

 stk. 1 og 2, at give tilladelse til at foretage kommunale  

 naturplejeforanstaltninger, der medfører ændringer i det åbne forløb af  

 private og kommunale vandløb, samt af tilstanden af søer og moser, der  

 omfattes af naturfredningslovens § 43, stk. 1, 2 og 4, jf. lovbekendtgørelse  

 nr. 530 af 10. oktober 1984, jf. bekendtgørelse nr. 521 af 2. november 1983,  

 § 1 og 2 overgår til kommunalbestyrelsen.
 Stk. 2.  For klager over de stk. 1 nævnte afgørelser  

 gælder reglerne i naturfredningslovens § 45, jf. § 58, stk. 3-6, dog således  

 at Sønderjyllands Amtsråd omfattes af de myndigheder m.v., der er  

 klageberettigede.
 § 3.  Det i § 1 nævnte frikommuneregulativ træder i  

 kraft den 1. februar 1991. Frikommuneregulativet gælder til og med den 31.  

 december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
