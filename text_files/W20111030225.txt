Offererstatningslovens § 1 - tingsskade, formueskade og personlige ejendele, nævnets j. nr. 11-520-18684 Ansøger havde været i byen og var beruset, da han lagde sig til at sove på en bænk midt om natten.
Ansøger vågnede ved, at nogen rev hans taske ud af armene på ham.
Da han rejste sig, blev han slået i hovedet.
Politiet afsluttede sagen, fordi det ikke var muligt at finde gerningsmanden.
Ansøger søgte efterfølgende nævnet om erstatning for en bærbar pc til knap 20.000 kr., som ansøger havde haft i sin taske.
Nævnet besluttede at tilkende ansøger 5.000 kr. i erstatning med henvisning til, at der ikke var tale om en sædvanlig personlig ejendel.
