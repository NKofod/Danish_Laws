Bekendtgørelse om ændring af bekendtgørelse om erhvervsakademiuddannelse inden for handel (handelsøkonom AK) § 1 I bekendtgørelse nr. 698 af 3. juli 2009 om erhvervsakademiuddannelse inden for handel (handelsøkonom AK), foretages følgende ændring:
 1. I § 3 indsættes som nyt stk. 4:
»Stk. 4. Praktikken kan være ulønnet, hvis den gennemføres i udlandet, og hvis det udenlandske praktiksted erklærer, at lønnede praktikophold ikke er sædvane i det pågældende land.« § 2 Bekendtgørelsen træder i kraft den 15. juni 2010.
