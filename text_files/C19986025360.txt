Miljøbeskyttelsesloven i  

 landsbyerne INDHOLDSFORTEGNELSE.
 1. Indledning.
 2. "Landsbyen".
 3. Konfliktmuligheder.
4. Hvilke virksomheder ligger i landsbyen? 5. Hvilke miljømæssige gener er typiske for  

 landsbysamfundet? 6. Forebyggelse af konfliktsituationer.
 7. De retlige reguleringer.
 8. Reglernes anvendelse ved behandlingen af  

 forureningstilfælde i landsbyen.
 9. Spildevandsforhold.
 10. Konklusion.
 Bilag 1:
 Uddrag af bekendtgørelse af reglement om  

 miljøbeskyttelse (miljøministeriets bekendtgørelse nr.  

 170 af 29. marts 1974 med senere ændringer).
 Bilag 2:
 Uddrag af lov om miljøbeskyttelse (lov nr. 372 af  

 13. juni 1973 som ændret senest ved lov nr. 107 af 29. marts 1978).
I.
Indledning.
 Denne vejledning er udarbejdet på baggrund af  

 folketingsbeslutning af 31. maj 1978 om styrkelse af kommunernes  

 selvbestemmelsesret over landsbyernes udvikling.
 Ved folketingsbeslutningen blev miljøministeren  

 opfordret til at udsende en vejledning til amtsråd og  

 kommunalbestyrelser om, hvorledes miljøbeskyttelseslovgivningen  

 bør administreres i landsbyerne.
 I miljøbeskyttelseslovens formålsparagraf er  

 det anført, at der ved bedømmelse af omfanget og arten af  

 foranstaltningerne til forebyggelse og imødegåelse af forurening  

 på den ene side skal lægges vægt på de ydre  

 omgivelsers beskaffenhed og forureningens virkninger på disse og  

 på den anden side den samfundsmæssige nytte af virksomheden og  

 omkostningerne ved beskyttelsesforanstaltninger.
 Vejledningen tilsigter i overensstemmelse med  

 folketingsbeslutningen særligt at sikre, at der indenfor vejledningens  

 begrænsede område - hovedsagelig tilfælde af  

 miljømæssige gener fra bestående landbrug og andre  

 erhvervsvirksomheder i landsbyerne - tages hensyn til en række  

 særlige forhold i forbindelse med anvendelsen af  

 miljøbeskyttelseslovens bestemmelser, idet det så vidt muligt  

 tilstræbes, at normal erhvervsudøvelse bliver respekteret.
 Vejledningen omtaler endvidere i afsnit 9 en af  

 miljøstyrelsen udarbejdet redegørelse om bl.a.  

 forudsætningerne for spildevandsafledning til jorden bl.a. i  

 landsbyerne, selvom redegørelsen ikke direkte vedrører de  

 forureningssituationer, vejledningen i øvrigt omhandler.
 Vejledningen har forinden udsendelsen været  

 drøftet i landsbykommissionen.
 2. "Landsbyen".
Ved en landsby forstås i denne vejledning en samlet  

 bebyggelse i landzone, der har karakter af, og funktion som et bysamfund.
Den  

 faktiske arealanvendelse kan karakteriseres som blandet bolig- og erhverv og  

 evt. begrænset offentlig eller privat service.
 Den traditionelle historiske landsby - bestående af  

 en række tæt beliggende landbrugserhvervsvirksomheder  

 (bondegårde), samt en række servicevirksomheder til såvel  

 landbruget (smedie, mejeri, grovvareforretning) som til husholdning og  

 familie, (købmand, bager, barber, telefoncentral, skole og kirke) -  

 må for at bevare sin karakter af landsby forblive i landzone og er  

 planlagt hertil med den begrænsede tilvækst af bolig og erhverv  

 som by- og landzoneloven sammenholdt med den fysiske planlægning i  

 øvrigt giver mulighed for.
 3. Konfliktmulighederne.
Landsbyen har tidligt udviklet sig som bysamfund uden den  

 styring af arealanvendelsen som karakteriserer byzonernes bymæssige  

 bebyggelser.
Den herved opståede blandede anvendelse af arealet til  

 bolig og erhverv indebærer miljømæssige konfliktmuligheder  

 og medfører derfor ofte klagesager i henhold til  

 miljøbeskyttelsesloven.
 Konfliktmulighederne ligger indbygget i det forhold, at en  

 del af landsbyens beboere lægger vægt på  

 landsbymiljøets rekreative værdier og de deraf følgende  

 begrænsede erhvervsmuligheder sammenholdt med ønsket om en  

 relativ høj offentlig og privat service, mens på den anden side  

 de bestående erhvervsvirksomheder hovedsagelig landbrug, lægger  

 vægt på fortsat at have den for erhvervsudøvelsen  

 nødvendige frihed, samt på friheden til at foretage den  

 nødvendige modernisering og udbygning af virksomheden, ligesom  

 virksomhederne ser en interesse i, at det befolkningsmæssige grundlag  

 for bysamfundet er tilstrækkeligt til at opretholde  

 serviceniveauet.
4. Hvilke virksomheder ligger i landsbyen? Landsbyen er beliggende i landzonen -landbrugets  

 erhvervsområde.
Det er derfor hovedsagelig landbrug, der ikke er  

 udflyttet fra landsbyen, som præger landsbymiljøet.
Herudover  

 findes der i større eller mindre udstrækning en række  

 bestående erhvervsvirksomheder af anden karakter, herunder  

 detailforretninger, håndværksvirksomheder og mindre industrielle  

 virksomheder.
Udover landbrugsvirksomhederne har de erhverv, der er knyttet  

 til landsbyen, traditionelt hørt landsbymiljøet til, og har  

 oftest været bestående ved zonelovens ikrafttræden.  

 Endvidere er der bestående erhvervsvirksomheder, som zonemyndigheden  

 har meddelt tilladelse til, enten ved nybyggeri eller ved ibrugtagen af  

 landbrugets overflødiggjorte bygninger eller andre erhvervsbygninger  

 til andet formål, jf. ? 8 i  

 by- og landzoneloven.
Strukturændringen i mejerierhvervet har  

 således ført til, at nedlagte mejerier er overgået til  

 anden anvendelse f.eks. til aftapning og lager for grundkemikalier,  

 autolakering, snedkeri.
 I landsbyen er der således en række  

 erhvervsvirksomheder, der i medfør af miljøbeskyttelsesloven er  

 karakteriseret som særlig forurenende virksomheder, selvom  

 landsbymiljøet dog særligt er præget af virksomheder, der  

 ikke er optaget på listen i bilaget til  

 miljøbeskyttelsesloven.
 Nærværende vejledning tager især sigte  

 på bestående erhvervsvirksomheder (fortrinsvis landbrug), der  

 ikke er optaget på bilaget til miljøbeskyttelsesloven.
5. Hvilke miljømæssige gener er typiske  

 for landsbysamfundet? Den form for forurening, der i landsbyen skaber  

 konflikterne adskiller sig ikke i art og omfang fra den forurening, der  

 finder sted i andre områder.
På grund af landsbyens karakter af  

 blandet bolig- og erhvervsområde, hovedsagelig med  

 landbrugsvirksomheder, er det oftest den forurening, der typisk er forbundet  

 med landbrugsvirksomheden, som medfører konflikter.
 Forurening fra en landbrugsvirksomhed knytter sig  

 hovedsagelig til landbrug med dyrehold, og omfatter dels uhygiejniske forhold  

 herunder støj og især lugt, dels forurening i form af grund- og  

 overfladevandsforurening hovedsagelig ved udledning af ajle og  

 ensilagesaft.
 Landbrugets genekilder:
Lugtproblemerne er især knyttet til udbringning  

 på mark.
Under opbevaringen af fast staldgødning under  

 uhensigtsmæssige forhold kan den faste staldgødning i betydeligt  

 omfang være udklækningssted for fluer.
 Andre erhvervsvirksomheder beliggende i landsbyen,  

 kan medføre gener af forskellig art, typisk ved udsendelse af  

 støj, røg, lugt og støv.
 Nærværende vejledning omfatter hovedsagelig de  

 forureningssituationer, der opstår i naboforhold i form af uhygiejniske  

 tilstande og gener i forbindelse med almindelig erhvervsudøvelse.
 6. Forebyggelse af konfliktsituationer.
 Ifølge miljøbeskyttelseslovens  

 formålsbestemmelse skal den, der udøver eller vil  

 påbegynde en virksomhed, træffe de til forebyggelse og  

 imødegåelse af forurening nødvendige foranstaltninger og  

 tilrettelægge virksomhedens drift på en sådan måde,  

 at virksomheden i mindst muligt omfang giver anledning til forurening.
 Den enkelte erhvervsvirksomhed skal således ved  

 erhvervsudøvelsen bestræbe sig på, at der ikke  

 opstår væsentlige ulemper for omgivelserne.
 Landbrugsvirksomheder kan eksempelvis ved almindelig  

 orden, renholdelse og fluebekæmpelse på møddinger ved at  

 følge de af Statens Skadedyrlaboratorium anbefalede retningslinier i  

 vid udstrækning forebygge, at der opstår uhygiejniske  

 forhold.
I øvrigt må imødegåelse af  

 ulemper for omgivelserne bero på en udvikling i teknologisk henseende  

 af bygningsinstallationer, maskiner og tekniske hjælpemidler.
Den  

 offentlige støtte til miljøinvesteringer vil i et vist omfang  

 kunne bidrage til at fremme udviklingen af miljøvenlig teknologi i  

 landbrugsvirksomheder.
 Miljøstyrelsen undersøger for tiden i  

 samarbejde med landbrugsorganisationerne mulighederne for at udarbejde en  

 vejledning om staldindretning og gødningshåndtering med det  

 sigte at forebygge miljømæssige ulemper.
 Ved en hensigtsmæssig placering af såvel  

 boliger som forurenende virksomheder i landsbyerne, vil endvidere mange  

 konfliktsituationer kunne undgås.
 Det er vigtigt, at kommunalbestyrelserne i forbindelse med  

 lokalplanlægningen i henhold til kommuneplanloven, i den  

 udstrækning det er planmæssigt muligt, sikrer, at eksisterende  

 virksomheder - herunder landbrug - respekteres i rimeligt omfang ved  

 udlægning af tilstrækkelige friarealer imellem beboelser og den  

 enkelte virksomhed.
 Zonelovsmyndighederne bør i forbindelse med deres  

 stillingtagen til ansøgninger om tilladelser til boligbebyggelse i  

 henhold til by- og landzoneloven sikre, at beboelsen placeres  

 hensigtsmæssigt i forhold til bestående virksomheder.
 Der henvises i øvrigt til miljøministeriets  

 cirkulære af 22. februar 1977 om kortlægning og planlægning  

 efter miljøbeskyttelseslovens kapitel 9 og sammenhængen med  

 region- og kommuneplanlægningen.
 Et andet forhold, som er af betydning for  

 imødegåelse af konfliktsituationer, er kommunalbestyrelsens  

 praksis med hensyn til meddelelse af dispensationer fra  

 miljøbeskyttelsesreglementets afstandskrav.
 Dette gælder såvel dispensationer, hvorved  

 stalde i henhold til miljøbeskyttelsesreglementets kapitel 2.2.2.  

 tillades placeret nærmere naboskel end 15 m, som dispensationer i  

 henhold til miljøreglementets kapitel 5.1.2., hvorefter  

 møddinger kan tillades placeret nærmere anden mands beboede hus  

 eller naboskel end 15 m.
Kommunalbestyrelserne bør være  

 opmærksom på de konfliktmuligheder, der kan være knyttet  

 til sådanne dispensationer.
I forbindelse med eventuelle dispensationer  

 bør der stilles passende vilkår til imødegåelse af  

 den øgede forureningsrisiko, der herved opstår.
 Der bør eksempelvis i forbindelse med  

 dispensationer til staldbyggeri nærmere skel end 15 m, hvor  

 staldbygninger er indrettet med mekanisk ventilation, som minimum  

 sættes grænser for støjniveauet i naboskel, samt  

 vilkår om udluftningsventilers placering.
 7. De retlige reguleringer.
 Miljølovgivningen, herunder  

 miljøbeskyttelsesreglementet, indeholder en række  

 præventive retsforskrifter, hvis formål er at undgå, at  

 forurening eller uhygiejniske tilstande overhovedet opstår.  

 Miljøbeskyttelsesreglementet indeholder således afstandskrav,  

 indretningsforskrifter m.v., som på samme måde som  

 bygningsreglementets bestemmelser skal efterleves umiddelbart og som ikke -  

 bortset fra situationer, hvor der rejses spørgsmål om, hvorvidt  

 bestemmelserne er overtrådt - forudsætter konkret  

 bedømmelse fra myndighedernes side i det enkelte tilfælde.
 Miljøbeskyttelsesreglementets præventive  

 retsforskrifter er for så vidt angår indretningsbestemmelserne  

 for stalde og møddinger en direkte følge af bestemmelserne i  

 miljøbeskyttelseslovens kapitler 3 og 4 om grundvands- og  

 overfladevandsbeskyttelse.
 Disse forskrifter skal som nævnt ovenfor altid  

 overholdes, og tilsynsmyndigheder bør i fornødent omfang og i  

 særdeleshed i forbindelse med klagesager påse, at forskrifterne  

 er overholdt.
 I miljøbeskyttelsesreglementet er endvidere fastsat  

 hjemmel for kommunalbestyrelserne til at skride ind i anledning af gener fra  

 en række forskellige former for virksomhed, herunder bl.a. fra  

 sådanne erhvervsvirksomheder, der ikke er optaget på bilaget til  

 miljøbeskyttelsesloven, jf. herved  

 miljøbeskyttelsesreglementets kapitel 11.
 Ifølge bestemmelsen i kapitel 11 i  

 miljøbeskyttelsesreglementet er der givet kommunalbestyrelsen adgang  

 til med påbud eller eventuelt forbud, at gribe ind overfor  

 virksomheder, herunder landbrugsvirksomheder, når disse giver anledning  

 til uhygiejniske forhold eller væsentlige ulemper for omgivelserne.
Der er ved anvendelsen af udtrykket "væsentlig"  

 tilsigtet at undtage sådanne ulemper eller forureninger, som er  

 uundgåelige i et samfund.
Ulemperne må overskride et vist  

 acceptabelt minimum, før indgreb bliver aktuelt.
 Ved udtrykket "uhygiejniske forhold" tænkes der  

 på forhold, der selvom de ikke i sig selv giver anledning til egentlige  

 ulemper for omgivelserne, dog ligger under den hygiejniske  

 mindstegrænse, som man i et samfund mener at kunne acceptere.
 I miljøbeskyttelsesreglementets kapitel 14.3. er  

 der givet kommunalbestyrelsen mulighed for at standse behandlingen af en  

 naboretlig præget sag og henvise den videre behandling af det rejste  

 spørgsmål til domstolene efter naborettens regler.
 Der henvises til bilag nr. 1, til denne vejledning, hvor  

 en række af bestemmelserne i miljøbeskyttelsesreglementet er  

 optrykt.
 Såfremt sagen vedrører en virksomhed af de  

 kategorier, der er optaget i bilaget til miljøbeskyttelsesloven,  

 afgøres klagesager i medfør af ? 44 i miljøbeskyttelsesloven, hvorefter  

 kommunalbestyrelsen kan meddele påbud eller eventuelt forbud,  

 såfremt virksomheden medfører forurening, som ikke  

 skønnes at være uvæsentlig.
 Hidrører forureningen fra en virksomhed, som er  

 godkendt i medfør af miljøbeskyttelseslovens kapitel 5, kan  

 påbud eller forbud kun meddeles, såfremt virksomhedens forurening  

 går væsentlig ud over det, som blev lagt til grund ved  

 godkendelsen.
 I bilag nr. 2 til vejledningen er optrykt bestemmelserne i  

 kapitel 5 i miljøbeskyttelsesloven om særlig forurenende  

 virksomheder m.v., samt bilaget til loven som det senest er ændret ved  

 bekendtgørelse nr. 290 af 28. juni 1978.
Kommunalbestyrelsens afgørelser i henhold til  

 miljøbeskyttelsesloven, herunder miljøreglementet, kan  

 påklages til miljøstyrelsen.
I forbindelse med behandlingen af  

 klagesager skal kommunalbestyrelsen iagttage bestemmelserne i kapitel 10 og  

 11 i miljøbeskyttelsesloven om bl.a. pligt til underretning,  

 forhåndsvarsling og klagevejledning.
Der henvises til bilag nr. 2 til  

 vejledningen.
 8. Reglernes anvendelse ved behandlingen af  

 forureningstilfælde i landsbyen.
 Det er i miljøbeskyttelsesloven bestemt, at  

 kommunalbestyrelsen påser, at loven og de regler, der er fastsat med  

 hjemmel i loven - herunder miljøbeskyttelsesreglementet -  

 overholdes.
 Afgørelsen af, om der i det enkelte tilfælde  

 bør gribes ind enten i medfør af  

 miljøbeskyttelsesreglementets kapitel 11 eller i medfør af  

? 44 i  

 miljøbeskyttelsesloven beror på et skøn i det enkelte  

 tilfælde.
Der bør ved skønnet over, om det er  

 nødvendigt at gribe ind over for erhvervsvirksomheder i landsbyen,  

 endvidere tages hensyn til områdets karakter.
Virksomhedernes omboende  

 må acceptere miljømæssige gener i højere grad end  

 tilfældet er i rene boligområder i byerne (byzoner). Det vil  

 sige, at der ved afgørelsen af om der i tilfælde af klager over  

 uhygiejniske forhold eller væsentlige ulemper for omgivelserne,  

 bør lægges en anden tolerancegrænse end i rene  

 boligbebyggelser i byzone.
 Det acceptable minimum af gener fra andet erhverv end  

 landbrug må normalt svare til det, der må accepteres i byernes  

 (byzonernes) blandede bolig- og erhvervsområder.
 Ved afgørelse af miljøsager i landsbyen  

 må der tages hensyn til, at virksomheden i de fleste tilfælde er  

 etableret i tillid til de tidligere gældende regler, og hvor  

 virksomheden er forsvarlig drevet, det vil sige i overensstemmelse med  

 gældende krav og i øvrigt i overensstemmelse med god skik for  

 den pågældende virksomhedstype, bør den til landsbyen  

 knyttede normale erhvervsvirksomhed i almindelighed ikke i højere grad  

 belastes med påbud eller forbud.
Det gælder også for  

 forureningsbekæmpelsen i landsbyen, at man må være  

 opmærksom på, at forureningsbekæmpelsen tager udgangspunkt  

 i det eksisterende samfund.
Det er således nødvendigt, at de  

 foranstaltninger, som i det enkelte tilfælde bør træffes  

 til forebyggelse eller begrænsning af forureningen, må ses  

 på baggrund af den samfundsmæssige nytte, som er knyttet til den  

 virksomhed, hvis forhold man vil søge reguleret.
Ved vurderingen af en  

 virksomheds samfundsmæssige nytte må der kunne tages hensyn til  

 virksomhedens beskæftigelsesmæssige betydning, den  

 samfundsmæssige nytte af de producerede goder og lignende.
 Ved vurderingen af omkostningerne bør der tages  

 hensyn til såvel de umiddelbare økonomiske følger for  

 virksomheden som til de følger, en omkostningsforøgelse kan  

 medføre i form af stigende priser på forbrugsvarer m.v.
 Såfremt en virksomhed som følge af  

 påbud eller forbud nødvendigvis må omlokaliseres, må  

 den enkelte kommunalbestyrelse være opmærksom på de  

 muligheder, som loven om støtte til miljøinvesteringer  

 giver.
Kommunalbestyrelsen kan i øvrigt ved  

 afgørelse af forureningssager i landsbyen finde støtte i de  

 vejledninger, miljøstyrelsen har udgivet, f.eks. vejledningen om  

 "Ekstern støj fra virksomheder" (vejledning nr. 3/1974), der angiver  

 vejledende maksimalgrænser for virksomhedsstøj.
Vejledningen  

 bygger på en opdeling i forskellige områdekategorier under hensyn  

 til arealanvendelsens støjfølsomhed.
Det fremgår af  

 vejledningen, at de anførte områdekategorier ikke er direkte  

 anvendelige i landsbyer i landzone.
Der må her foretages en konkret  

 vurdering af det pågældende områdes beskaffenhed ved  

 afgørelsen af, hvilke områdeværdier, det vil være  

 rimeligt at anvende som vejledende.
Ved behandlingen af naboklagesager i henhold til  

 miljøbeskyttelsesreglementet må kommunalbestyrelsen, især  

 når det gælder forhold i landsbyen, være opmærksom  

 på de muligheder bestemmelsen i miljøbeskyttelsesreglementets  

 kapitel 14.3. giver kommunalbestyrelsen for at afvise at træffe en  

 realitetsafgørelse i sager, der må antages at være af  

 mindre betydning for miljøbeskyttelsen.
Der er hermed især  

 tænkt på sådanne sager, hvor kommunalbestyrelsen bliver  

 anmodet om at træffe afgørelse om nedbringelse af nabogener, men  

 hvor de miljømæssige gener må antages at udgøre et  

 mindre væsentligt led i en dybere uenighed mellem naboerne, og som vil  

 kunne indbringes for andre myndigheder eller for domstolene.
I disse  

 tilfælde skal kommunalbestyrelsen samtidig med afvisningen vejlede den  

 pågældende om, at sagen eventuelt vil kunne indbringes for andre  

 myndigheder eller for domstolene.
 9. Spildevandsforhold.
I forbindelse med spildevandsplanlægningen i  

 kommunerne har der i mange tilfælde vist sig problemer med at  

 fastlægge, hvor og i hvilken udstrækning anvendelse af  

 nedsivningsanlæg og anlæg til udspredning af spildevand på  

 jorden, kan anses for en fordelagtig løsning på  

 spildevandsafledningen.
Det skyldes bl.a., at der i kommunerne synes at  

 være vanskeligheder ved at vurdere, om nedsivning vil være en  

 hensigtsmæssig metode til spildevandsbortskaffelse.
Da kloakering af  

 landsbyer ofte medfører en stor økonomisk belastning for  

 beboerne, kan alternative løsninger have stor interesse.
 For at bedømme mulighederne for  

 spildevandsafledning til jorden er det nødvendigt, at de lokale  

 myndigheder i konkrete sager kan vurdere, om en planlagt afledning til jorden  

 indebærer risiko for grundvandsforurening eller andre  

 miljøgener, og om jordbundsforholdene giver tilstrækkelig  

 sikkerhed for en tilfredsstillende og varig funktion.
 Miljøstyrelsen har derfor udarbejdet en  

 statusrapport vedrørende anvendelse af jord som recipient for  

 spildevand og en redegørelse om spildevandsafledning bl.a. i  

 landsbyer. ("Spildevandsafledning udenfor bymæssig bebyggelse", udsendt  

 i december 1978).
 Denne redegørelse er et led i  

 miljøstyrelsens vejledningsarbejde og udgør i den foreliggende  

 form et redskab for kommunerne og borgerne til løsningen af  

 spildevandsafledningen udenfor bymæssig bebyggelse, idet det må  

 pointeres, at valget af afledningsmetode som udgangspunkt er et  

 spørgsmål, der efter gældende miljøbeskyttelseslov  

 m.v., skal løses lokalt.
 Det er endvidere miljøstyrelsens hensigt bl.a.  

 på baggrund af spildevandsredegørelsen, at udstede en ny  

 nedsivningsbekendtgørelse til afløsning for den gældende  

 bekendtgørelse nr. 172 af 29. marts 1974 om etablering af  

 nedsivningsanlæg.
 Ved ændringen tilsigtes der en yderligere  

 decentralisering, således at beføjelsen til at give  

 nedsivningstilladelser vedrørende husspildevand m.v., fremtidig  

 fordeles mellem kommunalbestyrelser og amtsråd, medens  

 miljøstyrelsen bliver klageinstans.
Ændringen skyldes navnlig, at den nuværende  

 opdeling af beføjelserne i nedsivningssager, hvorefter tilladelse til  

 nedsivningsanlæg i nogle afgrænsede grupper af tilfælde kan  

 meddeles af kommunalbestyrelserne, men i øvrigt meddeles af  

 miljøstyrelsen, har vist sig uhensigtsmæssig.
Meddelelse af  

 tilladelse vil altid kræve betydeligt kendskab til de stedlige forhold,  

 og spørgsmålet om nedsivningstilladelser vil i øvrigt  

 hænge nøje sammen med vandforsyningsplanlægningen og  

 spildevandsplanlægningen, hvor amtsrådene indtager en central  

 stilling.
Ved ændringen vil kommunalbestyrelserne endvidere få  

 udvidet adgang til at meddele nedsivningstilladelser på baggrund af den  

 nævnte amtskommunale vandplanlægning, og i øvrigt efter  

 bemyndigelse fra amtsrådene.
Det må forventes, at  

 kommunalbestyrelserne herefter ofte vil kunne meddele tilladelse for  

 ejendomme beliggende i åben, spredt bebyggelse, samt ligeledes for  

 ejendomme i mange landsbyer.
 10.
Den foreliggende vejledning er ikke en udtømmende  

 angivelse af hvilke særlige forhold, der må tages i betragtning  

 ved behandlingen af forureningsforhold indenfor vejledningens område  

 eller en udførlig anvisning på, hvorledes disse sager skal  

 behandles.
Det er således fortsat i overensstemmelse med  

 miljøbeskyttelsesloven og miljøreglementet den enkelte  

 kommunalbestyrelse, der i 1. omgang foretager vurderingen af, om der i det  

 enkelte tilfælde skal gribes ind, men vejledningen tilsigter, at give  

 bistand til medlemmer af amtsråd og kommunalbestyrelser til brug for  

 anvendelsen af miljøbeskyttelseslovgivningens bestemmelser i landzone  

 og for en stillingtagen i det enkelte tilfælde.
Uddrag af bekendtgørelse af reglement om miljøbeskyttelse (miljøministeriets bekendtgørelse nr. 170 af 29. marts 1974 med senere ændringer).
 Kapitel 2.
 Dyrehold.
 2.1. Husdyrhold.
2.1.1. I byzoneområder med overvejende samlet  

 boligbebyggelse er svine-, kvæg-, fåre-, gede- og hestehold ikke  

 tilladt.
Dispensation kan dog meddeles af kommunalbestyrelsen, særligt  

 til bestående landbrugsejendomme.
Dispensation kan gives på  

 vilkår om særlige krav til dyreholdet, til indretning af stalde,  

 møddinger m.v. udover de i denne bekendtgørelse omhandlede  

 krav.
 2.1.2. Kommunalbestyrelsen kan fastlægge  

 nærmere grænser for de i 2.1.1. nævnte områder ved  

 angivelse af veje, vandløb eller lignende, der afgrænser  

 området.
 2.1.3. Kommunalbestyrelsen kan fastsætte  

 nærmere bestemmelser om andre former for dyrehold inden for de i 2.1.1.  

 og 2.1.2. nævnte områder, herunder eventuelt forbyde  

 særlige former for dyrehold i områderne.
 2.2. Stalde, løbegårde o.lign.
2.2.1. Stalde, løbegårde og lignende  

 indretninger til dyr skal være indrettet således, at forurening  

 af grundvandet efter andre vandindvindingsobjekter ikke finder sted.
I nye  

 stalde skal gulvet udføres af materialer, som er vanskeligt  

 gennemtrængelige for vand, og der skal etableres et  

 hensigtsmæssigt afløbssystem til opsamling af alle flydende  

 affaldsstoffer.
Dette afløbssystem skal udføres i  

 overensstemmelse med bestemmelserne i 5.4. Bestemmelserne om gulvmaterialer  

 gælder dog ikke for indretninger til pelsdyr.
2.2.2. Nye stalde, løbegårde og  

 lignende indretninger skal opfylde de i kapitel 5.1.1. fastsatte  

 afstandskrav.
Kommunalbestyrelsen kan tillade en kortere afstand end 15 m til  

 beboelse på samme grund, hvor hensynet til en forsvarlig drift af  

 stalden, løbegårde eller lignende indretninger særligt  

 taler herfor.
Kommunalbestyrelsen kan tillade en kortere afstand end 15 m fra  

 naboskel, når en kortere afstand ikke vil medføre gener for de  

 omboende.
 2.3. Ulemper.
 2.3.1. Medfører dyrehold, som ikke er optaget  

 på bilaget til lov om miljøbeskyttelse, væsentlige ulemper  

 for omgivelserne kan kommunalbestyrelsen meddele påbud om foretagelse  

 af afhjælpende foranstaltninger.
 2.3.2. Kan ulemperne ikke afhjælpes eller  

 overtrædes påbud i medfør af 2.3.1., kan  

 kommunalbestyrelsen nedlægge forbud imod dyreholdet.
 Kapitel 5.
 Møddinger, gødningstanke og  

 ensilagestakke m.v.
 5.1.1. Møddinger og lignende oplag af fast  

 gødning, herunder åbne gødningstanke skal opfylde  

 følgende afstandskrav:
 Ajlebeholdere, ensilagebeholdere, tanke for ensilagesaft  

 og lukkede gødningstanke skal opfylde de under litra b)-f) anførte afstandskrav.
5.1.2. Hvor overholdelse af ovennævnte  

 afstande ikke er mulig kan kommunalbestyrelsen godkende mindre afstande.
Der  

 skal da fastsattes sådanne regler for anlæggets indretning og  

 brug, at væsentlige ulemper ikke opstår.
Kommunalbestyrelsen kan  

 tillade en kortere afstand end 15 m fra naboskel, når en kortere  

 afstand ikke vil medføre gener for de omboende.
5.1.3. Sidebegrænsningen for en  

 mødding skal bestå af mur eller 2 m bred randbelægning med  

 mindst 3 pct. fald (3 cm pr. meter) mod møddingen.
Denne  

 randbelægning samt møddingsbunden skal være af  

 tæthed svarende til mindst 10 cm beton i blandingsforhold 1:2:3.
5.1.4. Bunden skal have minimum 3 pct. fald mod  

 samlebrønd, hvorfra den opsamlede mødding-saft skal ledes til  

 ajlebeholder eller direkte udkøres.
Samlebrønden må kun  

 have afløb til ajlebeholderen.
Ajlebeholder kan tjene som  

 samlebrønd.
Samlebrønd skal være af tæthed som for  

 møddingssteder angivet.
 5.1.5. Umiddelbart inden for udkørsel skal i  

 hele dennes bredde og mindst 1 m til hver side forefindes en rende, hvorfra  

 afløb kan ske til samlebrønden.
5.1.6. I hele udkørslens bredde skal bunden  

 fortsætte mindst 2 m uden for møddingens  

 begrænsningslinie.
Faldet på dette stykke skal være mindst  

 3 pct. (3 cm pr. meter) og med fald mod afløbsrenden.
5.1.7. Er møddingen afgrænset af mure,  

 må gødningen holdes indenfor disse og i en randzone af 1 m's  

 bredde fra murene ikke stables højere end 10 cm over disse.
Er  

 møddingen afgrænset af randbelægning, må der i en  

 randzone af 2 m bredde fra denne belægnings yderbegrænsning ikke  

 henlægges gødning.
5.2. Ajlebeholdere skal være lukkede.
Disse  

 beholdere samt gødningstanke og ensilagebeholdere skal være  

 tætte og udført af et for fugtighed vanskeligt  

 gennemtrængeligt materiale (svarende til mindst 10 cm beton i  

 blandingsforhold 1:2:3). Gødningstanke og ensilagebeholdere må  

 kun være forsynede med afløb til samlebrønd eller  

 ajlebeholder.
Dæksler til pumpehuller etc. skal udføres i  

 forsvarlige og bestandige materialer. Åbne gødningstanke skal  

 være behørigt afskærmet.
 5.3. Beholdere for ajle, gødning og  

 ensilagesaft skal tømmes så ofte, at de ikke flyder over.
 5.4. Afløb fra stalde, møddinger m.v.  

 skal føres til ajlebeholdere, gødningstanke eller lignende  

 lagre for flydende gødning gennem tætte lukkede ledninger.  

 Afløbene skal udføres i overensstemmelse med forskrifter  

 vedrørende indretning af afløb, som er anført i det af  

 boligministeriet udfærdigede bygningsreglement.
 5.5. Markmøddinger, ensilagestakke o.l. skal  

 opfylde de i 5.1.1. nævnte afstandskrav og skal placeres således,  

 at grundvandet ikke forurenes og således, at der ikke er afløb  

 til vandløb og søer.
 5.6. Bestemmelserne i 5.1.1.-5.1.6., 5.2. samt 5.4.-5.5.  

 vedrørende indretning og placering finder ikke anvendelse på  

 møddinger og anlæg m.v., som er lovligt etableret og indrettet  

 ved bekendtgørelsens ikrafttræden, jf. dog 11.1.
 Kapitel 11.
 Ulemper fra erhvervsvirksomheder og visse  

 fritidsaktiviteter.
11.1. Medfører erhvervsvirksomheder, som ikke  

 er optaget på bilaget til lov om miljøbeskyttelse, i en ikke  

 uvæsentlig grad uhygiejniske forhold eller ulemper for omgivelserne,  

 kan kommunalbestyrelsen meddele påbud om foretagelse af  

 afhjælpende foranstaltninger inden en bestemt frist, herunder eventuelt  

 om begrænsning af det tidsrum, hvori virksomheden må være i  

 drift.
Ved erhvervsvirksomhed forstås tillige virksomheder, anlæg  

 eller indretninger, som helt eller delvis ejes eller drives af offentlige  

 myndigheder, samt private eller offentlige bygge- og  

 anlægsarbejder.
 11.2. Tilsvarende gælder for  

 idrætsanlæg, fritidsklubber og lignende fritidsaktiviteter, som  

 medfører væsentlige støjulemper for omgivelserne.
 11.3. Kan ulemperne ikke afhjælpes, eller  

 overtrædes påbud i medfør af 11.1. og 11.2., kan  

 kommunalbestyrelsen nedlægge forbud imod virksomheden eller  

 aktiviteten.
 Kapitel 13.
 Dispensation.
 13.1. Miljøstyrelsen kan i særlige  

 tilfælde tillade, at bekendtgørelsens bestemmelser fraviges.  

 Ansøgning herom indsendes til kommunalbestyrelsen, der videresender  

 sagen til miljøstyrelsen ledsaget af en erklæring.
 13.2. Miljøstyrelsen kan dog ikke tillade,  

 at en husejer fritages for forpligtelsen til i medfør af kapitel  

 4.1.4. (3. punktum) at deltage i ordninger om fælles bortkørsel  

 af husaffald.
 Kapitel 14.
 Særlige bestemmelser.
 14.1. Tilsynet med overholdelsen af reglerne i  

 denne bekendtgørelse og beslutninger truffet i medfør af denne  

 udøves af kommunalbestyrelsen.
14.2. Amtsrådet fører tilsyn og  

 kontrol med virksomheder, anlæg eller indretninger, der drives af en  

 kommune.
Tilsyn og kontrol med en kommunes eller amtskommunes virksomheder  

 m.v. inden for hovedstadsområdet føres af hovedstadsrådet.  

 Miljøstyrelsen fører tilsyn og kontrol med virksomheder m.v.,  

 som drives af hovedstadsrådet og af en amtskommune uden for  

 hovedstadsområdet.
14.3. Vedkommende myndighed kan under behandlingen  

 af et spørgsmål vedrørende de i denne  

 bekendtgørelse omhandlede emner afvise sager, der må antages at  

 være af mindre betydning for miljøbeskyttelsen.
I så  

 tilfælde skal meddelelsen herom ledsages af vejledning om, at sagen  

 eventuelt vil kunne indbringes for andre myndigheder eller for  

 domstolene.
14.4. Klage over afgørelser i henhold til  

 denne bekendtgørelse indgives inden 4 uger efter afgørelsens  

 meddelelse til den myndighed, der har truffet afgørelsen.
Klagesagen  

 afgøres efter reglerne i kapitel 11 i lov om  

 miljøbeskyttelse.
Uddrag af lov om miljøbeskyttelse (lov nr. 372 af 13. juni 1973 som ændret senest ved lov nr. 107 af 29. marts 1978).
 Kapitel 3.
 Beskyttelse af vandforsyningsinteresser.
§ 11. Overfladevand, drænvand, spildevand og  

 andre væsker, der kan forurene grundvandet, må ikke uden  

 tilladelse fra ministeren for forureningsbekæmpelse udledes på  

 jorden eller afledes til undergrunden gennem sivebrønde, andre  

 brønde, boringer, sivedræn eller andre indretninger.
Beholdere  

 med væsker og stoffer, der kan forurene grundvandet, bortset fra  

 tætte beholdere, som alene anvendes til ajle eller ensilagesaft,  

 må ikke uden tilladelse fra ministeren være nedgravet i  

 jorden.
Stk. 2. Ministeren kan fastsætte regler til  

 sikring af, at grundvandet ikke forurenes eller udsættes for forurening  

 med de i stk. 1 nævnte væsker og stoffer, herunder regler om  

 kontrol og om indretning og tømning m.v. af beholdere med de  

 nævnte væsker og stoffer.
Ministeren kan endvidere  

 fastsætte regler om gebyrer.
 Stk. 3. Tilladelser meddelt i henhold til denne  

 bestemmelse kan til enhver tid ændres eller tilbagekaldes uden  

 erstatning, når dette måtte vise sig ønskeligt af hensyn  

 til fare for forurening af vandforsyningsanlæg, når en kloakering  

 gør en anden afledning muligt eller når hensynet til  

 miljøbeskyttelsen i øvrigt gør det ønskeligt.  

 Tilsvarende gælder for forhold, der med eller uden tilladelse var  

 lovlige ved lovens ikrafttræden.
 Kapitel 4.
 Beskyttelse af overfladevand.
§ 17. Stoffer, der kan forurene vandet, må  

 ikke tilføres vandløb, søer eller havet eller  

 oplægges så nær herved, at der kan være fare for, at  

 de skylles ud deri.
Der kan dog efter ? 18 meddeles tilladelse til, at spildevand  

 tilføres vandløb, søer eller havet.
Stk. 2. Ministeren for forureningsbekæmpelse  

 kan fastsætte regler om eller bestemme, at de stoffer, der er  

 nævnt i stk. 1, i særlige tilfælde kan tilføres  

 vandløb, søer eller havet, herunder godkende kemiske midler til  

 bekæmpelse af grøde.
Endvidere kan ministeren meddele tilladelse  

 til, at der i begrænset tid og i videnskabeligt øjemed  

 iværksættes forsøg med kemiske midler i overfladevand.
 Kapitel 5.
 Særlig forurenende virksomheder m.v.
§ 35. Virksomheder, anlæg eller indretninger,  

 der er optaget i bilaget til loven, må ikke anlægges eller  

 påbegyndes, før godkendelse hertil er meddelt.
De nævnte  

 virksomheder, anlæg eller indretninger må ikke udvides eller  

 ændres bygningsmæssigt eller driftsmæssigt på en  

 måde, som indebærer forøget forurening, før  

 udvidelsen eller ændringen er godkendt.
 Stk. 2. Ministeren for forureningsbekæmpelse  

 kan foretage ændringer i bilaget.
 § 36. Ministeren for forureningsbekæmpelse  

 kan fastsætte regler om, at bestående virksomheder, anlæg  

 eller indretninger af de kategorier, der er optaget i bilaget, inden en  

 nærmere angiven frist skal ansøge om godkendelse, uanset at de  

 ikke udvides eller ændres.
 § 37. Bestående virksomheder, anlæg  

 eller indretninger af de kategorier, der er optaget i bilaget, kan  

 ansøge om godkendelse efter reglerne i dette kapitel.
 Stk. 2. Ministeren for forureningsbekæmpelse  

 kan begrænse adgangen til at søge godkendelse efter stk. 1 til  

 at gælde for bestemte virksomheder af de kategorier, der er optaget i  

 bilaget.
 § 38. Ministeren for forureningsbekæmpelse  

 kan påbyde enkelte virksomheder, anlæg eller indretninger, uanset  

 om sådanne er optaget i bilaget eller ej, inden en nærmere  

 angiven frist at ansøge om godkendelse som nævnt i §§ 35-36,  

 såfremt der skønnes at være særligt behov for en  

 nærmere undersøgelse vedrørende  

 forureningsforholdene.
 § 39. Afgørelse om godkendelse i henhold til  

 §§ 35-38 træffes af kommunalbestyrelsen.
 Stk. 2. Ministeren for forureningsbekæmpelse  

 kan efter forhandling med de kommunale organisationer fastsætte regler  

 om, at afgørelse om godkendelse for visse kategorier, der er optaget i  

 bilaget, træffes af amtsrådet eller af hovedstadsrådet.
Stk. 3. Såfremt sagen drejer sig om en  

 kommunalbestyrelses virksomheder, træffes afgørelse om  

 godkendelse af amtsrådet, for en kommunalbestyrelses eller  

 amtskommunens virksomheder inden for hovedstadsområdet dog af  

 hovedstadsrådet.
Såfremt sagen drejer sig om  

 hovedstadsrådets virksomheder eller en amtskommunes virksomheder uden  

 for hovedstadsområdet, træffes afgørelse om godkendelse af  

 ministeren.
§ 40. Ansøgning om godkendelse i henhold til  

 §§ 35-38 skal være ledsaget af de nødvendige planer, tegninger  

 og beskrivelser til forståelse af projektet samt af en angivelse af  

 arten og omfanget af den forventede eller aktuelle forurening.
Det skal  

 oplyses, hvilke foranstaltninger der vil blive foretaget til  

 afhjælpning af denne forurening.
 Stk. 2. Ansøgning indsendes til  

 kommunalbestyrelsen.
 § 41. Godkendelse som nævnt i §§ 35-38 skal  

 indeholde angivelse af de omstændigheder, der er lagt til grund ved  

 godkendelsen, herunder placeringen af virksomheden, anlægget eller  

 indretningen på den faste ejendom, og de foranstaltninger, som  

 virksomheden har oplyst at ville udføre til imødegåelse  

 af forurening.
 Stk. 2. I godkendelsen skal anføres de  

 fastsatte vilkår med hensyn til virksomhedens etablering og drift.
 Stk. 3. Godkendelsen kan tidsbegrænses.
 § 42. Foreligger der ikke godkendelse som  

 foreskrevet i §§ 35-36 og § 38, eller overtrædes vilkårene for en  

 godkendelse som nævnt i §§ 35-38, kan den myndighed, der kunne have  

 eller har meddelt godkendelse, nedlægge forbud mod fortsat drift og  

 eventuelt forlange virksomheden, anlægget eller indretningen  

 fjernet.
 § 43. Ministeren for forureningsbekæmpelse  

 kan fastsætte nærmere regler vedrørende  

 godkendelsesordningen.
 § 44. Medfører virksomheder, anlæg  

 eller indretninger af de kategorier, der er optaget i bilaget til loven,  

 forurening, som ikke skønnes at være uvæsentlig, kan  

 kommunalbestyrelsen meddele påbud om foretagelse af afhjælpende  

 foranstaltninger.
 Stk. 2. Kan forureningen ikke afhjælpes,  

 eller overtrædes påbud i medfør af stk. 1, kan  

 kommunalbestyrelsen nedlægge forbud imod fortsat drift og eventuelt  

 forlange virksomheden, anlægget eller indretningen fjernet.
 Stk. 3. Medfører forureningen  

 overhængende, alvorlig fare for sundheden, kan forbud umiddelbart  

 nedlægges.
 Stk. 4. Hidrører forureningen fra en  

 virksomhed, anlæg eller indretning, som er godkendt i henhold til §§  

 35-38, kan påbud eller forbud efter stk. 1 og 2 kun meddeles,  

 såfremt virksomhedens, anlæggets eller indretningens forurening  

 går væsentligt ud over det, som blev lagt til grund ved  

 godkendelsen.
Stk. 5. Såfremt sagen drejer sig om en af den  

 pågældende kommunalbestyrelse drevet virksomhed, anlæg  

 eller indretning, udøves beføjelserne efter stk. 1-4 af  

 amtsrådet, for en kommunalbestyrelse eller et amtsråd inden for  

 hovedstadsområdet dog af hovedstadsrådet.
Såfremt sagen  

 drejer sig om en virksomhed, anlæg eller indretning, der drives af  

 hovedstadsrådet eller en amtskommune uden for hovedstadsområdet,  

 træffes afgørelse af ministeren for  

 forureningsbekæmpelse.
 Kapitel 10.
 Beslutninger i sager om miljøbeskyttelse.
 § 65. Kommunalbestyrelsens, amtsrådets og  

 hovedstadsrådets beslutninger meddeles skriftligt til den eller de for  

 de pågældende forhold ansvarlige.
 Stk. 2. Underretning om den trufne beslutning  

 meddeles samtidig skriftligt til vedkommende embedslæge samt andre  

 interesserede myndigheder og privatpersoner, som må antages at have en  

 individuel, væsentlig interesse i at få kundskab om beslutningen.  

 Underretning til de nævnte privatpersoner kan eventuelt finde sted ved  

 offentlig annoncering.
 § 66. Kommunalbestyrelsens, amtsrådets og  

 hovedstadsrådets beslutninger skal indeholde oplysning om, til hvilken  

 myndighed beslutningen kan påklages, og fristen herfor.
 § 67. Omfatter beslutningen et påbud eller  

 forbud, skal der i beslutningen være fastsat en frist for  

 afgørelsens efterkommelse.
 § 68. Inden der træffes afgørelse om  

 påbud eller forbud, skal adressaten for disse beslutninger skriftligt  

 underrettes om sagen og gøres bekendt med sin adgang til aktindsigt og  

 til at udtale sig efter loven om offentlighed i forvaltningen.
 Stk. 2. Underretning som nævnt i stk. 1 kan  

 undlades, hvis øjeblikkelig afgørelse er påkrævet,  

 eller hvis underretning må anses for åbenbart  

 unødvendig.
 § 69. Afgørelser om meddelelse af  

 byggetilladelse, godkendelse eller dispensation i medfør af  

 byggelovgivningen kan udsættes, indtil der med hensyn til den til  

 bygningen knyttede virksomhed, herunder spildevandsforholdene, er truffet  

 afgørelse efter reglerne i denne lov.
 Kapitel 11.
 Klage.
 § 70. Kommunalbestyrelsens, amtsrådets og  

 hovedstadsrådets afgørelser i henhold til denne lov eller i  

 henhold til regler udfærdiget med hjemmel i loven kan påklages  

 til miljøstyrelsen, jf. dog § 27, stk. 4.
 Stk. 2. Ministeren for forureningsbekæmpelse  

 kan tillade, at afgørelser, der er truffet af miljøstyrelsen  

 som klagemyndighed, og som ikke kan påklages til  

 miljøankenævnet jf. § 76, kan påklages til ministeren,  

 såfremt afgørelsen er af principiel karakter eller er til  

 større betydning for miljøbeskyttelsen.
Stk. 3. Ministeren kan på eget initiativ tage  

 en af en kommunalbestyrelse, et amtsråd eller hovedstadsrådet  

 truffet afgørelse op til nærmere undersøgelse og  

 afgørelse og kan bestemme, at en afgørelse, som i øvrigt  

 skulle have været truffet af miljøstyrelsen efter stk. 1,  

 træffes af ham.
Afgørelsen kan dog kun ændres til skade  

 for adressaten, såfremt afgørende hensyn til  

 miljøbeskyttelsen taler herfor.
 § 71. Klagefristen er 4 uger fra den dag,  

 afgørelsen er meddelt den pågældende.
 Stk. 2. Klagemyndigheden kan indtil 6 måneder  

 efter afgørelsen se bort fra overskridelse af klagefristen, når  

 overskridelsen af særlige grunde er undskyldelig.
 § 72. En klage har opsættende virkning for et  

 påbud eller forbud, indtil klagemyndighedens afgørelse  

 foreligger eller klagemyndigheden bestemmer andet.
Stk. 2. Kommunalbestyrelsen kan dog, når  

 særlige grunde taler herfor, samtidig med påbudet eller forbudet  

 bestemme, at dette skal efterkommes uanset klage.
Selv om også denne  

 beslutning påklages, skal påbudet eller forbudet efterkommes,  

 indtil klagemyndigheden bestemmer andet.
Det samme gælder for  

 amtsrådets og hovedstadsrådets påbud eller forbud i henhold  

 til §§ 12-14, § 25, § 42 og § 44, stk. 5.
Stk. 3. Såfremt udnyttelsen af en godkendelse  

 eller tilladelse efter denne lov eller de i medfør heraf  

 udfærdigede forskrifter forudsætter udførelse af bygge-  

 eller anlægsarbejder, må sådanne arbejder ikke  

 påbegyndes før udløbet af den i § 71, stk. 1,  

 nævnte klagefrist.
Hvis en godkendelse eller tilladelse er  

 påklaget før udløbet af samme klagefrist, må bygge-  

 og anlægsarbejder ikke påbegyndes, før klagemyndighedens  

 afgørelse foreligger, jf. dog stk. 4 og 5. Den myndighed, der har  

 truffet afgørelsen, skal straks give den, hvem godkendelsen eller  

 tilladelsen er meddelt, underretning om, at afgørelsen er  

 påklaget.
Stk. 4. Uanset bestemmelsen i stk. 3 kan  

 klagemyndigheden under behandlingen af en klagesag, når særlige  

 omstændigheder taler herfor og såfremt det i øvrigt  

 skønnes ubetænkeligt, på begæring meddele tilladelse  

 til påbegyndelse af bygge- og anlægsarbejder.
Klagemyndighedens  

 afgørelse kan ikke indbringes for højere administrativ  

 myndighed.
 Stk. 5. Miljøministeren kan fastsætte  

 regler om, at stk. 3 og 4 ikke finder anvendelse på visse arter af  

 mindre bygge- og anlægsarbejder i forbindelse med tilladelser efter  

 regler, der er udstedt i medfør af kapitel 2, 3 og 4.
 Stk. 6. Bestemmelserne i stk. 4 og 5  

 indebærer ingen begrænsninger i klagemyndighedens adgang til at  

 ændre eller ophæve en påklaget tilladelse eller  

 godkendelse.
§ 73. Klage indgives til den myndighed, der har  

 truffet afgørelsen.
Denne sender klagen til klagemyndigheden ledsaget  

 af det materiale, der er indgået i sagens bedømmelse.
 § 74. Kommunalbestyrelsens, amtsrådets og  

 hovedstadsrådets afgørelser kan påklages af:
1) den, til hvem afgørelsen er rettet, 2) vedkommende embedslæge og 3) enhver, der må antages at have en individuel,  

 væsentlig interesse i sagens udfald.
Stk. 2. Hovedstadsrådet, amtsrådet,  

 fredningsplanudvalget eller byudviklingsudvalget kan påklage  

 kommunalbestyrelsens afgørelser.
Kommunalbestyrelsen kan påklage  

 amtsrådets afgørelser.
Kommunalbestyrelsen eller amtsrådet  

 kan påklage hovedstadsrådets afgørelser.
 Stk. 3. Ministeren for forureningsbekæmpelse  

 kan fastsætte regler om eller bestemme, at afgørelser efter  

 loven kan påklages af bestemte myndigheder i andre lande.
Bilag Liste over virksomheder, anlæg og indretninger, som  

 er omfattet af lovens kapitel 5.
A.
Fremstilling og forarbejdning af jern, stål  

 eller metaller.
B.
Udvinding og forarbejdning af kalk, ler, sten, grus,  

 kul og lignende.
C.
Behandling af mineralolie, mineralolieprodukter,  

 asfalt, naturgas og kul.
D.
Kemisk fabrikation m.v.
E.
Oparbejdning af vegetabilske råvarer.
F.
Oparbejdning af animalske råvarer.
G.
Oplagring, deponering eller behandling af affald i  

 øvrigt.
H.
Kraft- og varmeproduktion.
I.
Anlæg for motorkøretøjer og  

 andre transportmidler J.
Dyrehold.
K.
Andre virksomheder.
 Godkendelse efter lovens § 35 er ikke nødvendig for  

 de virksomheder, der er markeret med *, såfremt virksomheden  

 anlægges i overensstemmelse med en gyldig lokalplan eller  

 byplanvedtægt, i henhold til hvilken det pågældende  

 område er udlagt til erhvervsvirksomhed.
 Såfremt en udvidelse eller ændring vil  

 medføre en overskridelse af de for enkelte virksomhedstyper fastsatte  

 kvantitative grænser, indtræder pligt til at søge  

 godkendelse for virksomheden som helhed, forinden udvidelsen eller  

 ændringen foretages.
