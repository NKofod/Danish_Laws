Klage  

 over manglende diagnostik af blodprop i hjertet Nævnet fandt grundlag for at kritisere lægens  

 behandling af patienten den 29. maj 2001, idet patienten burde være blevet  

 indlagt på grund af mistanke om hjertesygdom.
Nævnet oplyste, at Nitroglycerin er et lægemiddel med  

 hurtigt virkende effekt på hjertesmerter, såfremt disse er forårsaget af  

 forsnævringer på kranspulsårerne.
Nitroglycerin er ikke virksomt ved andre  

 smerter og gives således kun ved mistanke om hjertesygdom.
 Det var nævnets opfattelse, at det forhold, at en  

 person, der i øvrigt tilhører en risikogruppe og tidligere har været indlagt  

 med brystsmerter, hvor der ikke er påvist sikker hjertesygdom, ikke kan tages  

 til indtægt for, at der ved fornyet tilfælde af brystsmerter fortsat ikke  

 foreligger en hjertesygdom.
