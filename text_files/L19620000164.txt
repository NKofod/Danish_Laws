Ved en i København den 27.juni 1960 mellem  

 udenrigsministeren og Nederlandenes herværende ambassadør stedfunden  

 noteveksling er overenskomsten af 20.februar 1957 mellem Danmark og  

 Nederlandene til undgåelse af dobbeltbeskatning og fastsættelse af regler om  

 gensidig administrativ bistand vedrørende skatter af indkomst og formue, jfr.  

 bekendtgørelse nr. 9 af 21.februar 1958, Lovtifende C, blevet udvidet til at  

 omfatte de nederlandske Antiller.
Notevekslingen har følgende ordlyd:  

 Forskriften vedrører følgende lovgivning:
NEDERLANDENES AMBASSADE København, den 27. juni 1960.
Hr. minister, Jeg har den ære at meddele Deres Excellence, at regeringen i de  

 nederlandske Antiller ønsker, at gyldigheden af den mellem Kongeriget  

 Nederlandene og Kongeriget Danmark den 20. februar 1957 i København  

 undertegnede overenskomst til undgåelse af dobbeltbeskatning og fastsættelse  

 af regler om gensidig administrativ bistand vedrørende skatter af indkomst og  

 formue udvides til at omfatte dens territorium i overensstemmelse med  

 bestemmelserne i overenskomstens artikel 30.
 På Kongeriget Nederlandenes regerings vegne har jeg den ære at foreslå, at  

 overenskomsten med tilhørende protokol og brevveksling udvides til at omfatte  

 de nederlandske Antiller på følgende måde:
Denne udvidelse til de nederlandske Antillers territorium skal have  

 tilbagevirkende kraft fra 1. januar 1958. Den forbliver i kraft på ubestemt  

 tid, men hver af de to stater kan senest den 30. juni i et hvilket som helst  

 år - dog tidligst i året 1963 - ad diplomatisk vej skriftligt meddele den  

 anden stat, at den har til hensigt at bringe den til ophør.
I så fald ophører  

 denne udvidelses gyldighed:
 Opsigelse af overenskomsten for så vidt angår forholdet mellem  

 Nederlandene (det europæiske territorium) og Danmark skal ikke have  

 indflydelse på overenskomstens gyldighed for så vidt angår forholdet mellem  

 de nederlandske Antiller og Danmark.
 Såfremt den danske regering kan acceptere de ovenfor nævnte bestemmelser,  

 har jeg den ære at foreslå, at nærværende note og Deres Excellences svar af  

 tilsvarende indhold betragtes som en noteveksling, således som omhandlet i  

 artikel 30 i overenskomsten af 20. februar 1957. Den ved denne noteveksling  

 fastsatte udvidelse træder i kraft på dagen for modtagelsen af en meddelelse,  

 hvorved Kongeriget Nederlandenes regering underretter Kongeriget Danmarks  

 regering om, at det i Nederlandene fornødne forfatningsmæssige samtykke er  

 indhentet.
