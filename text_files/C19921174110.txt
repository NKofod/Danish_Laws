kriminalforsorgens anstalter og arresthuse 1. Folketinget har den 15. december 1992 vedtaget vedlagte forslag  

 til lov on ændring af lov om sygehusvæsenet og om offentlig sygesikring.  

 Loven, der bl.a. gennemfører et friere sygehusvalg, træder i kraft den 1.  

 januar 1993.
 Lovændringen betyder, at en person, der henvises til sygehusbehandling,  

 som udgangspunkt selv kan vælge, hvilket sygehus, den pågældende vil  

 behandles på, jfr. § 5 b, stk. 1, og at en amtskommune yder vederlagsfri  

 behandling ved en anden amtskommunes sygehus til de personer, der har bopæl  

 (hjemamt) i amtskommunen, jfr. § 5, stk. 2-4.
Det friere sygehusvalg efter lovændringen betyder for kriminalforsorgen  

 særlig, at der ikke længere skal indhentes kautionserklæring, såfremt en  

 indsat ikke-akut skal undergives sygehusbehandling uden for hjemamtet.
Som  

 følge heraf ophæves sidste afsnit i direktoratets skrivelse af 21. juni 1985  

 vedrørende indhentelse af kautionserklæring i forbindelse med overførsel til  

 sygehus eller Vestre Hospital.
 Det bemærkes, at bopælskriteriet efter sygehusloven ikke er blevet ændret.  

 Dette betyder bl.a., at indsatte med et ophold i en af kriminalforsorgens  

 institutioner af en faktisk eller tilsigtet varighed på 3 måneder eller  

 derover anses at have hjemamt i den amtskommune, i hvilken vedkommende  

 institution er beliggende.
2. Ordningen med det friere sygehusvalg er i en række tilfælde  

 begrænset.
Dette gælder dels i forhold til sygehusafdelinger, der varetager  

 lands- og landsdelsfunktioner, dels kan den begrænses for psykiatriske  

 patienter, jfr. § 5 b, stk. 2 og 3.
Det fremgår endvidere af forarbejderne til loven, at det sygehus, der  

 vælges, i situationer hvor særlige hensyn til afdelingens øvrige patienter  

 gør sig gældende, kan afvise patienter fra et fremmed amt.
Det fremgår  

 endvidere, at retten til selv at vælge, hvilket sygehus man ønsker at blive  

 behandlet på, ikke vil omfatte tilfælde, hvor den pågældende indlæggelse sker  

 akut uden forudgående lægehenvisning, f.eks. i tilknytning til  

 »112-udrykning« med ambulance.
Af lovens § 5 b, stk. 5, fremgår det, at sundhedsministeren efter  

 forhandling med justitsministeren bl.a. kan fastsætte bestemmelser om  

 begrænsninger i sygehusvalget for personer, der er optaget i  

 kriminalforsorgens institutioner.
Af forarbejderne til denne bestemmelse  

 fremgår bl.a., at sikkerhedsmæssige hensyn, typisk begrundet i faren for ny  

 kriminalitet eller undvigelse, men også andre hensyn afgørende kan tale imod  

 friere sygehusvalg for disse persongrupper.
Så snart Sundhedsministeriets  

 regler på dette område foreligger, vil de blive sendt ud.
3. I forbindelse med udgang til sygehusbehandling i et andet amt  

 kan der kun ydes tilskud svarende til, hvad den indsatte efter hidtidig  

 praksis i henhold til cirkulæreskrivelse af 21. maj 1987 med senere ændringer  

 om rabat på togrejser m.v. ville have været berettiget til, såfremt han havde  

 valgt at blive behandlet på nærmeste sygehus inden for bopælsamtet.
Er det  

 efter en lægelig vurdering påkrævet, at behandlingen foregår uden for  

 bopælsamtet ydes tilskuddet efter cirkulæreskrivelse af 21. maj 1987 med  

 senere ændringer for hele rejsen.
 E.B.
