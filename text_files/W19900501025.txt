Kommunes afslag på anvendelse af elopvarmning af nogle yderligere  

 lejligheder i en udlejningsejendom ophævedes af Energistyrelsen idet  

 ejendommen ikke var ny bebyggelse eller p.g.a. ombygningen kunne betragtes  

 som ny bebyggelse efter varmeforsyningsloven Dan-Spar Aps Ejendoms-Investeringsselskab Bredegade 33 4200  Slagelse Energistyrelsen har via Elprisudvalget modtaget Deres skrivelse af 16.  

 september 1988, hvori De anmoder om en stillingtagen til, at  Slagelse  

 kommunale Elværk har givet afslag på Deres ansøgning af 18. april 1988 til  

  Slagelse Kommune om at forsyne lejlighederne i ejendommen Oehlenschlaeergade  

 11 B & C med el i forbindelse med en udbygning af eksisterende  

 elopvarmning.
 Der har i sagen været ført en omfattende korrespondance m.v. mellem Dem og  

  Slagelse Kommune herunder med de kommunale værker.
 Energistyrelsen skal hermed behandle sagen alene efter  

 varmeforsyningsloven, og det fremgår i denne sammenhæng at ejendommen er  

 beliggende i et fjernvarmeområde, hvor der af kommunen er nedlagt  

 elvarmeforbud for ny bebyggelse.
 Styrelsen må lægge til grund, at ejendommen/lejligheden må betragte som  

 eksisterende bebyggelse og at der ikke samtidig med installation af el-varme  

 i et par af de resterende lejligheder er sket sådanne ombygninger m.v., at  

 ejendommen kan betragtes som ny bebyggelse i varmeforsyningslovens forstand.
På denne baggrund skal Energistyrelsen hermed meddele, at  

 varmeforsyningslovens regler, herunder bestemmelserne om elvarmeforbud, - som  

 sagen foreligger oplyst over for styrelsen - ikke giver mulighed for at  

 forbyde, at der i de resterende lejligheder etableres elopvarmning.
Kommunens  

 afgørelse herom ophæves derfor.
 Kopi af nærværende skrivelse er tilsendt  Slagelse Kommunes tekniske  

 forvaltning samt  Slagelse Kommunale Værker.
 Denne afgørelse kan inden 8 uger påklages til Energiministeriet.
 p.d.v.
