 Efter indstilling fra reservatrådet fastsætter landbrugsministeriet herved  

 i henhold til § 7 i lov nr. 94 af 7. april 1936 om reservater for pattedyr og  

 fugle følgende bestemmelser angående fredning af fuglelivet på Nakskov  

 indrefjord og de nedenfor nærmere angivne omliggende arealer:
Grænserne for det fredede areal er afmærket i mraken med skilte, der bærer  

 påskriften: »Statsreservat.
Al jagt på fugle samt indsamling af æg  

 forbudt.« Arealet afgrænses således:
Mod nord og mod øst indtil jernbanelinien af indrefjordens  

 matrikulære grænse og fra jernbanelinien til indkørselen til Nygaard af  

 landevejen Nakskov-Rødby, mod syd af en lige linie fra indkørslen til Nygaard til et punkt  

 (afmærket) ved Ryde å ca. 210 m fra Holleby sluse, fra nævnte punkt af en  

 lige linie til det sydvestligste punkt af matr. nr. 2 az Hollebygaarde  

 (afmærket) og herfra af en linie (afmærket) vest om matr. nr. 2az og øst og  

 nord om matr. nr. 2 m til et punkt ved landevejen Nakskov-Holleby (afmærket), mod vest af en linie fra sidstnævnte punkt nordpå langs landevejen  

 til dennes skæring med banelinien, derfra østpå langs baneliniens nordlige  

 side til et punkt ca. 385 m derfra (afmærket), fra dette punkt en lige linie  

 til et punkt (afmærket) øst for Færgelandsgaardens bygninger, fra dette punkt  

 mod nord til et punkt i skellet mellem matr. nr. 1 a og 1 bu af Øerne i  

 Nakskov fjord (afmærket) og herfra en linie (afmærket) vest om matr. nr. 1b t  

 over matr. nr. 1 bl af Øerne i Nakskov fjord og vest om matr. nr. 3, 2 og 1  

 af Nakskov indrefjord.
 Det forbydes alle og enhver uden Nakskov byråds og reservatrådets  

 tilladelse på det fredede område at udøve jagt på eller på anden måde  

 ombringe eller indfange fuglevildt eller ødelægge eller indsamle æg,  

 stammende fra fuglevildt.
 Fiskeri er uden reservatrådets tilladelse forbudt overalt på reservatet  

 med følgende undtagelser: a) mellem Nybro og Sukkerfabrikkens bro, b) i de  

 tre bassiner i reservatets nordøstlige del, c) fra særlige broer anbragt med  

 mindst 100 m indbyrdes afstand på strækningen fra sukkerfabrikkens bro langs  

 fjordens nordøstside til jernbanebroen.
 Gedder (såvel som yngel og æg af samme) må udsættes i de tre bassiner i  

 reservatets nordøstlige del, men ikke andre steder i reservatet.
 Færdsel med båd er uden reservatrådets tilladelse forbudt overalt på  

 reservatet med følgende undtagelser: a) mellem Nybro og sukkerfabrikkens bro,  

 b) i de tre bassiner i reservatets nordøstlige del, c) i det øvrige  

 vandområde nord for jernbanebroen i tiden fra 15. juli til 15. marts (begge  

 dage inclusive).
 Færdsel på de til indrefjorden grænsende dæmninger er tilladt i tiden fra  

 15. juli til 15. marts (begge dage inclusive), men er uden reservatrådets  

 tilladelse forbudt i den mellemliggende tid.
 Overtrædelse af nærværende bekendtgørelse straffes i overensstemmelse med  

 § 20 i ovennævnte lov om reservater for pattedyr og fugle med bøder,  

 forsåvidt der ikke i henhold til den øvrige lovgivning er forskyldt større  

 straf.
Denne bekendtgørelse træder straks i kraft.
Samtidig ophæves  

 landbrugsministeriets bekendtgørelse af 28. januar 1944 om fredning af  

 fuglelivet på Nakskov indrefjord og omliggende arealer.
 Landbrugsministeriet, den 19. juni 1951.
H.
Hauch.
/S.
Kinch.
