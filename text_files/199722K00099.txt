Nr LSF 99 Forslag til Lov om ændring af forskellige skatte- og afgiftslove  

 (Konsekvensændringer i forbindelse med gennemførelsen af  

 pensionsafkastbeskatningsloven og ophævelse af realrenteafgiftsloven) Fremsat af skatteministeren (Ole Stavad) den 2. juni 1998 Vedtaget ved tredjebehandling den 26. juni 1998 Lov nr. 430 af 26/06/1998 § 1 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 813 af 26. oktober 1997, som ændret ved § 3 i lov  

 nr. 888 af 3. december 1997 og § 4 i lov nr. 1106 af 29. december 1997,  

 foretages følgende ændring:
 1. § 1, stk. 2, affattes således:
»Stk. 2. Skattepligten efter stk. 1, nr. 1, omfatter ikke  

 fonde omfattet af pensionsafkastbeskatningsloven.« § 2 I lov nr. 439 af 10. juni 1997 om skattemæssig behandling af gevinst og  

 tab på fordringer, gæld og finansielle kontrakter (kursgevinstloven)  

 foretages følgende ændringer:
 1. I § 8 ændres to steder »såfremt kreditor efter § 4,  

 stk. 1,» til: »såfremt kreditor efter § 4, stk. 1, eller efter  

 pensionsafkastbeskatningslovens § 2, stk. 3, nr. 10, eller § 9, stk.  

 3,».
 2. § 28, stk. 1, affattes således:
»Selskaber, der er omfattet af pensionsafkastbeskatningslovens § 1,  

 stk. 1, skal for indkomstårene 2000 og 2001 anvende opgørelsesprincipperne i  

 § 4, stk. 3 og 4, i realrenteafgiftsloven, jf. lovbekendtgørelse nr. 726 af  

 4. september 1995 med senere ændringer, ved opgørelsen af gevinst og tab på  

 fastforrentede fordringer.« § 3 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 776 af 22. august 1996,  

 som ændret ved § 14 i lov nr. 1219 af 27. december 1996, § 13 i lov nr. 803  

 af 24. oktober 1997, § 29 i lov nr. 1098 af 29. december 1997 og § 9 i lov  

 nr. 277 af 13. maj 1998, foretages følgende ændringer:
 1. § 11 A, stk. 3, 4. pkt., affattes således:
»Amortisationsrenten findes ved fra denne rentesats at fradrage  

 rentesatsen ganget med skattesatsen ifølge pensionsafkastbeskatningslovens §  

 2.« 2. I § 41, stk. 1, affattes indledningen således:
 »Overførsel af en hel ordning eller en delvis overførsel af en  

 forsikring eller en pensionsaftale eller lignende, der ikke var i kraft ved  

 udgangen af 1982, jf. § 7 i pensionsafkastbeskatningsloven, eller en  

 opsparingsordning, der ikke er omfattet af ovennævnte lovs § 7, stk. 7, til  

 en anden bestående eller nyoprettet ordning for samme person behandles ikke  

 som ud- og indbetaling, hvis overførslen sker:».
§ 4 Lov om en realrenteafgift af visse pensionskapitaler m.v., jf.  

 lovbekendtgørelse nr. 726 af 4. september 1995, ophæves.
§ 5 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 814 af 26. oktober 1997, som ændret ved § 1 i lov  

 nr. 888 af 3. december 1997, lov nr. 891 af 3. december 1997, § 3 i lov nr.  

 1106 af 29. december 1997 og § 2 i lov nr. 277 af 13. maj 1998, foretages  

 følgende ændring:
 1. I § 13 B, stk. 1, 1. pkt., ændres »jf.  

 realrenteafgiftslovens § 3, stk. 2, og stk. 3, nr. 8,» til: »jf.  

 pensionsafkastbeskatningslovens § 2, stk. 2, og stk. 3, nr. 8,».
§ 6 I skattekontrolloven, jf. lovbekendtgørelse nr. 142 af 18. februar 1997,  

 som ændret ved lov nr. 362 af 2. juni 1997, § 10 i lov nr. 440 af 10. juni  

 1997, § 2 i lov nr. 977 af 17. december 1997, § 24 i lov nr. 980 af 17.  

 december 1997, § 2 i lov nr. 1106 af 29. december 1997, § 1 i lov nr. 131 af  

 25. februar 1998 og § 4 i lov nr. 133 af 25. februar 1998, foretages følgende  

 ændring:
 1. § 7 B, stk. 1, 1. pkt., affattes således:
»Bestyrelser for fonde, der er skattepligtige efter  

 fondsbeskatningsloven eller pensionsafkastbeskatningsloven, skal hvert år til  

 brug for skatteligningen uden opfordring give de statslige told- og  

 skattemyndigheder oplysning om størrelsen af den samlede uddeling foretaget i  

 det foregående kalenderår.« § 7 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 174 af 19. marts 1998,  

 foretages følgende ændring:
 1. I § 17, stk. 3, 1. pkt., ændres »§ 18, stk. 1 og 7,  

 og § 20, stk. 1, i realrenteafgiftsloven« til: »§ 27, stk. 1 og 7,  

 og § 29, stk. 1, i pensionsafkastbeskatningsloven«.
§ 8 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 2000, jf. dog stk. 2. § 4  

 har virkning fra og med afgiftsåret 2000.
 Stk. 2. For selskaber, der anvender reglerne i  

 pensionsafkastbeskatningsloven fra og med indkomståret 1999, har loven  

 virkning fra og med indkomståret 1999.
 Stk. 3. Ophør af afgiftspligt efter realrenteafgiftsloven anses  

 ikke som afståelse.
 Stk. 4. Sager om afgift efter realrenteafgiftsloven vedrørende  

 afgiftsår til og med afgiftsåret 1999 behandles efter de hidtil gældende  

 regler i realrenteafgiftsloven, jf. lovbekendtgørelse nr. 726 af 4. september  

 1995 med senere ændringer.
Oprindeligt fremsat forslag § 1 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 813 af 26 oktober 1997, som ændret ved § 3 i lov  

 nr. 888 af 3. december 1997 og § 4 i lov nr. 1106 af 29. december 1997,  

 foretages følgende ændring:
 1. § 1, stk. 2, affattes således:
 » Stk. 2. Skattepligten efter stk. 1, nr. 1, omfatter ikke  

 fonde omfattet af pensionsafkastbeskatningsloven.«.
§ 2 I lov nr. 439 af 10 . juni 1997 om skattemæssig behandling af gevinst og  

 tab på fordringer, gæld og finansielle kontrakter (Kursgevinstloven)  

 foretages følgende ændringer:
1. I § 8 ændres to steder »såfremt kreditor efter § 4,  

 stk. 1,» til: »såfremt kreditor efter § 4, stk. 1, eller  

 pensionsafkastbeskatningslovens § 10, stk. 3,» 2. § 28 ophæves.
 3. I § 41, stk. 12, udgår: », eller § 28«.
§ 3 I lov om beskatningen af pensionsordninger m.v.  

 (Pensionsbeskatningsloven), jf. lovbekendtgørelse nr. 776 af 22. august 1996,  

 som ændret ved § 14 i lov nr. 1219 af 27. december 1996, § 13 i lov nr. 803  

 af 24. oktober 1997, § 29 i lov nr. 1098 af 29. december 1997 og § 9 i lov  

 nr. 277 af 13. maj 1998, foretages følgende ændringer:
 1. § 11 A, stk. 3, 4. pkt., affattes således:
 »Amortisationsrenten findes ved fra denne rentesats at fradrage  

 rentesatsen ganget med skattesatsen ifølge pensionsafkastbeskatningslovens §  

 3.«.
 2. I § 41, stk. 1, affattes indledningen således:
 » § 41. Overførsel af en hel ordning eller en delvis  

 overførsel af en forsikring eller en pensionsaftale eller lignende, der ikke  

 var i kraft ved udgangen af 1982, jf. § 8 i pensionsafkastbeskatningsloven,  

 eller en opsparingsordning, der ikke er omfattet af ovennævnte lovs § 8, stk.  

 7, til en anden bestående eller nyoprettet ordning for samme person behandles  

 ikke som ud- og indbetaling, hvis overførslen sker:».
§ 4 Lov om en realrenteafgift af visse pensionskapitaler m.v., jf.  

 lovbekendtgørelse nr. 726 af 4. september 1995, ophæves.
§ 5 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 814 af 26. oktober 1997, som ændret ved § 1 i lov  

 nr. 888 af 3. december 1997, lov nr. 891 af 3. december 1997, § 3 i lov nr.  

 1106 af 29. december 1997 og § 2 i lov nr. 277 af 13. maj 1998, foretages  

 følgende ændringer:
 1. Efter § 2 indsættes:
»§ 2 A.
Afsnit II-VI gælder ikke for livsforsikringsselskaber  

 omfattet af pensionsafkastbeskatningsloven.«.
 2. § 13, stk. 2, 1. pkt., affattes således:
 »Forsikringsselskaber kan ved opgørelsen af den skattepligtige  

 indkomst fradrage beløb, der hensættes til dækning af forpligtelserne over  

 for de forsikrede (præmiehensættelser, erstatningshensættelser og  

 udjævningshensættelser).«.
 3. § 13, stk. 2, 2. pkt. , ophæves.
 4. I § 13 B, stk. 1, 1. pkt., ændres: »jf.  

 realrenteafgiftslovens § 3, stk. 2, og stk. 3, nr. 8,» til: »jf.  

 pensionsafkastbeskatningslovens § 3, stk. 2, og stk. 3, nr. 8,».
 5. § 13 B, stk. 2 , ophæves.
 Stk. 3 bliver herefter stk. 2.
 6. § 13 B, stk. 3 , der bliver stk. 2 , affattes  

 således:
 » Stk. 2. Afkast af aktiver i puljer i et pengeinstitut, der  

 overføres til dækning af administrationsomkostninger m.v., skal medregnes ved  

 opgørelsen af pengeinstituttets skattepligtige indkomst.«.
 7. I § 31, stk. 1, indsættes efter 4. pkt.:
 »Der kan meddeles tilladelse til, at datterselskaber af  

 livsforsikringsselskaber omfattet af § 2 A kan indgå i sambeskatning med et  

 moderselskab til livsforsikringsselskabet, idet aktier tilhørende  

 livsforsikringsselskabet ved sambeskatningen anses for at tilhøre  

 moderselskabet.«.
§ 6 I skattekontrolloven, jf. lovbekendtgørelse nr. 142 af 18. februar 1997,  

 som ændret ved lov nr. 362 af 2. juni 1997, § 10 i lov nr. 440 af 10. juni  

 1997, § 2 i lov nr. 977 af 17. december 1997, § 14 i lov nr. 980 af 17.  

 december 1997, § 2 i lov nr. 1106 af 29. december 1997, § 1 i lov nr. 131 af  

 25. februar 1998 og § 4 i lov nr. 133 af 25. februar 1998, foretages følgende  

 ændring:
 1. § 7 B, stk. 1, 1. pkt., affattes således:
 »Bestyrelser for fonde, der er skattepligtige efter  

 fondsbeskatningsloven eller pensionsafkastbeskatningsloven, skal hvert år til  

 brug for skatteligningen uden opfordring give de statslige told- og  

 skattemyndigheder oplysning om størrelsen af den samlede uddeling foretaget i  

 det foregående kalenderår.«.
§ 7 I lov om skattemyndighedernes organisation og opgaver m.v.  

 (Skattestyrelsesloven), jf. lovbekendtgørelse nr. 174 af 19. marts 1998,  

 foretages følgende ændring:
 1. § 17, stk. 3, 1. pkt., ændres »§ 18, stk. 1 og 7,  

 og § 20, stk. 1, i realrenteafgiftsloven« til: »§ 27, stk. 1 og 7,  

 og § 29, stk. 1, i pensionsafkastbeskatningsloven«.
§ 8 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 2000, jf. dog stk. 2. § 4  

 har virkning fra og med afgiftsåret 2000.
 Stk. 2. For selskaber, der anvender reglerne i  

 pensionsafkastbeskatningsloven fra og med indkomståret 1999, har loven  

 virkning fra og med indkomståret 1999.
 Stk. 3. Ophør af afgiftspligt efter realrenteafgiftsloven og  

 undtagelse fra anvendelse af selskabsskattelovens regler om indkomstopgørelse  

 i forbindelse med overgang til beskatning efter  

 pensionsafkastbeskatningsloven anses ikke som afståelse.
 Stk. 4. Sager om afgift efter realrenteafgiftsloven vedrørende  

 afgiftsår til og med afgiftsåret 1999 behandles efter de hidtil gældende  

 regler i realrenteafgiftsloven, jf. lovbekendtgørelse nr. 726 af 4. september  

 1995 med senere ændringer.
Bemærkninger til lovforslaget Almindelige bemærkninger Lovforslaget skal ses i sammenhæng med det samtidig hermed fremsatte  

 lovforslag om beskatning af livsforsikringsselskaber, pensionskasser,  

 pensionsfonde, opsparings- og pensionsordninger  

 (pensionsafkastbeskatningsloven) (L 97). Ved det nævnte lovforslag foreslås  

 den nuværende realrenteafgift erstattet af en løbende beskatning af  

 pensionsafkast.
 Nærværende lovforslag indeholder dels forslag om ophævelse af den gældende  

 realrenteafgiftslov, der afløses af den nævnte pensionsafkastbeskatningslov,  

 dels forslag om en række konsekvensændringer i forbindelse hermed.
Som et led i forenklingen af skattesystemet foreslås, at  

 livsforsikringsselskaber undtages fra at anvende selskabsskattelovens regler  

 om opgørelse af den skattepligtige indkomst, og at de til gengæld skal betale  

 skat efter reglerne i pensionsafkastbeskatningsloven af alt formueafkast,  

 d.v.s. også af formueafkastet af egenkapitalen.
Hidtil har der været såvel  

 skatte- som realrenteafgiftspligt for livsforsikringsselskaber.
Dette har som  

 en følge af forskellene på skattesatser og afgiftssatser og forskelle i  

 beregningsgrundlaget medført, at der har været brug for komplicerede  

 fordelingsregler, der har skullet sørge for selskabsbeskatning af den del af  

 afkastet, der går til egenkapitalen, og realrenteafgift af den del af  

 afkastet, der går til de forsikrede.
 Med omlægningen til et skattesystem med en nominel sats, der er identisk  

 med selskabsskattesatsen, og hvor der er beskatning af aktieafkast, vil der  

 ikke længere være samme behov for at opretholde to systemer, der vedrører  

 beskatning af afkastet i livsforsikringsselskaber.
Det foreslås derfor, at alt afkast i livsforsikringsselskaberne, herunder  

 afkast af egenkapitalen, beskattes efter reglerne i  

 pensionsafkastbeskatningsloven.
Der henvises nærmere til bemærkningerne til  

 lovforslagets § 5.
Provenumæssige og erhvervsøkonomiske konsekvenser Der henvises i det hele til bemærkningerne til det samtidig fremsatte  

 forslag til pensionsafkastbeskatningslov.
Administrative konsekvenser Forslaget skønnes ikke at have nævneværdige administrative konsekvenser.
Administrative konsekvenser for virksomhederne Der henvises i det hele til bemærkningerne til det samtidig fremsatte  

 forslag til pensionsafkastbeskatningslov.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Som nævnt i de almindelige bemærkninger undtages livsforsikringsselskaber  

 med lovforslaget fra at skulle anvende indkomstopgørelsesreglerne i  

 selskabsskatteloven.
Dette sker som en konsekvens af, at  

 livsforsikringsselskaberne i det samtidig hermed fremsatte forslag til Lov om  

 beskatning af livsforsikringsselskaber, pensionskasser, pensionsfonde,  

 opsparings- og pensionsordninger (pensionsafkastbeskatningsloven) (L 97) til  

 gengæld foreslås beskattet af alt formueafkast, det vil sige også  

 formueafkast af egenkapitalen.
Der er således tale om, at  

 livsforsikringsselskaber overflyttes fra beskatning efter eet system til  

 beskatning efter et andet system.
Beskatning vil også fremover ske med en  

 skattesats, der svarer til selskabsskattesatsen, der med det samtidig hermed  

 fremsatte forslag til Lov om ændring af forskellige skattelove (Nedsættelse  

 af skattesatsen for selskaber og fonde samt virksomhedsskatteprocenten m.m.)  

 (L 100) foreslås nedsat fra 34 pct. til 26 pct.
Beskatning efter pensionsafkastbeskatningsloven sidestilles med beskatning  

 efter selskabsskatteloven i relation til reglerne i selskabskatteloven om  

 skattefrit datterselskabsudbytte og er i relation til  

 moder-/datterselskabsdirektivet (90/435/EØF), art 2, stk.1, litra c, at  

 betragte som selskabsskat.
Det forhold, at et livsforsikringsselskab hidtil  

 har anvendt selskabsskattelovens regler om indkomstopgørelse og for fremtiden  

 skal anvende opgørelsesreglerne i pensionsafkastbeskatningsloven, medfører  

 således ikke i sig selv konsekvenser for et moderselskabs mulighed for at  

 oppebære skattefrit datterselskabsudbytte fra livsforsikringsselskabet.
Bemærkninger til de enkelte bestemmelser Til § 1 Der er tale om en konsekvensændring som en følge af, at  

 realrenteafgiftsloven foreslås ophævet og erstattet af  

 pensionsafkastbeskatningsloven.
Til § 2 Til nr. 1 Der er tale om konsekvensændringer som følge af de foreslåede regler i  

 pensionsafkastbeskatningslovens § 8, hvorefter der ses bort fra gevinst og  

 tab på koncerninterne fordringer og gæld.
Til nr. 2 og 3 Der er tale om en konsekvensændring som følge af, at det foreslås, at  

 livsforsikringsselskaber undtages fra at benytte selskabsskattelovens regler  

 om opgørelse af den skattepligtige indkomst.
Til § 3 Til nr. 1 Der er tale om en konsekvensændring som en følge af, at  

 realrenteafgiftsloven foreslås ophævet og erstattet af  

 pensionsafkastbeskatningsloven.
Ved udbetaling af rateopsparingsordninger med lige store beløb i alle  

 udbetalingsår skal der ved fastsættelsen af amortisationsrenten tages hensyn  

 til skattesatsen.
Med ophævelsen af realrenteafgiftsloven og som en følge af  

 den foreslåede pensionsafkastbeskatningslov foreslås det at anvende den  

 nominelle skattesats efter sidstnævnte lovs § 3 ved fastsættelsen.
Til nr. 2 For at forhindre en utilsigtet udnyttelse af overgangsfradraget i § 8 i  

 realrenteafgiftsloven har der fra den 7. oktober 1992 og senere alene været  

 en begrænset adgang til at foretage delvise overførsler af ordninger oprettet  

 før 1. januar 1983, uden at overførslen er blevet betragtet som ud- eller  

 indbetaling med deraf afledte skattemæssige konsekvenser.
 I forbindelse med den foreslåede ophævelse af realrenteafgiftsloven og  

 forslaget om overgang til pensionsafkastbeskatningsloven foreslås  

 begrænsningen i adgangen til at foretage delvise overførsler af ordninger  

 omfattet af bestemmelser om friholdelse for beskatning bevaret.
Til § 4 Som en følge af det samtidig fremsatte forslag om overgang til  

 pensionsafkastbeskatningsloven foreslås realrenteafgiftsloven ophævet.
Til § 5 Til nr. 1 Forslaget skal ses som en konsekvens af, at det ved det samtidig fremsatte  

 forslag til pensionsafkastbeskatningsloven foreslås, at  

 livsforsikringsselskaberne overgår fra at benytte selskabsskattelovens regler  

 om opgørelse af den skattepligtige indkomst til at benytte reglerne i  

 pensionsafkastbeskatningsloven, for så vidt angår opgørelse af den  

 skattepligtige indkomst.
 Der er således tale om, at livsforsikringsselskaberne overgår fra en type  

 selskabsbeskatning til en anden.
Livsforsikringsselskaber er efter de gældende regler  

 indkomstskattepligtige efter selskabsskatteloven.
Såvel realrenteafgift som  

 den ved lovforslaget om pensionsafkastbeskatning foreslåede løbende  

 pensionsbeskatning omfatter afkast, uanset om dette er afkast af de  

 forsikredes midler i selskaberne eller afkast af egenkapitalen.
Dette indebærer som udgangspunkt dobbeltbeskatning af det afkast, der er  

 omfattet af begge former for beskatning, hvilket efter omlægningen som  

 foreslået i lovforslaget om pensionsafkastbeskatning i det væsentlige vil  

 sige af alt afkast.
Det samme afkast bliver med andre ord pålagt både en  

 pensionsafkastbeskatning og selskabsskat.
Denne form for dobbeltbeskatning  

 har hidtil, i forbindelse med beregning af realrenteafgift, været løst gennem  

 komplicerede beregninger i realrenteafgiftslovens § 6. Reglens formål har  

 været at sørge for selskabsbeskatning af den del af afkastet, der går til  

 egenkapitalen, og realrenteafgift af den del, der går til de forsikrede.
Det har hidtil været velbegrundet at opretholde såvel indkomstskattepligt  

 efter selskabsskatteloven som realrenteafgiftspligt efter  

 realrenteafgiftsloven for livsforsikringsselskaber, idet der har været  

 forskel på opgørelsen af grundlaget og på satserne.
Det har derfor haft stor  

 betydning, om afkastet blev selskabsbeskattet eller pålagt realrenteafgift.
Disse forskelle vil ikke eksistere i samme omfang efter omlægningen til en  

 fast nominel pensionsafkastbeskatningssats, der er den samme som  

 selskabsskattesatsen, og hvor der sker beskatning af aktieafkast.
Der bliver  

 derfor med omlægningen af den løbende beskatning i pensionsordninger et klart  

 mindre behov for at opretholde to beskatningssystemer.
Hertil kommer, at der kan opnås forenklingsmæssige fordele ved at overgå  

 til kun een beskatningsform.
Der undgås f. eks. en ellers nødvendig og  

 kompliceret tilpasning af bestemmelsen, der regulerer forholdet mellem  

 selskabsskatte- og realrenteafgiftsbetaling (den nuværende § 6 i  

 realrenteafgiftsloven).
Det foreslås derfor at pålægge alt afkast i livsforsikringsselskaber  

 pensionsafkastbeskatning - også det, der går til egenkapitalen - og som  

 modstykke hertil helt at undtage selskaberne fra at anvende  

 selskabsskattelovens regler om opgørelse af den skattepligtige indkomst.
Det  

 førstnævnte følger af det samtidigt hermed fremsatte lovforslag om  

 pensionsafkastbeskatning.
Det sidstnævnte, undtagelsen fra at anvende  

 selskabsskattelovens regler om opgørelse af den skattepligtige indkomst,  

 fremgår af indsættelsen af selskabsskattelovens § 2 A, som er indeholdt i  

 nærværende lovforslags § 5, nr. 1.
 Med forslaget ligestilles livsforsikringsselskaber og pensionskasser med  

 hensyn til beskatning af afkast af pensionskapitaler.
 I lighed med hvad der gælder for pensionskasser, vil der for  

 livsforsikringsselskaberne ikke være fradrag for driftsomkostninger, men  

 alene tabsfradrag.
 Livsforsikringsselskaber er efter forslaget fortsat subjektivt  

 skattepligtige efter selskabsskatteloven, men skal fremover anvende  

 pensionsafkastbeskatningslovens regler om opgørelse af den skattepligtige  

 indkomst i stedet for selskabsskattelovens indkomstopgørelsesregler.
At livsforsikringsselskaber fortsat er omfattet af den subjektive  

 skattepligt efter selskabsskatteloven betyder bl. a., at  

 datterselskabsudbytte, som et moderselskab modtager fra et  

 livsforsikringsselskab, på samme betingelser som hidtil er skattefrit.
Et  

 livsforsikringsselskab, der udbetaler udbytte, er endvidere forpligtet til at  

 indeholde udbytteskat i samme omfang som hidtil.
Beskatning efter pensionsafkastbeskatningsloven sidestilles med beskatning  

 efter selskabsskatteloven, og pensionsafkastskat er at betragte som  

 selskabsskat.
Det gælder såvel i relation til danske lempelsesregler og  

 dobbeltbeskatningsoverenskomster som i relation til  

 moder-/datterselskabsdirektivet (90/435/EØF), art. 2, stk. 1, litra c.
Til nr. 2, 3, 5 og 6 Der er tale om konsekvensændringer som en følge af forslaget om at undtage  

 livsforsikrings-selskaber fra at benytte selskabsskattelovens regler om  

 opgørelse af den skattepligtige indkomst, jf. lovforslagets § 5, nr. 1.
Til nr. 4 Der er tale om en konsekvensændring som en følge af, at  

 realrenteafgiftsloven foreslås ophævet og erstattet af  

 pensionsafkastbeskatningsloven.
Til nr. 7 Når livsforsikringsselskaber undtages fra at benytte selskabsskattelovens  

 regler om opgørelse af den skattepligtige indkomst, vil disse ikke længere  

 kunne indgå i sambeskatning.
Det foreslås imidlertid, at datterselskaber af  

 sådanne livsforsikringsselskaber fortsat skal kunne indgå i sambeskatning med  

 moderselskabet til livsforsikringsselskabet, idet aktier tilhørende  

 livsforsikringsselskabet - i relation til ejerskabskravet - ved  

 sambeskatningen anses for at tilhøre moderselskabet.
Der skabes altså  

 transparens, for så vidt angår livsforsikringsselskabets ejerandel.
 Der er således ingen ændringer i kravet om, at samtlige aktier i  

 datterselskaberne skal ejes af det danske moderselskab eller et eller flere  

 af de datterselskaber, der inddrages under sambeskatningen.
Til § 6 og 7 Der er tale om konsekvensændringer som en følge af, at  

 realrenteafgiftsloven foreslås ophævet og erstattet af  

 pensionsafkastbeskatningsloven.
Til § 8 Det foreslås, at de nye regler ligesom pensionsafkastbeskatningsloven skal  

 have virkning fra og med indkomståret 2000. For selskaber, der selv vælger at  

 være omfattet af pensionsafkastbeskatningsloven allerede fra og med  

 indkomståret 1999, har loven dog virkning fra indkomståret 1999.
 Det foreslås endvidere, at ophør af afgiftspligt efter  

 realrenteafgiftsloven og undtagelse fra anvendelse af selskabsskattelovens  

 regler om indkomstopgørelse i forbindelse med overgang til beskatning efter  

 pensionsafkastbeskatningsloven ikke anses som afståelse.
 Uagtet realrenteafgiftsloven foreslås ophævet med udgangen af afgiftsåret  

 1999, foreslås det samtidig, at sager om ansættelse, klage m.v. over afgift,  

 der pålægges efter reglerne i realrenteafgiftsloven, det vil sige til og med  

 afgiftsåret 1999, skal behandles efter de hidtil gældende regler i  

 realrenteafgiftsloven.
Skriftlig fremsættelse (2. juni 1998) Skatteministeren (Ole Stavad):
 Jeg skal hermed tillade mig at fremsætte:
 Forslag til lov om ændring af forskellige skatte- og afgiftslove.  

 (Konsekvensændringer i forbindelse med gennemførelsen af  

 pensionsafkastbeskatningsloven og ophævelse af realrenteafgiftsloven).
(Lovforslag nr.
L 99).
Efter gældende regler betales der realrenteafgift af kapitalafkastet af  

 opsparing i pensionsordninger.
Realrenteafgiften blev indført i starten af  

 1980'erne.
Den hidtidige skattefrihed var uforenelig med en holdbar udvikling  

 i de offentlige finanser.
Realrenteafgiften blev indført, da der var høj og ustabil inflation.  

 Derfor blev skatteprocenten gjort afhængig af realrenten, så afkastets værdi  

 kunne stabiliseres.
Skatteprocenten blev altså gjort variabel.
Derudover blev  

 store dele af afkastet i pensionsordninger undtaget fra beskatning, herunder  

 afkastet af investeringer i aktier.
Tiden er nu løbet fra denne beskatningsform.
I dag er inflationen lav og  

 stabil, og danskerne har fået meget mere fleksible muligheder for at tage lån  

 og omplacere deres opsparing.
Det er godt, men forudsætter til gengæld en  

 stabil og logisk sammenhæng mellem skatten på sammenlignelig indkomst.
Derfor foreslås det at lægge realrenteafgiften om til en kapitalafkastskat  

 med en fast lav sats på 26 pct. og at gøre skattegrundlaget bredere.
Satsen  

 på 26 pct. er sat lavt for at fastholde en skattemæssig tilskyndelse til at  

 foretage pensionsopsparing.
Men ikke så lavt, at forskellen til værdien af  

 rentefradraget fører til store pengeomplaceringer, lånefinansierede indskud  

 og dermed forringelser af de offentlige finanser i en størrelsesorden, der  

 ikke kan overskues.
 Overgangen til fast sats har først fuldt ud virkning fra og med  

 indkomståret 2002.
I forbindelse med overgangen til fast sats foreslås det at foretage  

 ændringer af beskatningsgrundlaget.
Efter de gældende regler kan  

 pensionsinstitutter medregne urealiserede gevinster på obligationer efter et  

 såkaldt matematisk kursopskrivningsprincip.
Det foreslås bl.a., at gevinst og  

 tab på obligationer fra indkomståret 2002 skal medregnes efter  

 lagerprincippet.
Det vil sige, at det er ændringen i handelsværdien af  

 værdipapirerne fra årets begyndelse til årets udløb, der indgår i  

 beskatningsgrundlaget.
Overgangen fra matematisk kursopskrivning til lagerprincippet indebærer,  

 at pensionsinstitutterne skattemæssigt konstaterer en eengangsgevinst.
Som en  

 overgangsordning foreslås denne eengangsgevinst medregnet ved opgørelsen af  

 beskatningsgrundlaget med som hovedregel 20 pct. i hvert af indkomstårene  

 2001-2005.
Efter de gældende regler indtægtsføres henholdsvis fradrages gevinst og  

 tab ved pensionsinstitutters afståelse af obligationer over en årrække.  

 Gevinst og tab føres på en særlig realisationssaldo, og 20 pct. af saldoen  

 ved årets udløb tillægges henholdsvis fradrages ved opgørelsen af  

 afgiftsgrundlaget.
Denne særregel foreslås ikke videreført.
Gevinster og tab  

 skal således fuldt ud indgå i beskatningsgrundlaget i det år, hvor gevinsten  

 eller tabet konstateres.
Som en overgangsordning foreslås den hidtidige saldo  

 ved udgangen af 2001 medregnet ved opgørelsen af beskatningsgrundlaget med  

 som hovedregel 20 pct. i hvert af indkomstårene 2001-2005.
 Som et led i forenklingen af skattesystemet foreslås endvidere, at  

 livsforsikringsselskaber, på linie med hvad der allerede gælder for  

 pensionskasser, ikke skal beskattes efter selskabsskattelovens regler, men at  

 de skal beskattes efter reglerne i den nye pensionsafkastbeskatningslov.
Efter de gældende regler kan pensionsinstitutter foretage investeringer i  

 fast ejendom, der er realrenteafgiftsfri, hvis investeringerne ikke  

 overstiger en kvote, der er afsat til formålet.
Det foreslås at ophæve  

 kvoteordningen med virkning fra og med den 2. juni 1998, men således at  

 formueafkast af erhvervelser og byggeri, hvorom der er indgået skriftlig  

 aftale inden den 2. juni 1998, samt formueafkast af ombygnings- og  

 forbedringsudgifter vedrørende disse ejendomme fortsat vil være skattefrit.
Det foreslås endvidere med virkning fra fremsættelsesdagen for  

 lovforslagene, dvs. fra den 2. juni 1998, at indføre en afgift på 10 pct. af  

 afkast på aktier i pensionsordninger, som efter de gældende regler ikke er  

 omfattet af realrenteafgiften.
Dette skal ses i sammenhæng med nedsættelsen  

 af selskabsskattesatsen fra 34 pct. til 26 pct., jf. det samtidig hermed  

 fremsatte forslag om ændring af forskellige skattelove (L 100). En del af den  

 nuværende skattefordel flyttes med omlægningen fra investorerne over til  

 virksomhederne.
Det vil være en fordel for dansk erhvervsliv og vil gøre danske aktier  

 relativt mere attraktive i forhold til udenlandske aktier.
Dette vil være til  

 gavn for dansk erhvervslivs muligheder for at få tilført risikovillig  

 kapital.
 Idet jeg i øvrigt henviser til bemærkningerne i lovforslagene, skal jeg  

 anbefale lovforslagene til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget.
§ 1 I lov om beskatning af fonde og visse foreninger (Fondsbeskatningsloven),  

 jf. lovbekendtgørelse nr. 813 af 26 oktober 1997, som ændret ved § 3 i lov  

 nr. 888 af 3. december 1997 og § 4 i lov nr. 1106 af 29. december 1997,  

 foretages følgende ændring:
 1. § 1, stk. 2, affattes således:
 » Stk. 2. Skattepligten efter stk. 1, nr. 1, omfatter ikke  

 fonde omfattet af pensionsafkastbeskatningsloven.«.
§ 1. - - - Stk. 2. Skattepligten efter stk. 1, nr. 1, omfatter ikke fonde  

 omfattet af lov om realrenteafgift af visse pensionskapitaler m.v.
§ 2 I lov nr. 439 af 10 . juni 1997 om skattemæssig behandling af gevinst og  

 tab på fordringer, gæld og finansielle kontrakter (Kursgevinstloven)  

 foretages følgende ændringer:
1. I § 8 ændres to steder »såfremt kreditor efter § 4,  

 stk. 1,» til: »såfremt kreditor efter § 4, stk. 1, eller  

 pensionsafkastbeskatningslovens § 10, stk. 3,» § 8. Gevinst på gæld til koncernforbundne selskaber, jf. § 4, stk.  

 2, skal ikke medregnes, såfremt kreditor efter § 4, stk. 1, ikke kan fradrage  

 det tilsvarende tab på fordringen.
Dette gælder dog ikke ved eftergivelse af  

 gæld i det omfang, gælden nedskrives til et lavere beløb end fordringens  

 værdi for kreditor på tidspunktet for gældseftergivelsen. 1. og 2. pkt.  

 finder tilsvarende anvendelse ved gevinst på gæld til udenlandske  

 koncernforbundne selskaber, jf. § 4, stk. 2, såfremt kreditor efter § 4, stk.  

 1, ikke ville kunne fradrage det tilsvarende tab på fordringen, hvis kreditor  

 var skattepligtig til Danmark, og det godtgøres, at tab af den pågældende art  

 ikke er fradragsberettiget.
 2. § 28 ophæves.
 § 28. Selskaber, der er omfattet af realrenteafgiftslovens § 2,  

 stk. 1, skal anvende realrenteafgiftslovens opgørelsesprincipper ved  

 opgørelse af gevinst og tab på fastforrentede fordringer.
Stk. 2. Ved opgørelse af gevinst og tab på indeksregulerede  

 obligationer skal selskaber som nævnt i stk. 1 medregne urealiserede  

 ændringer i kursværdien som følge dels af forkortelsen af restløbetiden, dels  

 af indeksreguleringen.
Herudover medregnes realiserede gevinster og tab.
Ved  

 opgørelsen skal selskaberne anvende de af Finanstilsynet fastsatte  

 regnskabsmæssige opgørelsesprincipper.
 3. I § 41, stk. 12, udgår: », eller § 28«.
§ 41. - - - Stk. 12. Selskaber m.v., som efter tidligere gældende regler har  

 fået tilladelse til at anvende en anden opgørelsesmåde end  

 realisationsprincippet ved opgørelsen af gevinst og tab på fordringer og  

 gæld, bevarer denne tilladelse. 1. pkt. gælder dog ikke for selskaber m.v.,  

 der er omfattet af § 25, stk. 4, eller § 28.
§ 3 I lov om beskatningen af pensionsordninger m.v.  

 (Pensionsbeskatningsloven), jf. lovbekendtgørelse nr. 776 af 22. august 1996,  

 som ændret ved § 14 i lov nr. 1219 af 27. december 1996, § 13 i lov nr. 803  

 af 24. oktober 1997, § 29 i lov nr. 1098 af 29. december 1997 og § 9 i lov  

 nr. 277 af 13. maj 1998, foretages følgende ændringer:
 1. § 11 A, stk. 3, 4. pkt., affattes således:
 »Amortisationsrenten findes ved fra denne rentesats at fradrage  

 rentesatsen ganget med skattesatsen ifølge pensionsafkastbeskatningslovens §  

 3.«.
§ 11 A . - - - Stk. 3. Det beløb, der er nævnt i stk. 2, nr. 2, opgøres ved hvert  

 kalenderårs begyndelse og beregnes som en annuitet på grundlag af ordningens  

 værdi på dette tidspunkt og en nærmere fastsat amortisationsrente.
Ved  

 beregningen af amortisationsrenten anvendes en rentesats beregnet på grundlag  

 af et simpelt gennemsnit opgjort med to decimaler af en af Københavns  

 Fondsbørs dagligt udregnet effektiv obligationsrente for de seneste 20  

 børsdage forud for 15. december i året før udbetalingsåret.
Den effektive  

 obligationsrente opgøres med to decimaler for fastforrentede  

 kroneobligationer i åbne serier, der noteres på Københavns Fondsbørs, bortset  

 fra konverterbare obligationer noteret over pari samt indeksregulerede  

 obligationer.
Amortisationsrenten findes ved fra denne rentesats at fradrage  

 rentesatsen ganget med den realrenteafgiftssats, der fastsættes efter § 10 i  

 realrenteafgiftsloven for udbetalingsåret.
- - - 2. I § 41, stk. 1, affattes indledningen således:
 » § 41. Overførsel af en hel ordning eller en delvis  

 overførsel af en forsikring eller en pensionsaftale eller lignende, der ikke  

 var i kraft ved udgangen af 1982, jf. § 8 i pensionsafkastbeskatningsloven,  

 eller en opsparingsordning, der ikke er omfattet af ovennævnte lovs § 8, stk.  

 7, til en anden bestående eller nyoprettet ordning for samme person behandles  

 ikke som ud- og indbetaling, hvis overførslen sker:».
 § 41. Overførsel af en hel ordning eller en delvis overførsel af  

 en forsikring eller pensionsaftale eller lignende, der ikke var i kraft ved  

 udgangen af 1982, jf. realrenteafgiftslovens § 8, eller en opsparingsordning,  

 der ikke er omfattet af realrenteafgiftslovens § 8, stk. 9, til en anden  

 bestående eller nyoprettet ordning for samme person behandles ikke som ud-  

 eller indbetaling, hvis overførslen sker:
- - - § 4 Lov om en realrenteafgift af visse pensionskapitaler m.v., jf.  

 lovbekendtgørelse nr. 726 af 4. september 1995, ophæves.
§ 5 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 814 af 26. oktober 1997, som ændret ved § 1 i lov  

 nr. 888 af 3. december 1997, lov nr. 891 af 3. december 1997, § 3 i lov nr.  

 1106 af 29. december 1997 og § 2 i lov nr. 277 af 13. maj 1998, foretages  

 følgende ændringer:
 1. Efter § 2 indsættes:
»§ 2 A.
Afsnit II-VI gælder ikke for livsforsikringsselskaber  

 omfattet af pensionsafkastbeskatningsloven.«.
 2. § 13, stk. 2, 1. pkt., affattes således:
 »Forsikringsselskaber kan ved opgørelsen af den skattepligtige  

 indkomst fradrage beløb, der hensættes til dækning af forpligtelserne over  

 for de forsikrede (præmiehensættelser, erstatningshensættelser og  

 udjævningshensættelser).«.
 3. § 13, stk. 2, 2. pkt. , ophæves.
§ 13. - - - Stk. 2. Forsikringsselskaber kan ved opgørelsen af den  

 skattepligtige indkomst fradrage beløb, der hensættes til dækning af  

 forpligtelserne over for de forsikrede (præmiehensættelser,  

 livsforsikringshensættelser, erstatningshensættelser, udjævningshensættelser  

 og bonusudjævningshensættelser). Dog kan der ikke foretages fradrag for  

 beløb, der hensættes til dækning af forpligtelserne vedrørende opsparing i  

 investeringsfonde, jf. § 13 B, stk. 2.
 4. I § 13 B, stk. 1, 1. pkt., ændres: »jf.  

 realrenteafgiftslovens § 3, stk. 2, og stk. 3, nr. 8,» til: »jf.  

 pensionsafkastbeskatningslovens § 3, stk. 2, og stk. 3, nr. 8,».
 5. § 13 B, stk. 2 , ophæves.
 Stk. 3 bliver herefter stk. 2.
 6. § 13 B, stk. 3 , der bliver stk. 2 , affattes  

 således:
 » Stk. 2. Afkast af aktiver i puljer i et pengeinstitut, der  

 overføres til dækning af administrationsomkostninger m.v., skal medregnes ved  

 opgørelsen af pengeinstituttets skattepligtige indkomst.«.
§ 13 B.
Pengeinstitutter skal ved opgørelsen af den skattepligtige  

 indkomst ikke medregne afkast af værdipapirer, der ligger til grund for  

 puljeindlån, jf. realrenteafgiftslovens § 3, stk. 2, og stk. 3, nr. 8, eller  

 beløb der efter pensionsbeskatningslovens § 30 A overføres fra indlånskonti  

 til udligning af negativt puljeafkast.
Pengeinstitutter kan ikke foretage  

 fradrag ved tilskrivning af puljeafkast til pensionsopsparerenes  

 indlånskonti.
 Stk. 2. Forsikringsselskaber kan ved opgørelsen af den  

 skattepligtige indkomst fradrage beløb, der hensættes til dækning af  

 forpligtelserne over for de forsikrede (præmiehensættelser,  

 livsforsikringshensættelser, erstatningshensættelser, udjævningshensættelser  

 og bonusudjævningshensættelser). Dog kan der ikke foretages fradrag for  

 beløb, der hensættes til dækning af forpligtelserne vedrørende opsparing i  

 investeringsfonde, jf. § 13 B, stk. 2.
 Stk. 3. Afkast af aktiver i puljer i et pengeinstitut eller i  

 investeringsfonde i et livsforsikringsselskab, der overføres til dækning af  

 administrationsomkostninger m.v., skal medregnes ved opgørelsen af  

 pengeinstituttets eller livsforsikringsselskabets skattepligtige indkomst.
 7. I § 31, stk. 1, indsættes efter 4. pkt.:
 »Der kan meddeles tilladelse til, at datterselskaber af  

 livsforsikringsselskaber omfattet af § 2 A kan indgå i sambeskatning med et  

 moderselskab til livsforsikringsselskabet, idet aktier tilhørende  

 livsforsikringsselskabet ved sambeskatningen anses for at tilhøre  

 moderselskabet.«.
§ 31. Ligningsrådet kan tillade, at to eller flere aktieselskaber  

 sambeskattes.
Det er dog en betingelse herfor, at aktieselskaberne har samme  

 regnskabsår.
Hvis aktieselskaberne er hjemmehørende her i landet, kan  

 tilladelse kun meddeles, hvis samtlige aktier i datterselskaberne ejes af  

 moderselskabet eller af et eller flere af de datterselskaber, der inddrages  

 under sambeskatningen.
Er et eller flere af datterselskaberne hjemmehørende i  

 udlandet, kan tilladelse meddeles, såfremt de danske aktieselskaber, der  

 inddrages under sambeskatningen, enten selv eller sammen med  

 Industrialiseringsfonden for Udviklingslandene, Investeringsfonden for  

 Østlandene eller Investeringsfonden for Vækstmarkeder ejer hele den del af de  

 udenlandske datterselskabers aktiekapital, som efter lovgivningen i det  

 pågældende land kan ejes af aktieselskaber her i landet.
Tilladelse til  

 sambeskatning med et datterselskab kan ikke meddeles, hvis tab på fordringer  

 mod datterselskabet er fradraget eller vil kunne fradrages efter  

 kursgevinstlovens § 4, stk. 5, af moderselskabet eller et andet selskab, som  

 er koncernforbundet med moderselskabet, jf. kursgevinstlovens § 4, stk. 2.  

 Tilladelse til sambeskatning med et datterselskab, der er eller har været  

 hjemmehørende i udlandet, kan ikke meddeles, hvis mere end 50 pct. af  

 aktiekapitalen i datterselskabet er erhvervet fra et eller flere  

 koncernforbundne selskaber m.v., jf. kursgevinstlovens § 4, stk. 2, medmindre  

 moderselskabet direkte eller indirekte har ejet mere end 50 pct. af  

 aktiekapitalen i datterselskabet i hele perioden, hvor moderselskabet har  

 været koncernforbundet med datterselskabet, jf. kursgevinstlovens § 4, stk.  

 2. De nærmere vilkår for sambeskatningen - herunder bestemmelser om,  

 hvorledes der skal gås frem i tilfælde af dennes ophævelse - fastsættes af  

 Ligningsrådet.
- - - § 6 I skattekontrolloven, jf. lovbekendtgørelse nr. 142 af 18. februar 1997,  

 som ændret ved lov nr. 362 af 2. juni 1997, § 10 i lov nr. 440 af 10. juni  

 1997, § 2 i lov nr. 977 af 17. december 1997, § 14 i lov nr. 980 af 17.  

 december 1997, § 2 i lov nr. 1106 af 29. december 1997, § 1 i lov nr. 131 af  

 25. februar 1998 og § 4 i lov nr. 133 af 25. februar 1998, foretages følgende  

 ændring:
 1. § 7 B, stk. 1, 1. pkt., affattes således:
 »Bestyrelser for fonde, der er skattepligtige efter  

 fondsbeskatningsloven eller pensionsafkastbeskatningsloven, skal hvert år til  

 brug for skatteligningen uden opfordring give de statslige told- og  

 skattemyndigheder oplysning om størrelsen af den samlede uddeling foretaget i  

 det foregående kalenderår.«.
§ 7 B.
Bestyrelser for fonde og foreninger, der er skattepligtige  

 efter fondsbeskatningsloven eller omfattet af realrentefgiftsloven, skal  

 hvert år til brug for skatteligningen uden opfordring give de statslige told-  

 og skattemyndigheder oplysning om størrelsen af den samlede uddeling  

 foretaget i det foregående kalenderår.
Oplysning skal endvidere gives om  

 uddelingens størrelse for hver enkelt modtager med angivelse af navn, adresse  

 og CPR-nr. eller SE-nr. samt eventuelle andre oplysninger, der er nødvendige  

 til identifikation af modtageren.
- - - § 7 I lov om skattemyndighedernes organisation og opgaver m.v.  

 (Skattestyrelsesloven), jf. lovbekendtgørelse nr. 174 af 19. marts 1998,  

 foretages følgende ændring:
 1. § 17, stk. 3, 1. pkt., ændres »§ 18, stk. 1 og 7,  

 og § 20, stk. 1, i realrenteafgiftsloven« til: »§ 27, stk. 1 og 7,  

 og § 29, stk. 1, i pensionsafkastbeskatningsloven«.
§ 17. - - - Stk. 3. Skatteministeren kan efter indstilling fra Ligningsrådet  

 bemyndige de statslige skattemyndigheder til at træffe afgørelser efter § 2,  

 stk. 1 og 3, i lov om ansættelse og opkrævning m.v. af skat ved  

 kulbrinteindvinding og § 18, stk. 1 og 7, og § 20, stk. 1, i  

 realrenteafgiftsloven og om ejendomsvurderinger efter § 19, stk. 1, 1. pkt.,  

 i skattestyrelsesloven.
Ligningsrådet bemyndiges til at henlægge kompetence  

 til at træffe afgørelser efter § 20 A til de statslige skattemyndigheder.  

 Skatteministeren kan fastsætte regler om adgangen til at klage over  

 afgørelser, der er udlagt efter 1. og 2. pkt.
- - - Efter 2. behandling den 24. juni 1998 § 1 I lov om beskatning af fonde og visse foreninger (fondsbeskatningsloven),  

 jf. lovbekendtgørelse nr. 813 af 26. oktober 1997, som ændret ved § 3 i lov  

 nr. 888 af 3. december 1997 og § 4 i lov nr. 1106 af 29. december 1997,  

 foretages følgende ændring:
 1. § 1, stk. 2, affattes således:
»Stk. 2. Skattepligten efter stk. 1, nr. 1, omfatter ikke  

 fonde omfattet af pensionsafkastbeskatningsloven.« § 2 I lov nr. 439 af 10. juni 1997 om skattemæssig behandling af gevinst og  

 tab på fordringer, gæld og finansielle kontrakter (kursgevinstloven)  

 foretages følgende ændringer:
 1. I § 8 ændres to steder »såfremt kreditor efter § 4,  

 stk. 1,» til: »såfremt kreditor efter § 4, stk. 1, eller efter  

 pensionsafkastbeskatningslovens § 2, stk. 3, nr. 10, eller § 9, stk.  

 3,».
 2. § 28, stk. 1, affattes således:
»Selskaber, der er omfattet af pensionsafkastbeskatningslovens § 1,  

 stk. 1, skal for indkomstårene 2000 og 2001 anvende opgørelsesprincipperne i  

 § 4, stk. 3 og 4, i realrenteafgiftsloven, jf. lovbekendtgørelse nr. 726 af  

 4. september 1995 med senere ændringer, ved opgørelsen af gevinst og tab på  

 fastforrentede fordringer.« § 3 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 776 af 22. august 1996,  

 som ændret ved § 14 i lov nr. 1219 af 27. december 1996, § 13 i lov nr. 803  

 af 24. oktober 1997, § 29 i lov nr. 1098 af 29. december 1997 og § 9 i lov  

 nr. 277 af 13. maj 1998, foretages følgende ændringer:
 1. § 11 A, stk. 3, 4. pkt., affattes således:
»Amortisationsrenten findes ved fra denne rentesats at fradrage  

 rentesatsen ganget med skattesatsen ifølge pensionsafkastbeskatningslovens §  

 2.« 2. I § 41, stk. 1, affattes indledningen således:
 »Overførsel af en hel ordning eller en delvis overførsel af en  

 forsikring eller en pensionsaftale eller lignende, der ikke var i kraft ved  

 udgangen af 1982, jf. § 7 i pensionsafkastbeskatningsloven, eller en  

 opsparingsordning, der ikke er omfattet af ovennævnte lovs § 7, stk. 7, til  

 en anden bestående eller nyoprettet ordning for samme person behandles ikke  

 som ud- og indbetaling, hvis overførslen sker:».
§ 4 Lov om en realrenteafgift af visse pensionskapitaler m.v., jf.  

 lovbekendtgørelse nr. 726 af 4. september 1995, ophæves.
§ 5 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 814 af 26. oktober 1997, som ændret ved § 1 i lov  

 nr. 888 af 3. december 1997, lov nr. 891 af 3. december 1997, § 3 i lov nr.  

 1106 af 29. december 1997 og § 2 i lov nr. 277 af 13. maj 1998, foretages  

 følgende ændring:
 1. I § 13 B, stk. 1, 1. pkt., ændres »jf.  

 realrenteafgiftslovens § 3, stk. 2, og stk. 3, nr. 8,» til: »jf.  

 pensionsafkastbeskatningslovens § 2, stk. 2, og stk. 3, nr. 8,».
§ 6 I skattekontrolloven, jf. lovbekendtgørelse nr. 142 af 18. februar 1997,  

 som ændret ved lov nr. 362 af 2. juni 1997, § 10 i lov nr. 440 af 10. juni  

 1997, § 2 i lov nr. 977 af 17. december 1997, § 24 i lov nr. 980 af 17.  

 december 1997, § 2 i lov nr. 1106 af 29. december 1997, § 1 i lov nr. 131 af  

 25. februar 1998 og § 4 i lov nr. 133 af 25. februar 1998, foretages følgende  

 ændring:
 1. § 7 B, stk. 1, 1. pkt., affattes således:
»Bestyrelser for fonde, der er skattepligtige efter  

 fondsbeskatningsloven eller pensionsafkastbeskatningsloven, skal hvert år til  

 brug for skatteligningen uden opfordring give de statslige told- og  

 skattemyndigheder oplysning om størrelsen af den samlede uddeling foretaget i  

 det foregående kalenderår.« § 7 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 174 af 19. marts 1998,  

 foretages følgende ændring:
 1. I § 17, stk. 3, 1. pkt., ændres »§ 18, stk. 1 og 7,  

 og § 20, stk. 1, i realrenteafgiftsloven« til: »§ 27, stk. 1 og 7,  

 og § 29, stk. 1, i pensionsafkastbeskatningsloven«.
§ 8 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 2000, jf. dog stk. 2. § 4  

 har virkning fra og med afgiftsåret 2000.
 Stk. 2. For selskaber, der anvender reglerne i  

 pensionsafkastbeskatningsloven fra og med indkomståret 1999, har loven  

 virkning fra og med indkomståret 1999.
 Stk. 3. Ophør af afgiftspligt efter realrenteafgiftsloven anses  

 ikke som afståelse.
 Stk. 4. Sager om afgift efter realrenteafgiftsloven vedrørende  

 afgiftsår til og med afgiftsåret 1999 behandles efter de hidtil gældende  

 regler i realrenteafgiftsloven, jf. lovbekendtgørelse nr. 726 af 4. september  

 1995 med senere ændringer.
