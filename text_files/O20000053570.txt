Resumé På baggrund af en offentlig debat i forbindelse med en overlæges  

 opsigelse af sin stilling på et hospital iværksatte ombudsmanden en egen  

 drift-undersøgelse.
Undersøgelsen tog udgangspunkt i hospitalsledelsens  

 håndtering af en kritik fra overlægen.
Ombudsmanden udtalte sig om ledelsens håndtering af kritikken og  

 om hospitalsdirektionens ændring af en stillingsbeskrivelse med henblik på  

 ansættelse af en overlæge på børneafdelingen.
Overlægen havde i første omgang  

 været med til at skrive denne stillingsbeskrivelse.
Endelig udtalte  

 ombudsmanden  

 sig om en afvisning fra den ansvarshavende redaktør på hospitalets  

 personaleblad  

 af at bringe et interview med overlægen.
Overlægen udtalte sig i interviewet  

 kritisk om forholdene på børneafdelingen. (J.nr. 1998-1013-815).
Optagelse af læserbrev i personaleblad  offentligt ansattes  

 ytringsfrihed.
Underretningspligt.
Principper for offentlig ledelse Jeg konstaterede at de hørte  

 myndigheder var enig i min udlægning af de overordnede principper i den  

 foreløbige redegørelse.
Tilbage stod min vurdering af tre eksempler på  

 ledelsens håndtering af As kritik i relation til det man overordnet  

 kunne  

 kalde principperne for god offentlig ledelse.
Min vurdering af de konkrete  

 episoder vandt (i større eller mindre omfang) ikke umiddelbart tilslutning  

 hos  

 de hørte myndigheder.
Jeg er opmærksom på at det kan skyldes at min  

 undersøgelse alene foregik på et skriftligt grundlag.
Som sagen var oplyst  

 for  

 mig, mener jeg dog fortsat ikke at ledelsens håndtering af disse episoder var  

 i  

 overensstemmelse med principperne for god offentlig ledelse.
Jeg havde fundet  

 det ønskeligt om situationerne havde været håndteret anderledes.
Først følger en oversigt over  

 sagens dokumenter.
Derefter en gengivelse af min foreløbige udtalelse af 31.  

 maj 1999 og myndighedernes og As bemærkninger hertil.
Til sidst min  

 endelige  

 udtalelse.
Sagens dokumenter I undersøgelsen indgik  

 udtalelser og bilag fra Amager Hospital (udtalelse af 17. april 1998),  

 Rigshospitalet  

 (udtalelse af 22. april 1998), B Hospital (udtalelse af 30. april 1998) og  

 H:S  

 Direktionen (udtalelse af 19. maj 1998). A kommenterede disse udtalelse og  

 skitserede sagsforløbet i breve med bilag af 31. juli 1998 og 27. august  

 1998.  

 B Hospital og H:S Direktionen kommenterede i breve af 30. september 1998 og  

 30.  

 oktober 1998 As udtalelser.
A kommenterede disse breve i brev af 1.  

 december  

 1998. Den 31. maj 1999 afgav jeg en foreløbig udtalelse på baggrund af det  

 indkomne materiale.
B Hospital, H:S Direktionen og Indenrigsministeriet  

 kommenterede den foreløbige redegørelse i breve af henholdsvis den 17. juni  

 1999, 6. juli 1999 og 15. september 1999. A kommenterede i brev af 18.  

 oktober  

 1999 min foreløbige redegørelse og myndighedernes udtalelser.
Ombudsmandens foreløbige redegørelse af 31. maj 1999 (A) blev den 1. maj 1992 ansat som ledende overlæge ved (B) Hospital.  

 Den 1. april 1997 frasagde han sig efter en sygdomsperiode sin funktion som  

 ledende overlæge og fortsatte herefter i en stilling som  

 almindelig overlæge.
Han indgik samtidig en aftale med hospitalet  

 hvorefter han efter behov kunne deltage i afdelingsmøder internt og i møder  

 med hospitalsdirektionen og H:S Direktionen. (A) opsagde sin stilling som  

 overlæge med virkning fra 1. januar 1999. I begrundelsen for opsigelsen  

 henviste han til den stadige prioritering af økonomi frem for patienterne og  

 den manglende opbakning og respekt fra ledelsens side af hans synspunkter og  

 deraf følgende utilstrækkelige ressourcetildeling.
 Efter en foreløbig gennemgang af sagen finder jeg anledning til at kommentere  

 følgende punkter:
Generelt om ledelsens håndtering af (A)s fremsættelse af kritik af  

 forholdene på børneafdelingen på (B) Hospital (A) har fremstillet  

 sagsforløbet i brev af 31. juli 1998, og heraf fremgår det at han ikke  

 udtalte  

 sin kritik til pressen før han havde søgt sin afsked på (B) Hospital.
Han  

 rejste i stedet sin kritik af ressourceforholdene på børneafdelingen på (B)  

 Hospital over for hospitalets direktion.
Som sagen er oplyst for mig, har (A)  

 ved adskillige møder mellem afdelingsledelsen og direktionen gjort opmærksom  

 på at der var ressourcemangel på børneafdelingen, og at situationen var  

 uholdbar idet der var 6-7 måneders ventetid på forundersøgelser og  

 efterundersøgelser,  

 og at han derfor ikke kunne garantere for patientsikkerheden for børnene.
Det  

 fremgår ikke af sagen hvorvidt (A) over for ledelsen udtalte at han anså  

 situationen som lægefagligt uforsvarlig.
På det foreliggende grundlag  

 lægger jeg imidlertid til grund at det i et vist omfang var tilfældet.
Jeg  

 henviser til det udkast til en artikel baseret på et interview med (A) til  

 personalebladet Pulsen, september 1997-udgaven som (A) modtog fra journalist  

 (C), og som han redigerede i.
Artiklen blev ikke bragt i denne form (dette  

 omtales  

 særskilt nedenfor i afsnittet Personalebladet Pulsen). I udkastet  

 til  

 artiklen var der bl.a. anført:
 Patientsikkerheden er truet.
 ...
-  

 	  

 Hospitalets ledelse  

 bliver vurderet på, om den er i stand til at overholde budgetterne.
Det  

 smitter  

 af, så det ikke længere er den faglige virksomhed, der er styrende, men  

 økonomien.
Det bør ændres.
-  

 	  

 På afdelingerne får vi  

 besked om at holde budgettet, og belønningen for at gøre det synes at være  

 besparelser.
Holder vi ikke budgettet, er det også galt.
Hvordan skal vi være  

 ansvarlige? Vi bliver presset længere og længere ud i at tage lægefagligt  

 ansvar for noget, som man får vanskeligere og vanskeligere ved at acceptere.  

 Det er nødvendigt at sige fra over for de bestandige besparelser, og som læge  

 og professor har jeg en særlig forpligtelse til at tage del i den  

 sundhedsfaglige  

 debat, når jeg har kendskab til forhold, der er sundhedsfagligt uforsvarlige.
 ...
De lægefaglige konsekvenser  

 af besparelserne synes ikke at blive bragt videre op i systemet af ledelsen,  

 og  

 derfor bliver det ikke gjort klart for politikere og befolkning, at man ikke  

 længere har den standard i sundhedssystemet, som man forestiller sig.
Måske  

 ønsker befolkningen ikke at betale mere til sundhedssystemet, men så må man  

 give den lejlighed til at overveje det.
Frustrationen forstærkes af,  

 at hospitalet har mistet specialer, og det er en alvorlig åreladning, som det  

 tager tid at overvinde.
Vi troede, at H:S-planen var lavet af faglige hensyn,  

 men det bliver stadig tydeligere, at det var af økonomiske grunde.
Fagligt  

 lyder det meget rigtigt, at man gerne vil centralisere for ikke at have  

 dobbeltfunktioner, men tilstrækkelige ressourcer er ikke fulgt med, når  

 specialerne  

 er flyttet.
Staten gav en milliard kr.  

 til H:S, da det blev dannet, og alligevel skal vi spare.
Et system, som i  

 forvejen skriger på ressourcerne, skærer man nu ned på.
Situationen er meget  

 alvorlig. Det er almindeligt antaget at  

 offentligt ansatte med særlig fagkundskab har både ret og pligt til at  

 reagere  

 over for eventuelle fagligt uforsvarlige forhold, se f.eks. s. 161ff i  

 Fagligt  

 etiske principper i offentlig administration, betænkning afgivet af DJØF's  

 fagligt-etiske arbejdsgruppe (1993). I betænkning om forholdet mellem  

 minister  

 og embedsmænd, betænkning nr. 1354, 1998, s. 21f, er embedsmændenes pligt til  

 at rådgive ministeren i faglige spørgsmål beskrevet som en pligt til af egen  

 drift at rådgive og informere ministeren sådan at ministeren modtager den  

 fornødne information og rådgivning om faktuelle og retlige spørgsmål i alle  

 sager der er væsentlige for ministeriets embedsførelse.
Endvidere er det  

 anført  

 at embedsmændene har pligt til at advare ministeren hvis denne er på vej til  

 at  

 træffe en ulovlig beslutning.
 Opstår en fagligt uforsvarlig  

 situation, antages det at den ansatte i almindelighed har pligt til at  

 orientere sin nærmeste foresatte om sin opfattelse, jf. f.eks. sagen der er  

 refereret i Folketingets Ombudsmands beretning for 1995, s. 422ff (særligt s.  

 431, 1. sp.).
Hvis den foresatte er  

 fagkyndig og efter eventuel fornøden undersøgelse vurderer at forholdene er  

 fagligt forsvarlige, har den ansatte i almindelighed pligt til at respektere  

 den foresattes afvisning af indsigelsen.
Kun i de særlige situationer hvor  

 den  

 ansatte vurderer at forholdene med sikkerhed er fagligt uforsvarlige, kan  

 der være en forpligtelse for den ansatte til yderligere at reagere over for  

 klart fagligt uforsvarlige forhold.
 Hvis den foresatte ikke kan  

 afvise at forholdene er eller kan være fagligt uforsvarlige og den foresatte  

 ikke selv er i stand til at afhjælpe forholdene, har den foresatte pligt til  

 at  

 orientere sine nærmeste foresatte, det vil sige forelægge sagen  

 opad i  

 systemet.
Underretningspligten gælder  

 også i tilfælde hvor en efterkommelse af en given ordre er uforenelig med  

 opretholdelse af fagligt forsvarlige forhold.
Eksempelvis kan et  

 administrativt  

 fastlagt budget være udtryk for en ordre af denne karakter i det omfang  

 budgettets overholdelse skaber fagligt uforsvarlige forhold.
Det samme gælder  

 generelle eller konkrete ordrer om overholdelse af et sådant budget.
En sådan  

 ordre kan sidestilles med en ulovlig tjenestebefaling.
I beretningen og  

 indstillingen i den tjenstlige undersøgelse i Tamilsagen, afgivet den 14.  

 november 1995, udtalte forhørsledelsen om tjenestemændenes pligt til at  

 underrette den overordnede i tilfælde af ulovlige tjenestebefalinger bl.a.  

 (s.  

 53f):
Forhørsledelsen finder det  

 ubetænkeligt at lægge til grund, at der også af tjenesteforholdet følger en  

 videregående forpligtelse til at underrette den overordnede om en ordres  

 ulovlighed og begrundelsen herfor.
Dette må i hvert fald gælde for  

 tjenestemænd, der har det som en central arbejdsfunktion at være rådgiver for  

 den overordnede, som f.eks. ledende embedsmænd i et ministerium.  

 Underretningspligten  

 følger her af rådgiverrollen.
I disse tilfælde  og muligt generelt,  

 idet en  

 underretningspligt ikke indebærer nogen konflikt med lydighedspligten   

 er  

 underretningspligten formentlig ikke begrænset til tilfælde af klar  

 ulovlighed,  

 men gælder alle tilfælde af ulovlighed. Lægeligt uforsvarlige forhold  

 på et hospital kan medføre erstatningsansvar.
Jeg henviser til Højesterets  

 dom  

 af 19. marts 1985 om den manglende opvågningsstue på Odder Sygehus, optrykt i  

 Ugeskrift for Retsvæsen i 1985, s. 368ff.
Det fremgår forudsætningsvis af  

 dommens præmisser at hvis sygehusets indretning eller organisation havde  

 været  

 uforsvarlig, ville det have været ansvarspådragende.
Om grænsen til det  

 lægeligt uforsvarlige er der i kommentaren til dommen af Niels Pontoppidan,  

 Ugeskrift  

 for Retsvæsen 1985, afdeling B, side 248ff (s. 250) anført:
 ...
Det må derfor inden for ret  

 vide rammer  på det foreliggende område afgrænset af det lægeligt  

 forsvarlige  

  tilkomme de politiske instanser at fastlægge standarden, og man fandt  

 ikke,  

 at det kan være domstolenes opgave gennem tilkendegivelse af erstatning at  

 gribe korrigerende ind over det serviceniveau, som er et resultat af de  

 politiske organers beslutninger.
En sådan korrektion ville også støde på det  

 problem, at man i de enkeltsager, der bliver forelagt domstolene, vanskeligt  

 vil kunne tilvejebringe fyldestgørende oplysninger om de økonomiske  

 konsekvenser for det offentlige af en selvstændig normdannelse fra  

 domstolenes  

 side.
Mod de anførte synspunkter  

 kan det indvendes, at domstolene ved på det foreliggende område at trække  

 grænsen ved, hvad der kan anses for det lægeligt forsvarlige, ikke løser  

 problemerne, men snarere skubber dem foran sig, dels fordi der kan være  

 forskellige meninger herom  jfr. at lægeforeningens responsumudvalg i  

 den  

 foreliggende sag mente ét og Retslægerådet noget andet  dels og navnlig  

 fordi  

 den lægelige vurdering af, hvad der skal anses for forsvarligt, ikke, når det  

 drejer sig om et ressource- og prioriteringsspørgsmål, kan være udtryk for et  

 rent sagligt skøn.
Hertil må bemærkes, at domstolene heller ikke på dette  

 område er bundet af det lægelige skøn, og at de påpegede vanskeligheder ikke  

 ændrer ved det grundsynspunkt, at domstolene bør være tilbageholdende med at  

 gribe ind på områder, som er så klart politisk prægede som det foreliggende.
... I forhold til de involverede  

 personer og myndigheder i den foreliggende sag indebærer de omtalte  

 retningslinjer vedrørende fagligt uforsvarlige forhold en underretningspligt  

 som nedenfor beskrevet.
Det fremgår af lov nr. 1132  

 af 21. december 1994 med senere ændring om Hovedstadens Sygehusfællesskab at  

 fællesskabet ledes af en bestyrelse der har det overordnede ansvar for  

 sygehusfællesskabet.
Bestyrelsen består af 15 medlemmer.
Københavns og  

 Frederiksberg  

 kommunalbestyrelser udpeger henholdsvis 7 og 2 medlemmer, og  

 sundhedsministeren  

 udpeger 6 medlemmer, jf. § 9. Bestyrelsen ansætter en direktion som varetager  

 den daglige administrative og økonomiske ledelse inden for rammer der  

 fastlægges af bestyrelsen.
Bestyrelsen vedtager  

 sygehusfællesskabets budget.
Budgettet skal undergives to behandlinger.  

 Imellem  

 de to behandlinger skal budgettet sendes til Københavns og Frederiksberg  

 kommunalbestyrelser og til sundhedsministeren, jf. § 9.
 Om budgettets  

 detaljeringsgrad fremgår det at bestyrelsen ved den endelige vedtagelse af  

 årsbudgettet skal tage bevillingsmæssig stilling til budgettets driftsposter  

 specificeret på institutionsniveau, jf. § 20, stk. 2, i vedtægten for H:S som  

 blev godkendt af Indenrigsministeriet den 1. december 1995. Det fremgår dog  

 af  

 § 20, stk. 7, at der i budgetforslaget kan fastlægges en bemyndigelse til  

 direktionen til at foretage budgetomplaceringer mellem institutioner og  

 budgetfunktioner inden for nettorammen i løbet af budgetåret med henblik på  

 at  

 sikre en samlet budgetoverholdelse.
 Jeg har nedenfor lagt til  

 grund at H:S Direktionen har en vis kompetence til budgetomplaceringer, samt  

 at direktionerne på de enkelte hospitaler i et vist omfang kan prioritere  

 driftsmidlerne inden for institutionen.
 Det fremgår endvidere at  

 indenrigsministeren fører tilsyn med sygehusfællesskabet, og at visse  

 bestemmelser  

 i lov om kommunernes styrelse finder anvendelse, jf. § 6, stk. 1, og § 16 i  

 lov  

 om Hovedstadens Sygehusfællesskab.
 Det fremgår af  

 Ledelsesregelsæt for hospitalerne i Hovedstadens  

 Sygehusfællesskab der blev  

 vedtaget den 6. marts 1996, at hvert enkelt hospital i sygehusfællesskabet  

 har  

 sin egen direktion.
Jeg har lagt til grund at  

 direktionen på (B) Hospital består af en hospitalsdirektør som har den  

 overordnede ledelse af hospitalsdirektionens arbejde, og som er ansvarlig for  

 hospitalets samlede virksomhed over for H:S Direktionen.
Direktionen på (B)  

 Hospital består derudover af en lægelig direktør og en sygeplejedirektør.
Endvidere fremgår det af  

 ledelsesreglerne at afdelingsledelsen på en hospitalsafdeling normalt består  

 af en ledende overlæge og en ledende oversygeplejerske.
Afdelingsledelsen har  

 i fællesskab over for hospitalsdirektionen ansvaret for afdelingens samlede  

 virksomhed.
Hospitalsdirektionen fastsætter nærmere retningslinjer for  

 afdelingsledelsens  

 arbejde og sammensætning.
Hvis en læge finder at forholdene  

 på en afdeling er lægeligt uforsvarlige, har han pligt til at underrette sin  

 foresatte, dvs. den ledende overlæge.
Kan den ledende overlæge ikke afhjælpe  

 forholdene, har overlægen ligeledes pligt til at underrette opad i systemet  

 til  

 hospitalets direktion hvis han er enig i at forholdene er lægeligt  

 uforsvarlige.
Direktionen må i det omfang  

 den lægelige direktør vurderer at der er tale om lægeligt uforsvarlige  

 forhold,  

 omprioritere inden for rammerne af hospitalets budget medmindre det så ville  

 medføre lægeligt uforsvarlige situationer på andre afdelinger.
Hvis  

 direktionen ikke er i stand til at omprioritere uden at skabe lægeligt  

 uforsvarlige  

 forhold på andre afdelinger, er direktionen forpligtet til at gå videre til  

 H:S Direktionen.
 H:S Direktionen er herefter  

 forpligtet til at underrette H:S Bestyrelsen hvis direktionen ikke inden for  

 det samlede budget kan omprioritere så den lægeligt uforsvarlige situation  

 bliver afhjulpet.
 I den konkrete sag gjorde (A)  

 som ledende overlæge direktionen på (B) Hospital opmærksom på at forholdene  

 på  

 børneafdelingen efter hans mening var lægeligt uforsvarlige.
 Jeg har forstået at den  

 lægelige direktør på (B) Hospital ikke fandt at forholdene på børneafdelingen  

 var lægeligt uforsvarlige, og direktionen fandt derfor ikke anledning til at  

 omfordele ressourcer eller at underrette videre op i systemet. (A) har  

 begrundet sin fratræden med at direktionen ikke var enig i hans  

 synspunkter.
En kontrol af de lægefaglige  

 vurderinger kræver en fagkundskab som ombudsmanden ikke har.
Jeg kan derfor  

 ikke gå ind i vurderingen af om forholdene på børneafdelingen var lægeligt  

 uforsvarlige.
Som følge heraf kan jeg heller ikke kritisere at direktionen  

 ikke  

 fandt der var grundlag for at give yderligere ressourcer eller underrette H:S  

 Direktionen.
I det omfang en læge påpeger  

 lægeligt uforsvarlige forhold, kan udtalelserne isoleret set ikke mødes med  

 negative personaleretlige konsekvenser.
Det gælder selv om den overordnede  

 ikke er enig i den ansattes fagkyndige vurdering af at forholdene er lægeligt  

 uforsvarlige.
Jeg henviser til den ovenfor nævnte dom og kommentar i  

 Ugeskrift  

 for Retsvæsen, 1985, s. 363f, og afdeling B, s. 250, hvorefter der kan være  

 forskellige fagkyndige meninger om hvad der er lægeligt uforsvarligt.
Den  

 endelige afgørelse heraf hører under domstolene.
 I det følgende gennemgås tre  

 eksempler på ledelsens håndtering af (A)s kritik:
Dialogmødet den 20. maj 1997 (A)s fremstilling giver  

 flere gange indtryk af at han har opfattet ledelsens reaktioner på hans  

 ytringer  

 som trusler om at han kunne risikere at blive afskediget hvis han fremsatte  

 yderligere kritik eller eventuelt gik videre med kritikken. (A) har bl.a. i  

 brev af 31. juli 1998 beskrevet et dialogmøde mellem direktionen på (B)  

 Hospital og alle afdelingsledelserne.
Han anførte:
5. Den 20.5.97 afholdtes det  

 månedlige såkaldte dialogmøde mellem Hospitalsdirektionen og alle  

 afdelingsledelserne på (B) Hospital.
Jeg spurgte her, hvordan Direktionen  

 egentlig havde det med, at 'H:S Direktion og politikerne hele tiden meldte  

 ud,  

 at alting gik pragtfuldt, når vi allesammen vidste, at det ikke passede'  

  et  

 spørgsmål som klart også angik de øvrige forsamlede i alt 40‑50  

 overlæger  

 og oversygeplejersker.
Hospitalsdirektør (D) svarede, at 'det havde han det  

 udmærket med'. Jeg måtte svare, at det havde jeg det bestemt ikke, idet  

 forholdene jo gik ud over patienterne med bl.a. 6-7 måneders ventetid for  

 elektive indlæggelser og forambulante undersøgelser på børneafdelingen'. Det  

 havde (D) 'det fortsat udmærket med', og han tilføjede, at 'ellers skulle han  

 jo ikke have søgt en sådan stilling' [som hospitalsdirektør; min tilføjelse].  

 Da jeg svarede, at 'jeg fortsat fandt, at forholdene var meget forkerte',  

 svarede  

 han, at 'dette var et eksistentialistisk problem  og hvis man var  

 utilfreds  

 med forholdene, så havde man som tjenestemand 3 måneders opsigelse!'. Denne  

 bemærkning blev smældet direkte ud i plenum med alle afdelingsledelserne.
Der  

 var ikke en af de øvrige mødedeltagere, hverken fra Direktionen eller  

 afdelingsledelserne, som sagde noget! Konklusion:
Jeg må klart se denne hændelse som en yderst arrogant og brutal  

 afvisning af, hvad jeg opfatter som et essentielt problem for min og de  

 øvrige  

 afdelinger  og desuden indeholder udtalelsen jo en klar trussel på min  

 stilling! H:S (B) Hospital,  

 Hospitalsdirektion, har i brev af 30. september 1998 om dette møde anført:
 ...
 (A) karakteriserer  

 hospitalsdirektørens afsluttende bemærkning som en 'yderst arrogant og brutal  

 afvisning', og anfører, at udtalelsen indeholder en trussel på (A)s  

 stilling.
 Hospitalsdirektionen må  

 selvsagt afvise dette.
At (A) finder udtalelserne  

 arrogante og brutale er vanskeligt at argumentere imod al den stund, han  

 givetvis har opfattet dem som sådanne.
Omvendt er denne sags kerne næppe en  

 bedømmelse af hospitalsdirektørens retoriske og ledelsesmæssige håndtering af  

 en situation, hvor en enkeltperson i et stort ledelsesforum, og hvor der er  

 afsat begrænset tid, fortsætter med en række mere eller mindre konkrete  

 betragtninger over de urimelige vilkår i det danske sundhedsvæsen.
Set fra  

 hospitalsdirektørens side var der derfor blot tale om at afslutte den  

 generelle  

 diskussion for at vende tilbage til de mere konkrete driftsmæssige emner, der  

 er mødernes formål.
At udtalelserne skulle være  

 udtryk for en trussel på (A)s stilling må ligeledes afvises.
Det  

 fremgår klart  

 af sammenhængen, at hospitalsdirektøren henviser til en situation, hvor en  

 embedsmand selv ønsker at opsige sin stilling.
Udtalelsen er således blot en  

 henvisning til generelle vilkår der gælder på arbejdsmarkedet: at hvis man  

 som  

 ansat er utilfreds med sine arbejdsvilkår er en af flere muligheder at søge  

 anden beskæftigelse. Direktionen har ikke bestridt  

 den af (A) anførte faktiske meningsudveksling på mødet, men udtalt at  

 direktionen  

 opfatter den på en anden måde.
 Som anført af direktionen,  

 hvilket tillige fremgår af den refererede ordveksling, var der ikke tale om  

 at  

 man truede (A) med fyring, men at man henviste ham til at sige op hvis han  

 var  

 utilfreds med forholdene.
 Det fremgår af vedtægten for  

 Hovedstadens Sygehusfællesskab at bestyrelsen skal sikre personalets aktive  

 inddragelse i beslutninger om fællesskabets drift og udvikling, jf. § 9.  

 Vedtægten er udstedt i medfør af lov om Hovedstadens Sygehusfællesskab, § 11.  

 I  

 forarbejderne til denne bestemmelse er det anført at bestyrelsen vil blive  

 pålagt at sikre personalets aktive inddragelse i beslutninger om  

 sygehusfællesskabets drift og udvikling (Folketingstidende 1994-95, tillæg A,  

 sp. 276).
I betænkningen afgivet af  

 DJØF's fagligt etiske arbejdsgruppe, september 1993, om fagligt-etiske  

 principper skriver arbejdsgruppen at de høringer som gruppen har foretaget,  

 har  

 vist at større åbenhed kan være et middel til at reducere antallet af etiske  

 problemer.
Større åbenhed er både forvaltningens åbenhed over for omverdenen  

 og  

 den interne åbenhed som navnlig består i at alle i vedkommende  

 forvaltningsenhed fra top til bund drøfter enhedens problemer med hinanden,  

 herunder etiske problemer, og med gensidig respekt for synspunkters  

 forskellighed, jf. s. 90 og s. 184ff.
(B) Hospital har endvidere  

 selv beskrevet de månedlige dialogmøder som et af de fora hvor der var  

 mulighed for at udveksle information.
I brev af 30. april 1998 til H:S  

 Direktionen oplyste (B) Hospital bl.a.:
Endelig kan nævnes, at  

 hospitalsdirektionen fast en gang om måneden afholder et møde af en times  

 varighed med samtlige afdelingsledelser. (A) har deltaget i en række af disse  

 møder, hvilket understreger, at (A) har været accepteret som en del af  

 hospitalets ledelsesforum med de muligheder for udveksling af generel  

 information om hospitalet og dets afdelinger dette indebærer. Jeg henviser endvidere til at  

 H:S Direktionen i brev af 19. maj 1998 til mig kort har redegjort for de  

 interne fora der er eller påtænkes oprettet inden for sygehusfællesskabet med  

 henblik på at medarbejdernes synspunkter kan komme frem.
Endvidere er der  

 bl.a. vedlagt en kopi af den overordnede personalepolitik fra maj 1997 hvoraf  

 det bl.a. fremgår at de ansatte i deres daglige arbejdsopgaver skal  

 have  

 ansvar for og indflydelse på de opgaver de udfører, at deres  

 indsats og  

 funktion skal værdsættes, at de ansatte skal opleve interesse  

 for, hvad de  

 som enkeltpersoner giver udtryk for om forholdene på arbejdspladsen, og  

 at de  

 inddrages i omstruktureringer', og at lederne til gengæld, skal  

 skabe et  

 miljø hvor idéer om forbedringer kan drøftes fordomsfrit og  

 involvere personalet  

 i økonomiske og personalemæssige beslutninger og om den overordnede linje for  

 udviklingen af H:S.
 Retningslinierne om intern  

 åbenhed og medinddragelse som fremgår af vedtægten, betænkningen og H:S'  

 overordnede personalepolitik, kan ses som et udslag af almindelige principper  

 for god offentlig ledelse.
Personalets aktive  

 inddragelse kan tillige ses som et udslag af officialprincippet.
H:S er en  

 del  

 af den offentlige forvaltning og skal som andre offentlige myndigheder bygge  

 sine beslutninger og faktisk forvaltning på saglighed.
Saglighed forudsætter  

 at myndighederne er i besiddelse af et tilstrækkeligt oplysningsgrundlag.  

 For den offentlige forvaltning gælder der et official- eller  

 undersøgelsesprincip  

 hvorefter myndighederne har ansvaret for at der som grundlag for beslutninger  

 foreligger de nødvendige oplysninger.
For at kunne træffe saglige afgørelser  

 om  

 prioritering af ressourcer mellem en eller flere afdelinger eller et eller  

 flere hospitaler må ledelsen nødvendigvis have informationer om de enkelte  

 afdelinger.
 En henvisning til, som det  

 skete på dialogmødet den 20. maj 1997, at man hvis man er utilfreds med sine  

 arbejdsvilkår kan søge et andet job, er naturligvis en korrekt oplysning, men  

 det fremmer sandsynligvis ikke den interne åbenhed og harmonerer  

 efter min  

 opfattelse ikke med den beskrevne pligt til at inddrage medarbejderne i  

 beslutningerne om driften.
Stillingsopslaget Jeg har lagt til grund at  

 direktionen på (B) Hospital ikke orienterede (A) om ændringen af  

 stillingsopslaget  

 inden stillingsopslaget vedrørende en overlægestilling på børneafdelingen  

 blev slået op.
Jeg henviser til (A)s brev til mig af 31. juli 1998,  

 punkt  

 10-11, hvor følgende blev anført:
 10. Omkring september 97  

 meddelte (E), at vi nu kunne få omnormeret (men ikke nynormeret) en  

 afdelingslægestilling til en overlægestilling med særlige interesseområder  

 inden for gastroenterologi (mavetarmsygdomme) og infektionssygdomme.  

 Stillingsbeskrivelsen blev udfærdiget næsten identisk med den første  

 stillingsbeskrivelse  

 fra efteråret 1994  og vi troede alle, at nu var vi i hvert fald kommet  

 så  

 langt.
11. Men ca. 1 måned senere  

 primo oktober 97 meddelte sundhedsfaglig direktør (F) imidlertid (E), at  

 stillingsbeskrivelsen skulle ændres, idet den ikke specifikt måtte omtale  

 gastroenterologi som særligt interesseområde for de potentielle ansøgere, da  

 man ikke ønskede at styrke dette område.
Betegnelsen infektionssygdomme måtte  

 derimod gerne bibeholdes.
I stedet for gastroenterologi skulle der stå: 'Et  

 af  

 afdelingens andre ekspertområder'. (E) meddelte dette videre til den ledende  

 overlæge (G) medio uge 41 1997, og den nye stillingsbeskrivelse blev  

 udfærdiget som ønsket af H:S Direktion.
Det helt utilstedelige i denne sammenhæng var blot, at jeg overhovedet  

 ikke blev inddraget i disse drøftelser på noget tidspunkt  endsige bare  

 orienteret om problemerne!  

  

  og dette selv om jeg i al beskedenhed har  

 startet den pædiatriske gastroenterologi herhjemme i 1972 og har varetaget  

 lands‑landsdelsfunktionen i specialet siden 1977. Først  

  

 tilfældigt,  

  

 1½ uge efter at papirerne på  

 ny var afsendt, fik jeg kendskab til hændelsesforløbet! Da jeg ikke kunne få en tilfredsstillende  

 forklaring fra nogen af de involverede parter på Hvidovre Hospital om det  

 skete, henvendte jeg mig telefonisk til (F). Hun forklarede, at årsagen til  

 ændringen i stillingsbeskrivelsen var den, at det gastroenterologiske  

 ekspertområde var for lille til at skulle have 2 overlæger.
Jeg måtte klart  

 erklære  

 mig uenig heri  specialet er i vækst (vi indtjener bl.a. langt over 1  

 mill.  

 kr. årligt til H:S på den gastroenterologiske lands‑landsdelsfunktion)  

   

 og desuden var jeg udover at være ansvarlig for gastroenterologien jo også  

 professor  

 i mit fag  ligesom afdelingen jo var klart underbemandet.
Endelig  

 kræver en  

 lands‑landsdelsfunktion jo altid mindst 2 seniore læger for at kunne  

 fungere tilfredsstillende året rundt.
Sidstnævnte erklærede (F) sig enig i,  

 men  

 sagen var den, at der også skulle spares overlægestillinger i 1998! I øvrigt  

 henviste hun mig til (E), som havde accepteret ændringerne.
 ...
 Hospitalsdirektionen forstår ikke, at 'jeg føler ovennævnte hændelsesforløb  

 som en mangel på opbakning og naturlig respekt fra ledelsens side og står  

 uforstående over for den fremførte kritik'. Men netop i denne manglende  

 forståelse har vi forklaringen på min opsigelse.
Jeg kan ganske enkelt ikke efter hele dette forløb vedblive med at være  

 loyal over for både patienterne og systemet, når systemet ikke længere er  

 loyal  

 over for patienterne. (B) Hospital har i brev af  

 30. september 1998 anført at det ikke har noget med ytringsfrihed at gøre,  

 men  

 at det blot var udøvelse af H:S direktionens legitime ledelsesret.
Jeg er enig i at det ligger  

 inden for ledelsesretten  i det omfang det er lægeligt forsvarligt  

  at beslutte  

 hvilke læger og med hvilke specialer der skal ansættes.
Men det havde efter  

 min  

 opfattelse været bedst stemmende med principperne for god offentlig ledelse,  

 som bl.a. fremgår af vedtægten, betænkningen og H:S' overordnede  

 personalepolitik,  

 hvis (A) af ledelsen på (B) Hospital var blevet inddraget i  

 beslutningsprocessen  

 forud for ændringen af stillingsopslaget.
Personalebladet Pulsen (B) Hospital har et  

 personaleblad som hedder Pulsen.
Hospitalsdirektør (D) er ansvarshavende  

 redaktør  

 på bladet.
 Professor, dr.med. (H),  

 Reumatologisk Afdeling, og (A), Børneafdelingen, blev i sommeren 1997  

 interviewet af Pulsens journalist (C) med henblik på at der skulle bringes et  

 dobbeltinterview under overskriften Debat om (B) Hospitals  

 fremtid i  

 september-nummeret.
(A) modtog og rettede (C)s  

 udfærdigede oplæg til hans del af artiklen.
Dele af artiklen er gengivet  

 ovenfor. (A)s del af artiklen blev imidlertid ikke bragt i september  

 1997-nummeret.
Den anden halvdel af interviewet hvor (H) havde udtalt sig i  

 positive vendinger om hospitalets forhold, blev bragt i september-nummeret.
 Hospitalsdirektør og  

 ansvarshavende redaktør (D) begrundede afvisningen af (A)s partsindlæg'  

 med  

 følgende i brev af 3. september 1997 til (A):
Delvist af pladsmæssige  

 årsager har vi undladt at bringe vedlagte artikel om 'ventetider i  

 Børneafdelingen'  

 i dette nummer af Pulsen.
Når det lige nøjagtigt var denne artikel vi valgte  

 at  

 undlade, skyldes det, at billedet af Børneafdelingen, som det fremgår af  

 artiklen, er meget negativt.
Der er ingen tvivl om, at Børneafdelingens  

 situation har været anstrengt, samt at ventetidsproblemet er alvorligt.  

 Imidlertid vil det, både for børneafdelingen og for hospitalet som sådant,  

 være bedre med et mere nuanceret billede.
Jeg vil derfor foreslå, at  

 der laves en række artikler om Børneafdelingen, og at disse bringes samtidig  

 med artiklen om ventetiderne.
Artiklerne kunne omhandle nye tiltag   

 f.eks.  

 planer om en ny modtagelse, faglig udviklingsforhold, projektet om  

 elektronisk  

 patientjournal m.v.
(C) fra Pulsen vil kontakte  

 jer om ovenstående i den nærmeste fremtid. Artiklen blev i en noget  

 redigeret form bragt i december-nummeret.
Journalist (C) skrev i et brev af  

 9.  

 december 1997 til (A) bl.a.:
Bladet er 'på gaden' i dag,  

 og jeg synes, at artiklerne om børneafdelingen er blevet et velunderbygget  

 kritisk indslag i personalebladet.
Fra en journalistisk synsvinkel er den  

 bedre  

 end den oprindelige artikel, netop fordi argumenterne er blevet underbygget  

 med dokumentation.
I forhold til, hvad  

 almindeligvis accepteres i personaleblade, er det udtryk for vide grænser  

   

 efter min bedste overbevisning.
Derfor er jeg godt tilfreds med resultatet,  

 og  

 det håber jeg også, at du er. (A) har i brev af 27. august  

 1998 til mig om den senere artikel udtalt:
Her berøres godt nok flere  

 dele af problemerne, men alligevel fremgår det klart  især gennem den  

 måde,  

 hvorpå disse omtales  at de søges nedtonet ved at fortynde  

 min del af  

 kritikken.
Jf. her specielt den manglende omtale af min i det oprindelige  

 oplæg  

 fremsatte kommentar om, at 'de lægelige konsekvenser af besparelserne synes  

 ikke at blive bragt videre op i systemet, og derfor bliver det ikke gjort  

 klart  

 for politikere og befolkningen, at man ikke længere har den standard i  

 sundhedssystemet,  

 som man forestiller sig.
Måske ønsker befolkningen ikke at betale mere til  

 sundhedssystemet, men så må man give den lejlighed til selv at overveje  

 dette. Ligeledes er følgende sætning  

 fra første udkast udeladt: 'Vi troede, at H:S planen var lavet af faglige  

 hensyn, men det bliver stadigt tydeligere, at det var af økonomiske grunde.  

 Fagligt lyder det meget rigtigt, at man gerne vil centralisere for ikke at  

 have  

 dobbeltfunktioner, men tilstrækkelige ressourcer er ikke fulgt med, når  

 specialerne er flyttet.
Staten gav 1 milliard kroner til H:S, det blev  

 dannet,  

 og alligevel skal vi spare.
Et system, som i forvejen skriger på ressourcer,  

 skærer man nu ned på.
Situationen er meget alvorlig. ...
(C) synes åbenbart tilfreds  

 ud fra de givne vilkår  men efter min mening er disse vilkår klart  

 begrænsende  

 i forhold til ytringsfriheden  eller med andre ord et udtryk for  

 censur. (B) hospital har i brev til  

 mig af 30. september 1998 kommenteret forløbet således :
 ...
 Hospitalsdirektionen er enig  

 i forløbet som det er beskrevet, men må på det bestemteste afvise, at der  

 skulle være udøvet eller forsøgt udøvet nogen form for begrænsning i  

 ytringsfriheden/censur.
 Alene det forhold, at sagen  

 blev fulgt op og rent faktisk resulterede i flere artikler i Pulsen'  

 viser,  

 at der ikke har været gjort forsøg på at begrænse (A)s adgang til  

 offentligt  

 at ytre sin utilfredshed med de givne forhold.
Hospitalsdirektionen må da  

 også henvise til, at den resulterende artikel  ud over at ændre  

 karakter fra  

 et partsindlæg til en mere nuanceret beskrivelse  indeholder betydeligt  

 kritiske bemærkninger.
At formuleringer m.v. er udeladt skyldes således alene  

 en journalistisk redigering. Grundlovens § 77 har følgende  

 ordlyd:
Enhver er berettiget til på  

 tryk, i skrift og tale at offentliggøre sine tanker, dog under ansvar for  

 domstolene.
Censur og andre forebyggende forholdsregler kan ingensinde påny  

 indføres. Grundlovens § 77 giver ikke  

 ret til at man kan kræve sine tanker offentliggjort i (andres) tidsskrifter  

 eller blade.
Jeg henviser til Alf Ross, Dansk Statsforfatningsret (1980) s.  

 707, og Max Sørensen, Statsforfatningsret (1973) s. 372f, og Betænkning nr.  

 1029 om dansk mediepolitik, 1985, s. 213f.
Den europæiske menneskerettighedskonventions  

 artikel 10 hjemler heller ikke en ret til at få indlæg optaget i dagspressen  

 mv., jf.
Peer Lorenzen mfl., Den Europæiske Menneskerettighedskonvention med  

 kommentarer (1994), s. 263.
 Det er den ansvarshavende  

 redaktør for et blad der bestemmer om en artikel skal bringes eller ej, jf.  

 medieansvarslovens § 3, stk. 2.
Selv om vurderingen af  

 hvorvidt en artikel skal bringes eller ej og i hvilken form, tilkommer den  

 ansvarshavende redaktør, er redaktørens vurdering ikke fri når der er tale om  

 et blad for en offentlig institution der er finansieret af det offentlige og  

 med en offentligt ansat redaktør.
Vurderingen skal bygge på saglige grunde.
Et sagligt hensyn er  

 naturligvis at redaktøren ikke vil bringe noget hvor vedkommende  

 efterfølgende  

 kan blive strafansvarlig efter f.eks. injuriereglerne i straffeloven.
Desuden  

 må det være sagligt at afslå en artikel hvis den ansatte i artiklen går ud  

 over  

 grænserne for offentligt ansattes ytringsfrihed, eller hvis ledelsen kunne  

 forbyde uddeling af skrifter med samme indhold, se nærmere nedenfor.  

 Derudover  

 kan der bl.a. være journalistiske hensyn og pladshensyn.
Et hensyn der skal  

 indgå i vurderingen af om artiklen skal optages og med høj prioritet, er  

 hensynet  

 til ytringsfriheden.
 Jeg henviser til udtalelserne  

 i Folketingets Ombudsmands beretninger for 1976, s. 206ff*, 1977, s. 435ff*,  

 1983, s. 101ff *og s. 248ff*, og 1988, s. 121ff*, hvor det er lagt til grund  

 at  

 der for områder der er omfattet af grundlovens frihedsrettigheder, gælder  

 en pligt for forvaltningsmyndighederne til ved udøvelsen af en skønsmæssig  

 beføjelse (positivt) at tage hensyn til borgernes udøvelse af disse friheder  

 og  

 i videst mulig udstrækning undgå at lægge hindringer i vejen for friheden.  

 Desuden henvises til Bent Christensen, Forvaltningsret  Opgaver   

 Hjemmel   

 Organisation, 2. udgave (1997) s. 161, og Forvaltningsret, Almindelige Emner,  

 3. udgave (1997) ved Jens Garde mfl., s. 215.
Hertil kommer at forventningen  

 til et personaleblad almindeligvis er at forhold der er relevante for  

 arbejdspladsen, kan komme til udtryk  også set fra den enkelte  

 medarbejders  

 synsvinkel.
Det må have som konsekvens at redaktionen af personalebladet  

 tilstræber  

 at indlæggene repræsenterer de forskellige synspunkter der måtte være.
Dette  

 må navnlig gælde hvis medarbejderne ønsker at give udtryk for alvorlige  

 etiske  

 problemer i forbindelse med deres arbejde.
Grænser for offentligt ansattes ytringsfrihed Offentligt ansatte har som  

 udgangspunkt ret til ytringsfrihed i samme omfang som privatpersoner når den  

 ansatte udtaler sig på egne vegne.
Det generelle spørgsmål om offentligt  

 ansattes ytringsfrihed har jeg tidligere haft lejlighed til at behandle i en  

 sag der er gengivet i Folketingets Ombudsmands beretning, 1987, s. 237*. Som  

 nævnt på dette sted er udgangspunktet at offentligt ansatte har ganske samme  

 frihed som andre til at deltage i den offentlige debat.
Som det videre  

 nævnes,  

 er det dog antaget at hensynet til offentlige myndigheders interne  

 beslutningsproces  

 og funktionsevne i  

  

 særlige  

  

 tilfælde  

 kan føre til en begrænsning af de ansattes ytringsfrihed.
Det er næppe muligt  

 at give en fuldstændig beskrivelse af hvornår, i hvilket omfang og for hvilke  

 ansatte sådanne særlige begrænsninger gælder.
Men jeg anførte følgende  

 hovedsynspunkter:
Begrænsningerne omfatter alene udtalelser vedrørende  

 sager inden for de pågældendes eget arbejdsområde.
Offentligt ansatte har  

 samme  

 frihed som andre borgere til at udtale sig om sager på forvaltningsområder,  

 som de ikke har berøring med i deres daglige arbejde.
Ved udtalelse inden for eget arbejdsområde er det af  

 betydning, om den pågældende som led i sit arbejde har været (eller er)  

 aktivt  

 medvirkende i myndighedens beslutningsproces.
Begrænsningerne vil i  

 almindelighed ikke omfatte ansatte med en funktion, der ligger fjernt fra de  

 politiske eller administrative beslutningstagere.
Det spiller en rolle, om udtalelserne fremsættes før  

 eller efter, at en beslutning er truffet.
Adgangen til at udtale sig, inden  

 en  

 sag er afgjort, kan  af hensyn til beskyttelse af den interne  

 beslutningsproces  

  være noget snævrere end adgangen til at udtale sig senere.
 Det ligger efter praksis fast, at offentligt ansatte  

 har en vidtgående frihed til at udtale sig om ressourcespørgsmål inden for et  

 arbejdsområde, hvor spørgsmålet kan have væsentlig betydning for  

 medarbejdernes  

 fremtidige ansættelses- og arbejdsforhold.
Det følger af det anførte,  

 dels at der kræves særlige tungtvejende grunde for at anerkende begrænsninger  

 i  

 offentligt ansattes ytringsfrihed, dels at disse grunde normalt kun vil  

 foreligge i forhold til centralt placerede medarbejdere, der deltager eller  

 har  

 deltaget i den omstridte beslutnings tilblivelse. Efter retspraksis og  

 ombudsmandspraksis kan ledelsen af en institution i et vist omfang forbyde  

 uddeling af de ansattes egne skrifter inden for institutionens område.
Fra  

 praksis kan nævnes:
 I en ombudsmandsudtalelse i  

 Folketingets Ombudsmands beretning for 1958, s. 165ff*, udtalte ombudsmanden  

 at  

 der, hvor der ikke var særlige modgrunde, skulle gives skoleelever der havde  

 opnået en vis modenhed, ret til uden forudgående censur at skrive, udgive og  

 på skolen distribuere skoleblade under sædvanligt efterfølgende ansvar og på  

 vilkår at tilladelsen til omdeling på skolen var afhængig af at bladene ikke  

 havde et anstødeligt eller  

  

 for skolen  

 skadeligt indhold.
 I Ugeskrift for Retsvæsen,  

 1963, s. 439, er omtalt en dom hvorefter grundlovens § 77 ikke var til hinder  

 for at man hindrede værnepligtige i  uden tilladelse fra den stedlige  

 chef   

 på militært område at uddele skrifter der var egnede til at  

  

 skabe misfornøjelse med militærtjenesten  

  

 eller havde en uheldig indflydelse på disciplinen.
I Folketingets Ombudsmands beretning  

 for 1983, s. 248f*, udtalte ombudsmanden at han ikke fandt at have grundlag  

 for  

 at kritisere at Rigshospitalet havde meddelt samtlige overlæger og  

 oversygeplejersker  

 at der ikke måtte uddeles skrivelser eller på anden måde gives information  

 til patienter  

 og pårørende om faglige konflikter og lignende på afdelingen.
Ombudsmanden  

 lagde til grund at skrivelsen var begrundet i den opfattelse at hensynet til  

 personalets muligheder for gennem patienterne at søge at påvirke den  

 offentlige meningsdannelse om den verserende faglige konflikt måtte vige for  

 hensynet til at sikre at patienter under deres ophold på hospitalet ikke  

 direkte eller indirekte følte sig pånødet en stillingtagen til en sådan  

 konflikt.
Ombudsmanden lagde endvidere vægt på at direktionen havde givet  

 udtryk for at den information der måtte gives på grund af påvirkninger af den  

 daglige drift, skulle meddeles patienterne i neutral form.
 Det fremgår af den  

 ansvarshavende redaktørs brev af 3. september 1997 at udeladelsen skyldtes  

 pladshensyn, og at artiklen gav et meget negativt billede af børneafdelingen.  

 Hospitalsledelsen har i udtalelsen hertil henvist til at den artikel der  

 senere blev bragt, indeholdt betydelige kritiske bemærkninger selv om den  

 havde  

 skiftet karakter fra et partsindlæg til en mere nuanceret  

 beskrivelse.
I den konkrete sag er det min  

 opfattelse at (A)s oprindelige artikel lå inden for rammerne af  

 offentligt  

 ansattes ytringsfrihed.
Artiklen vedrørte ressourceforholdene hvorom de  

 ansatte har en vidtgående frihed til at udtale sig.
 Endvidere mener jeg ikke at  

 der forelå sådanne vægtige modstående hensyn til hospitalet, patienterne  

 eller  

 andre interesser at artiklen på grund af dens kritiske indhold kunne udelades  

 på grundlag af praksis vedrørende adgangen til at forbyde uddeling af  

 skrifter.
På den baggrund mener jeg  

 ikke at henvisningen til at artiklen gav et meget negativt billede af  

 børneafdelingen, var en saglig grund til at afvise den.
Det bestyrkes  

 endvidere  

 af at kravet om saglighed ved udvælgelsen af partsindlæg må betyde at  

 redaktionen  

 skal forsøge at få flest mulige af medarbejdernes synspunkter repræsenteret.  

 Jeg har i den forbindelse lagt mærke til at redaktionen valgte at bringe den  

 anden del af dobbeltinterviewet, partsindlægget fra professor, dr.med. (H)  

 der omtalte hospitalets forhold i positive vendinger, i septembernummeret.
Henvisningen til  

 pladshensynet er generelt set sagligt og er af naturlige grunde væsentligt.  

 Jeg har dog ikke haft mulighed for konkret at vurdere om det i denne sag  

 ville  

 være sagligt at udskyde artiklen til et senere nummer af pladsmæssige hensyn.  

 I  

 sagen blev (A)s partsindlæg, som (B) Hospital selv kalder  

 det, dog ikke  

 bragt i et senere nummer.
Artiklen blev omredigeret og bragt i en mere  

 nuanceret form.
 På det grundlag mener jeg  

 ikke at ledelsen burde have afvist at offentliggøre (A)s indlæg i den  

 oprindelige form.
Foreløbig konklusion (A) underrettede ledelsen om  

 at forholdene på (B) Hospitals børneafdeling efter hans opfattelse var  

 lægeligt  

 uforsvarlige.
Ledelsen fulgte imidlertid ikke hans krav om yderligere  

 ressourcer til afdelingen.
 Jeg har som anført ikke den  

 fornødne fagkundskab til at vurdere om forholdene var lægeligt uforsvarlige,  

 og  

 om ledelsen derfor skulle have omfordelt ressourcerne eller underrettet om  

 situationen opad i systemet.
Efter det oplyste har  

 ledelsen ikke truffet beslutninger om negative personaleretlige konsekvenser  

 for (A) i anledning af hans fremsatte kritik af forholdene.
Men de tre  

 eksempler på ledelsens håndtering af sagen viser efter min foreløbige  

 opfattelse at ledelsen ikke har handlet i overensstemmelse med principperne  

 for god offentlig ledelse som bl.a. fremgår af vedtægten, betænkningen  

 afgivet  

 af DJØF's fagligt etisk arbejdsgruppe (1993) og H:S' overordnede  

 personalepolitik  

 om intern åbenhed og den aktive inddragelse af medarbejderne.
Afvisningen af  

 (A)s partsindlæg i personalebladet Pulsen kan ses som et udslag af en  

 utilstrækkelig intern åbenhed og en unødvendig forhindring af at give  

 medarbejdere mulighed for at komme til orde. Myndighedernes bemærkninger til min foreløbige redegørelse B Hospitals udtalelse af 17. juni 1999 ...
Hospitalsdirektionen skal  

 indledningsvis udtrykke sin fulde anerkendelse af såvel de af ombudsmanden  

 fremhævede principper for god offentlig ledelse, som de principper for  

 åbenhed  

 og inddragelse af medarbejder, der er gældende i H:S.
Der er efter  

 hospitalsdirektionens opfattelse tale om alment anerkendte principper, som  

 indgår som en naturlig og nødvendig del af den daglige drift af (B) Hospital.
 Ombudsmanden gennemgår 3  

 eksempler på den ledelsesmæssige håndtering af (A)s kritik, og  

 hospitalsdirektionen skal i det følgende kommentere hver af eksemplerne.
Hospitalsdirektionen er som  

 nævnt indledningsvis fuldstændig enig i de principper om personalets aktive  

 inddragelse m.v., der fremgår af vedtægten for H:S.
Direktionen er ligeledes  

 helt enig i det væsentlige i, at der gives mulighed for interne drøftelser af  

 en virksomheds problemer, og at det sker med gensidig respekt for  

 synspunkters  

 forskellighed.
 Omstændighederne i  

 forbindelse med den omhandlede ordveksling på  

  

 diaglogmødet den 20.5.97  

  

 havde imidlertid en sådan karakter og  

 konkret baggrund, at det efter direktionens opfattelse er forkert at fortolke  

 dem som et brud på disse principper.
(A) havde i sin tid som  

 ledende overlæge deltaget i en række ledelsesmøder, herunder i de såkaldte  

 dialogmøder.
På den baggrund er det hospitalsdirektionens opfattelse, at  

 ingen  

 der deltog i mødet den 20.5.97 var i tvivl om (A)s opfattelse af  

 forholdene i  

 det danske sundhedsvæsen, herunder i særdeleshed i H:S og på (B) Hospital.  

 (A)s synspunkter var således på ingen måde nye for forsamlingen, og  

 dette skal  

 ses som en væsentlig del af baggrunden for hospitalsdirektørens beslutning om  

 at afslutte diskussionen og vende tilbage til mødets dagsorden.
Hospitalsdirektionen hæfter  

 sig ved, at ombudsmanden ikke anfægter en ledelses  og herunder en  

 mødeleders  

  mulighed for at afslutte en diskussion, når han skønner, at de  

 impliceredes  

 synspunkter er kommet til orde.
Ombudsmanden synes derimod at basere sin  

 konklusion på måden diskussionen blev afsluttet.
Hospitalsdirektionen har i  

 den  

 forbindelse bemærket, at ombudsmanden ikke opfatter henvisningen til at søge  

 andet job hvis man er utilfreds med sine arbejdsvilkår som en trussel rettet  

 mod (A)s stilling.
 Det er på ovennævnte baggrund  

 hospitalsdirektionens opfattelse, at (A) på det nævnte og på en række  

 tidligere  

 møder fik lejlighed til at gøre forsamlingen bekendt med sine synspunkter.
 Hospitalsdirektionen kan  

 bekræfte, at (A) ikke blev orienteret om ændringer i det omhandlede  

  

 opslag af en overlægestilling.  

  

 Hospitalsdirektionen er ligeledes enig  

 i, at det sædvanligvis vil være bedst stemmende med de fremhævede principper  

 for god offentlig ledelse, at inddrage en professor i ændringer i et opslag  

 af  

 en overlægestilling inden for vedkommendes lægelige speciale.
Hospitalsdirektionen skønnede  

 imidlertid i den konkrete sag, at den indførte ændring i et stillingsopslag,  

 som (A) var med til at udarbejde i første omgang, havde en sådan karakter, at  

 den fuldt tilstrækkeligt kunne drøftes med og tiltrædes af børneafdelingens  

 ledende overlæge.
Dette underbygges af, at den ansøger, der endte med at  

 blive  

 ansat i stillingen, netop har gastroenterologi som særligt ekspertområde.
 Ombudsmanden gennemgår  

 endelig forløbet vedrørende et  

  

 interview  

 til (B) Hospitals personaleblad Pulsen.
Hospitalsdirektionen kan  

 fuldt ud tilslutte sig de af ombudsmanden fremhævede principper for  

 offentligt  

 ansattes ytringsfrihed.
Direktionen vil dog finde det problematisk, såfremt  

 principperne for offentligt ansattes ytringsfrihed skal tolkes som et krav  

 om,  

 at den enkelte ansatte til hver en tid kan kræve at komme til orde i et  

 personaleblad præcist som den pågældende selv ønsker.
Som anført var der i det  

 konkrete tilfælde tale om et interview, gennemført af en professionel  

 journalist.
Det er hospitalsdirektionens opfattelse, at det må ligge inden  

 for  

 en journalists og en ansvarshavendes redaktørs muligheder, dels at redigere  

 et  

 interview ud fra journalistiske kriterier, dels at beslutte en udskydelse af  

 en  

 artikel med henblik på at opnå et journalistisk mere tilfredsstillende  

 resultat.
I sidstnævnte ligger bl.a. andet  hvilket også fremhæves af  

 ombudsmanden som en naturlig forventning til et personaleblad  at  

 indlæggene  

 repræsenterer forskellige synspunkter.
 I det konkrete tilfælde bør  

 man efter direktionens opfattelse bemærke, at (A) på det tidspunkt han blev  

 bekendt med beslutningen indvilligede i at deltage i et nyt interview som  

 forberedelse  

 til de nye artikler, og at han fik tilsendt de nye artikler med henblik på  

 bemærkninger inden offentliggørelsen.
Samlet er det  

 hospitalsdirektionens opfattelse, at der i de tre nævnte eksempler har været  

 gode og legitime grunde til den ledelsesmæssige adfærd, og at der derfor ikke  

 er belæg for konklusionen om, at ledelsen ikke skulle have handlet i  

 overensstemmelse med principperne for god offentlig ledelse. H:S Direktionens udtalelse af 6. juli 1999 H:S direktionen tilslutter  

 sig udtalelsen fra (B) Hospital og direktionen er enig i de generelle  

 synspunkter  

 om ansattes ytringsfrihed og ledelsens sikring af at de ansatte kommer til  

 orde  

 som fremgik af den foreløbige redegørelse.
Yderligere skriver H:S direktionen  

 bl.a.:
Væsentlige dele af dette  

 materiale er lagt til grund for Ombudsmandens foreløbige redegørelse, og H:S  

 Direktionen har bemærket sig, at der ikke i den foreløbige redegørelse  

 indeholdes kritiske bemærkninger om forholdene generelt i Hovedstadens  

 Sygehusfællesskab.
Endvidere konkluderer Ombudsmanden foreløbigt, at ledelsen  

 på (B) Hospital ikke har truffet beslutninger om negative personaleretlige  

 konsekvenser for (A) i anledning af hans fremsatte kritik af forholdene.
På denne baggrund finder H.S  

 Direktionen ligesom Hospitalsdirektionen ved (B) Hospital, at Ombudsmandens  

 foreløbige konklusioner i et ikke rimeligt omfang synes at tillægge  

 hospitalsdirektionen hovedparten af ansvaret for de samarbejdsvanskeligheder,  

 der også ligger bag afslutningen af ordvekslingen ved diaglogmødet den 20.  

 maj  

 1997, omstændighederne omkring opslag af den ledige stilling og forløbet  

 omkring en artikel til personalebladet Pulsen.
H:S Direktionen finder, at  

 hospitalsdirektionen  

 har strakt sig meget langt for at lade (A) komme til orde.
H:S Direktionen har i brevet  

 af 31. maj 1999 fra Ombudsmanden til Hospitalsdirektionen ved (B) Hospital  

 kunnet læse, at Ombudsmanden gerne deltager i uformelle drøftelser om  

 udformningen af fremtidige pjecer om informationspolitik i H.S og om  

 henvendelser fra pressen.
Det nævnte materiale er endnu ikke helt udarbejdet,  

 men H:S Direktionen vil med tak på et senere tidspunkt benytte sig af  

 tilsagnet  

 fra Ombudsmanden. Indenrigsministeriets udtalelse af 15. september 1999 I udtalelsen er der bl.a.  

 anført:
 I sager om uoverensstemmelser  

 mellem HS og dets ansatte kan Indenrigsministeriet dog  ligesom i sager  

 om  

 uoverensstemmelser mellem en kommune og dens ansatte  tage stilling  

 til, om HS  

 har tilsidesat offentligretlige regler, herunder offentligretlige  

 retsgrundsætninger.
 På denne baggrund giver  

 ombudsmandens konklusioner i den foreløbige redegørelse og udtalelserne fra  

 (B)  

 Hospital og HSs direktion alene Indenrigsministeriet anledning til  

 bemærkninger for så vidt angår det anførte vedrørende personalebladet  

 Pulsen.
Indenrigsministeriet er enig  

 i ombudsmandens generelle synspunkter vedrørende ytringsfrihed, herunder om  

 adgangen til at afvise en artikel til et personaleblad og om offentligt  

 ansattes ytringsfrihed.
Endvidere kan Indenrigsministeriet tilslutte sig det  

 af  

 (B) Hospital anførte, hvorefter den enkelte ansatte ikke har krav på til  

 enhver  

 tid at komme til orde i et personaleblad præcist som den pågældende selv  

 ønsker.
 As bemærkninger i brev af 25. oktober 1999 A har i brev af 25. oktober  

 1999 kommenteret min foreløbige redegørelse og myndighedernes bemærkninger  

 til  

 denne.
Til den foreløbige redegørelse har han bekræftet at vendingen  

 ikke at  

 kunne garantere for patientsikkerheden dækker over det samme som at  

 sige at  

 man finder situationen for lægeligt uforsvarlig.
Desuden har han henvist til  

 at  

 han på et møde den 19. november 1997, som han omtalte i sit brev af 31. juli  

 1998 hertil, gav udtryk for at yderligere besparelser ganske enkelt var  

 lægeligt uforsvarligt.
Om Ds bemærkning på diaglogmødet den 20. maj  

 1997 om at  

 man kunne finde et andet arbejde hvis man var utilfreds med vilkårene, har A  

 anført at bemærkningen som var en selvfølgelighed, blev sagt for at true  

 forsamlingen til tavshed og accept.
Om de tre konkrete episoder har A bl.a.  

 anført:
 Diaglogmødet den 20. maj  

 1997:
 (B) Hospital anfører, at ingen der deltog i  

 mødet den 20.5.97 var i tvivl om (A)s opfattelse af forholdene i det  

 danske  

 sundhedsvæsen, herunder i særdeleshed i H:S og på (B) Hospital. (A)s  

 synspunkter var således på ingen måde nye for forsamlingen, og dette skal ses  

 som en væsentlig del af baggrunden for hospitalsdirektørens beslutning om at  

 afslutte diskussionen og vende tilbage til mødets dagsorden.
 Denne forklaring er ganske  

 enkelt opfundet til lejligheden.
D. 20.5.1997 var min opfattelse  

 af H:S og (B) Hospital bestemt ikke alment kendt.
Selv om  

 hospitalsdirektionen  

 og visse af mine lægelige kolleger kendte mine tanker på daværende tidspunkt,  

 så havde det store flertal af auditoriet (overlæger og oversygeplejersker)  

 ikke  

 noget kendskab til min kritik  j.fr. den offentlige debat efter min  

 afsked  

 først startede april 1998  altså knap et år senere.
Uanset at det spørgsmål jeg  

 rejste passede fint med det såkaldte dialogmødes formål, så  

 ønskede  

 direktionen ikke en diskussion af de problemer jeg påpegede.
Derfor  

 afsluttede  

 man diskussionen på den anførte måde ved at fremsætte slet skjulte trusler om  

 afskedigelse  og at dette lykkedes fremår jo klart af, at ingen i  

 auditoriet  

 som anført tog til genmæle.
Endnu et eksempel på, at (B)  

 Hospital besmykkede sine motiver med usande påstande om en korrekt  

 handlemåde. Den manglende orientering om  

 ændringen af stillingsopslaget:
Hospitalsdirektionen  

 skønnede, at den indførte ændring i stillingsopslaget havde en sådan  

 karakter,  

 at den fuldt tilstrækkeligt kunne drøftes med og tiltrædes af  

 børneafdelingens  

 ledende overlæge.
Dette underbygges af, at den ansøger, der endte med at  

 blive  

 ansat i stillingen, netop havde gastroenterologi som særligt  

 ekspertområde.
Som tidligere redegjort for,  

 er det korrekt, at den ansøger (dr.med. (I)), som fik stillingen, har  

 gastroenterologi som særligt ekspertområde  men dette beror kun på, at  

 undertegnede opfordrede ham til at søge stillingen, selv om H:S havde strøget  

 gastroenterologi i stillingsbeskrivelsen  og på, at jeg selv deltog i  

 bedømmelsesudvalget og derved kunne sikre, at afdelingens interesser på dette  

 punkt (lands-landsdelsfunktionen i gastroenterologi) blev tilgodeset.
Det  

 lykkedes altså, til trods for H:S holdning, at få (I) ansat  men kun  

 fordi jeg  

 gik ind i sagen som anført.
Man skal her erindre, at jeg  

 på tidspunktet for disse begivenheder jo mundtligt havde opsagt min stilling,  

 men endnu ikke skriftligt  og sidstnævnte helt bevidst for netop at  

 kunne  

 udøve maksimal indflydelse i sammenhængen.
Så vanskelig var situationen  

  og  

 det er derfor lige stærkt nok, og en fordrejning af sandheden,  

 når (B)  

 Hospitals direktion nu fremstiller sagen, som om det var direktionen, der  

 sørgede for, at gastroenterologien blev tilgodeset på afdelingen.
 . . .
Min øvrige mening om  

 hændelsesforløbet vedrørende dette stillingsopslag har jeg tidligere  

 redegjort  

 nøje for  jeg skal her kun minde om, at det var dette forløb, som fik  

 bægeret  

 til at løbe over og foranledigede, at jeg opsagde min stilling.
Dette  

 ses i  

 øvrigt ikke kommenteret af (B) Hospital. Interviewet til  

 personalebladet Pulsen:
Det forhold, at jeg  

 indvilliger i at deltage i et nyt interview som forberedelse til de nye  

 artikler, skal ses på baggrund af, at jeg på daværende tidspunkt jo  

 endnu ikke  

 havde opsagt min stilling og fortsat håbede på en dialog med direktionen.
I  

 denne situation fandt jeg det vigtigt at få i hvert fald visse dele af  

 kritikken frem med henblik på en forbedring af afdelingens situation   

 og  

 derfor accepterede jeg (omend under protest) artiklen i den form, som så blev  

 den endelige.
Dette ændrer imidlertid ikke ved, at jeg stadig må se  

 (D)s  

 indgreb som klart begrænsende i forhold til ytringsfriheden  eller med  

 andre  

 ord som udtryk for censur. Ombudsmandens endelige udtalelse Sagen drejer sig om (B) Hospitals håndtering af overlæge, dr.med.  

 (A)s fremsatte kritik af forholdene på børneafdelingen på (B) Hospital.  

 (A) mente at forholdene var lægeligt uforsvarlige.
(A) var fra den 1. maj 1992 til den 1. april 1997 ledende overlæge på (B)  

 Hospital.
Fra den 1. april 1997 og indtil han opsagde sin stilling med  

 virkning fra den 1. januar 1999, var han efter eget ønske ikke længere  

 ledende overlæge, men blot overlæge, dog således at det var aftalt at han  

 efter behov kunne deltage i afdelingsmøderne.
I min foreløbige redegørelse har jeg indledningsvis udtalt mig generelt om  

 offentligt ansattes ret og pligt til at sige fra opad i systemet  

 når der foreligger fagligt uforsvarlige forhold, og om underretningspligten i  

 den foreliggende sag.
Jeg skrev bl.a. at hvis en læge finder at forholdene på  

 en afdeling er lægeligt uforsvarlige, har han pligt til at underrette sin  

 foresatte, dvs. den ledende overlæge.
Kan den ledende overlæge ikke afhjælpe  

 forholdene, har overlægen ligeledes pligt til at underrette opad i systemet  

 til hospitalets direktion hvis han er enig i at  

 forholdene er lægeligt uforsvarlige.
Direktionen må i det omfang  

 den lægelige direktør vurderer at der er tale om lægeligt uforsvarlige  

 forhold,  

 omprioritere inden for rammerne af hospitalets budget medmindre det så ville  

 medføre lægeligt uforsvarlige situationer på andre afdelinger.
Hvis  

 direktionen ikke er i stand til at omprioritere uden at skabe lægeligt  

 uforsvarlige  

 forhold på andre afdelinger, er direktionen forpligtet til at gå videre til  

 H:S Direktionen.
H:S Direktionen vil herefter være forpligtet til at  

 underrette H:S Bestyrelsen hvis direktionen ikke inden for budgettet kan  

 omprioritere så den lægeligt uforsvarlige situation undgås.
Jeg henviser i  

 det  

 hele til afsnittet i min foreløbige redegørelse hvor forudsætningerne og  

 begrundelsen for denne beskrivelse af underretningspligten fremgår.
Min gennemgang må være af  

 generel karakter idet jeg som anført i den foreløbige redegørelse ikke har  

 fagkundskab til at kontrollere de lægefaglige vurderinger som indgår i den  

 konkrete sag.
Som følge heraf kan jeg heller ikke tage stilling til at  

 direktionen på (B) Hospital ikke mente der var grundlag for at give flere  

 ressourcer til børneafdelingen på (B) Hospital, eller at direktionen ikke  

 underrettede H:S Direktionen.
 Jeg har forstået på  

 myndighedernes bemærkninger til min foreløbige redegørelse at de er enige i  

 min  

 beskrivelse af underretningspligten.
Efter den generelle  

 gennemgang af underretningspligten behandlede jeg tre eksempler på ledelsens  

 håndtering af (A)s kritik.
De tre eksempler viste efter min opfattelse  

 at  

 ledelsen ikke havde handlet i overensstemmelse med principperne for god  

 offentlig ledelse som bl.a. fremgår af vedtægten for Hovedstadens  

 Sygehusfællesskab,  

 betænkningen afgivet af DJØF´s fagligt etiske arbejdsgruppe (1993) og  

 H:S  

 overordnede personalepolitik om intern åbenhed og den aktive inddragelse af  

 medarbejderne.  

 Personalets aktive inddragelse kan tillige ses som et udslag af  

 officialprincippet.
 Jeg har forstået at  

 myndighederne er enige i beskrivelsen af de overordnede principper for god  

 offentlig  

 ledelse.
Nedenfor gennemgås de tre  

 episoder.
Med hensyn til sagsfremstillingen og min begrundelse for  

 opfattelsen  

 henviser jeg til fremstillingen i den foreløbige redegørelse.
Det anførte i  

 det  

 følgende er blot en opsummering og min endelig konklusion.
Dialogmødet den 20. maj 1997 På det pågældende dialogmøde  

 udtalte (A) sig bl.a. kritisk om ventetiderne på børneafdelingen på (B)  

 Hospital.
Han blev afbrudt med henvisning til at hvis han var utilfreds med  

 arbejdsvilkårene, var der 3 måneders opsigelsesvarsel.
 I min foreløbige redegørelse  

 skrev jeg bl.a.:
En henvisning til, som det  

 skete på dialogmødet den 20. maj 1997, at man hvis man er utilfreds med sine  

 arbejdsvilkår, kan søge et andet job, er naturligvis en korrekt oplysning,  

 men det fremmer sandsynligvis ikke den interne åbenhed' og harmonerer  

 efter  

 min opfattelse ikke med den beskrevne pligt til at inddrage medarbejderne i  

 beslutningerne om driften. Direktionen på (B) Hospital  

 skrev i brev af 17. juni 1999 at omstændighederne på dialogmødet havde en  

 sådan  

 karakter og konkret baggrund at det efter direktionens opfattelse var forkert  

 at tolke episoden som et brud på principperne om personalets aktive  

 inddragelse.
Direktionen henviste til at (A) havde deltaget i en række  

 ledelsesmøder og dialogmøder, og at det var hospitalets opfattelse at ingen  

 der  

 deltog i dialogmødet den 20. maj 1997, var i tvivl om (A)s opfattelse  

 af  

 forholdene i det danske sundhedsvæsen, herunder i særdeleshed i H:S og på (B)  

 Hospital.
Direktionen hæftede sig i den forbindelse ved at jeg ikke i min  

 foreløbige redegørelse havde anfægtet en ledelses  eller en mødeleders  

   

 mulighed for at afslutte en diskussion når mødelederen skønner at de  

 impliceredes synspunkter er kommet til orde.
 H:S direktion har i brev af  

 6. juli 1999 anført at den foreløbige redegørelse i et ikke rimeligt omfang  

 synes at tillægge hospitalsdirektionen hovedparten af ansvaret for de  

 samarbejdsvanskeligheder der også lå bag afslutningen af ordvekslingen på  

 dialogmødet den 20. maj 1997 (og omstændighederne vedrørende ændringen af  

 stillingsopslaget og vedrørende personalebladet Pulsen).
 A har i sine bemærkninger i brev af 25.  

 oktober 1999 anført at hans opfattelse af forholdene på (B) Hospital bestemt  

 ikke var alment kendt, og at det store flertal i auditoriet ikke havde  

 kendskab  

 til hans kritik af forholdene.
På det foreliggende grundlag  

 har jeg ikke mulighed for at tage endelig stilling til om (A)s kritik  

 af  

 forholdene allerede var bekendt for de tilstedeværende på mødet.
Endvidere  

 mener jeg ikke at der er tilstrækkelig grund til at jeg forsøger at få dette  

 forhold nærmere belyst.
 Jeg er enig i (B) Hospitals  

 bemærkninger om at mødelederen bl.a. kan slutte diskussionen hvis de  

 impliceredes synspunkter er kommet frem, uden at komme i strid med  

 principperne  

 om den interne åbenhed.
 Jeg finder dog fortsat  selv  

 om det var begrundelsen for at slutte diskussionen  at det havde været  

 bedst  

 stemmende med den interne åbenhed om mødeledelsen i givet fald havde sagt at  

 diskussionen blev stoppet fordi det var en gentagelse af synspunkter eller at  

 synspunkterne ikke bragte noget nyt frem, i stedet for at henvise til  

 opsigelsesvarslerne.
H:S Direktionen har anført at  

 ordvekslingen også skyldtes samarbejdsvanskeligheder.
Eventuelle  

 samarbejdsvanskeligheder giver efter min mening ikke ledelsen grundlag for at  

 bryde med sine egne principper for god offentlig ledelse.
Principperne for  

 god  

 offentlig ledelse skal bl.a. medvirke til at skabe et godt samarbejdsklima.  

 Ved  

 ikke at efterleve sine egne principper over for enkelte medarbejdere  

 risikerer  

 ledelsen at være medvirkende til samarbejdsvanskeligheder.
 Jeg har gjort (B) Hospital og  

 H:S Direktionen bekendt med min opfattelse.
Stillingsopslaget (A) medvirkede i september  

 1997 til udfærdigelsen af en stillingsbeskrivelse med henblik på ansættelse  

 af  

 en overlæge på børneafdelingen med særlige interesseområder inden for  

 gastroenterologi (mavetarmsygdomme) og infektionssygdomme.
 Det er samtidig oplyst at (A)  

 startede den pædiatriske gastroenterologi i Danmark i 1972, og siden 1977  

 varetog han lands-landsdelsfunktionen i specialet.
Stillingsbeskrivelsen blev  

 imidlertid ændret sådan at der i stedet for gastroenterologi blot stod at  

 interesseområde ud over infektionssygdomme skulle være et af afdelingens  

 andre  

 ekspertområder.
Dette skete uden inddragelse eller orientering af (A) der  

 følte  

 det som en mangel på opbakning og naturlig respekt.
I min foreløbige redegørelse  

 skrev jeg at jeg var enig i at det lå inden for ledelsesretten  i det  

 omfang  

 det var lægeligt forsvarligt  at beslutte hvilke læger med hvilke  

 specialer  

 der skulle ansættes.
Jeg fandt dog at det var bedst stemmende med  

 principperne  

 for god offentlig ledelse hvis (A) var blevet inddraget i  

 beslutningsprocessen  

 forud for ændringen af stillingsopslaget.
Direktionen på (B) Hospital  

 har i brev af 17. juni 1999 skrevet at direktionen er enig i at det  

 sædvanligvis  

 ville være bedst stemmende med de fremhævede principper for god offentlig  

 ledelse at inddrage en professor i ændringer i et opslag af en  

 overlægestilling  

 inden for vedkommendes lægelige speciale.
Direktionen skønnede dog i den  

 konkrete sag at ændringen havde en sådan karakter at den fuldt tilstrækkeligt  

 kunne drøftes med og tiltrædes af børneafdelingens ledende overlæge.  

 Endvidere  

 henviste direktionen til at det underbyggedes af at den ansøger der blev  

 ansat,  

 netop havde gastroenterologi som særligt ekspertområde.
 (A) har i sine bemærkninger i  

 brev af 25. oktober 1999 anført at det ikke var hospitalsdirektionens  

 fortjeneste at der blev ansat en overlæge med speciale i gastroenterologi,  

 men  

 at det skyldtes (A) som opfordrede vedkommende til at søge stillingen selv om  

 specialet var udgået af stillingsbeskrivelsen.
Jeg har forstået at (B)  

 Hospital normalt ville have inddraget en professor i ændringer i et opslag af  

 en overlægestilling inden for vedkommendes lægelige speciale, men at man blot  

 i  

 den konkrete sag ikke fandt anledning til at drøfte det med (A) på grund af  

 ændringens karakter.
Jeg går ud fra at det skyldtes at man mente  

 at ændringen  

 var mindre eller uvæsentlig idet man fortsat kunne ansætte en læge med  

 speciale  

 i f.eks. gastroenterologi.
Hospitalet har i den forbindelse henvist til at  

 der  

 blev ansat en overlæge med speciale inden for gastroenterologi.
 H:S Direktionen har som  

 anført ovenfor skrevet i sin udtalelse at min foreløbige redegørelse i et  

 ikke  

 rimeligt omfang tillægger hospitalsdirektionen hovedparten af skylden for de  

 samarbejdsvanskeligheder der bl.a. lå bag omstændighederne omkring opslag af  

 den ledige stilling.
 Uanset om den manglende  

 inddragelse skyldtes at ledelsen skønnede at ændringen ikke havde reel  

 betydning, eller om ledelsen ikke ville inddrage (A) fordi der var  

 samarbejdsvanskeligheder mellem ledelsen og (A), er det min opfattelse at det  

 havde været bedst stemmende med principperne for god offentlig ledelse at  

 have  

 inddraget (A) forud for ændringen.
 Hvis den manglende  

 inddragelse reelt skyldtes ændringens karakter,  

 mener jeg at den overlæge der har udfærdiget  

 stillingsopslaget og som har speciale inden for det område som udgår af  

 stillingsopslaget,  

 som minimum må orienteres så vedkommende selv kan vurdere om det er en  

 ændring  

 han vil inddrages i.
Det gør sig også gældende  

 selv om ledelsen ikke mener at kunne samarbejde med vedkommende.  

 Samarbejdsvanskeligheder giver ikke ledelsen grundlag for at bryde med sine  

 egne principper for god offentlig ledelse.
Jeg henviser til det anførte herom  

 ovenfor i afsnittet om dialogmødet.
 Jeg har gjort (B) Hospital og  

 Hovedstadens Sygehusfællesskab bekendt med min opfattelse.
Personalebladet Pulsen (A) og en anden professor på  

 (B) Hospital blev i sommeren 1997 interviewet til en artikel i (B) Hospitals  

 personaleblad, Pulsen. (A) fik tilsendt journalistens udkast til artiklen som  

 i  

 det væsentligste bestod af citater fra (A) og den anden professors udtalelser  

 under interviewet.
 Den ansvarshavende redaktør,  

 hospitalsdirektøren på (B) Hospital, afviste at bringe (A)s del af  

 interviewet.  

 Interviewet med den anden professor  som udtalte sig positivt over for  

 (B)  

 Hospital  blev bragt.
Den ansvarshavende redaktør  

 skrev at det delvis var af pladsmæssige hensyn at (A)s artikel ikke  

 blev  

 bragt.
Desuden anførte han:
Når det lige nøjagtigt var  

 denne artikel vi valgte at undlade, skyldes det, at billedet af  

 Børneafdelingen,  

 som det fremgår af artiklen, er meget negativt. Der blev senere foretaget nye  

 interview af bl.a. (A) og lavet en anden artikel om børneafdelingen.  

 Hospitalsledelsen skrev bl.a. i brev af 30. september 1998 at den nye artikel  

 havde skiftet karakter fra at være (A)s partsindlæg til at være en mere  

 nuanceret beskrivelse.
 På den baggrund udtalte jeg  

 mig om adgangen for den ansvarshavende redaktør til at fravælge en artikel.
Jeg skrev bl.a. at  

 grundlovens § 77 og den europæiske menneskerettighedskonventions artikel 10  

 ikke giver en ret til at få et indlæg optaget i et blad.
Det er den  

 ansvarshavende redaktør der bestemmer.
Herefter skrev jeg at  

 vurderingen af om en artikel skal bringes eller ej og i hvilken form, ikke er  

 fri når der er tale om et blad for en offentlig institution der er  

 finansieret  

 af det offentlige og med en offentlig ansat redaktør.
Vurderingen skal bygge  

 på  

 saglige grunde.
 Jeg henviser til min  

 foreløbige redegørelse med hensyn til eksempler på disse saglige grunde.
 Om afvisningen i den konkrete  

 sag skrev jeg:
På den baggrund mener jeg  

 ikke at henvisningen til at artiklen gav et meget negativt billede af  

 børneafdelingen, var en saglig grund til at afvise den.
Det bestyrkes  

 endvidere  

 af at kravet om saglighed ved udvælgelsen af partsindlæg må betyde at  

 redaktionen  

 skal forsøge at få flest mulige af medarbejdernes synspunkter repræsenteret.  

 Jeg har i den forbindelse lagt mærke til at redaktionen valgte at bringe den  

 anden  

 del af dobbeltinterviewet, partsindlægget fra professor, dr. med. (H), der  

 omtalte hospitalets forhold i positive vendinger, i septembernummeret.
Henvisningen til  

 pladshensynet er generelt set sagligt og er af naturlige grunde væsentligt.  

 Jeg  

 har dog ikke haft mulighed for konkret at vurdere om det i denne sag ville  

 være  

 sagligt at udskyde artiklen til et senere nummer af pladsmæssige hensyn.
I  

 sagen blev (A)s partsindlæg, som (B) Hospital selv kalder  

 det, dog ikke  

 bragt i et senere nummer.
Artiklen blev omredigeret og bragt i en mere  

 nuanceret form.
På det grundlag mener jeg  

 ikke at ledelsen burde have afvist at offentliggøre (A)s indlæg i den  

 oprindelige form. (B) Hospital har i udtalelsen  

 af 17. juni 1999 anført at direktionen fuldt ud kan tilslutte sig de anførte  

 principper i den foreløbige redegørelse.
Direktionen finder det dog  

 problematisk, såfremt principperne for offentligt ansattes ytringsfrihed skal  

 tolkes som et krav om at den enkelte ansatte til hver en tid kan kræve at  

 komme  

 til orde i et personaleblad præcis som den pågældende selv ønsker.
Desuden  

 henviser hospitalet til at der var tale om et interview gennemført af en  

 professionel journalist, og at det må ligge inden for journalistens og den  

 ansvarshavendes redaktørs muligheder dels at redigere et interview ud fra  

 journalistiske kriterier, dels at beslutte at udskyde en artikel med henblik  

 på  

 at opnå et mere tilfredsstillende resultat.
 H:S Direktionen har i  

 relation til forløbet omkring optagelsen af (A)s artikel i  

 personalebladet  

 henvist til at der også lå samarbejdsvanskeligheder bag beslutningen om at  

 afvise artiklen, jf. brev af 6. juli 1999.
 Indenrigsministeriet har  

 erklæret sig enig i mine generelle synspunkter og har tilsluttet sig (B)  

 Hospitals  

 udtalelse om at den enkelte ansatte ikke har krav på til enhver til at komme  

 til orde i et personaleblad præcis som den pågældende ønsker.
 Jeg har forstået at  

 myndighederne er enige i mine generelle synspunkter.
Jeg bemærker at jeg ikke har  

 givet udtryk for at den enkelte ansatte til ethvert tidspunkt skal have  

 lejlighed til at komme til orde i et personaleblad præcis som den pågældende  

 selv ønsker.
Jeg henviser til min foreløbige redegørelse hvor jeg bl.a. har  

 givet flere eksempler på saglige grunde til at afslå et indlæg.
 (B) Hospital har anført at  

 det må ligge inden for en journalists og en ansvarshavendes muligheder dels  

 at  

 redigere et interview ud fra journalistiske kriterier, dels at beslutte at  

 udskyde en artikel.
Det står mig ikke helt klart  

 hvor meget (B) Hospital mener man kan redigere ud fra journalistiske  

 kriterier.
Jeg har dog ikke fundet grundlag for at undersøge dette  

 spørgsmål  

 nærmere i den konkrete sag.
 Som nævnt ovenfor går jeg ud  

 fra at også (B) Hospital er enig i de begrænsninger i adgangen til at  

 redigere  

 der følger af at der er tale om et blad for en offentlig institution der er  

 finansieret af det offentlige og med en offentligt ansat redaktør.  

 Redigeringen  

 skal være saglig.
 Som anført i min foreløbige  

 redegørelse kan journalistiske hensyn og pladsmæssige hensyn være saglige.
 I den konkrete sag har jeg  

 lagt vægt på at den ansvarshavende redaktør skrev at man undlod at bringe  

 (A)s  

 indlæg fordi det gav et meget negativt billede af børneafdelingen.
 Selve partsindlægget blev  

 ikke bragt i et senere nummer.
 Jeg mener fortsat at det ikke  

 var sagligt at afvise (A)s indlæg med den begrundelse at det var meget  

 kritisk, jf. i det hele min foreløbige redegørelse.
 At afvisningen eventuelt  

 tillige skyldtes at den ansvarshavende redaktør, hospitalsdirektøren, mente  

 at (A)  

 var samarbejdsvanskelig, er heller ikke i sig selv en saglig grund til at  

 afslå  

 et partsindlæg eller bryde principperne for intern åbenhed.
 Jeg har gjort (B) Hospital,  

 Hovedstadens Sygehusfællesskab og Indenrigsministeriet bekendt med min  

 opfattelse.
 Herefter foretager jeg mig  

 ikke mere i sagen.
 NOTER: (*)  

 FOB 1995, s. 422, FOB 1976, s. 206,  

 FOB 1977, s. 435, FOB 1983, s. 101 og s. 248, FOB 1988, s. 121, FOB 1987, s.  

 237 og FOB 1958, s. 165.
