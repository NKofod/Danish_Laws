Resumé En tømrer faldt i 1985 ned fra et stillads og fik en  

 ryglidelse. Året efter fik han tilkendt førtidspension og  

 arbejdsskadeerstatning fordi hans erhvervsevnetab blev vurderet til 50 pct.
 I 2001 forhøjede kommunen hans førtidspension med virkning fra  

 1996 (hvor manden tidligere havde ansøgt om pension). På baggrund af  

 kommunens  

 ændrede vurdering og en dom afsagt af Højesteret i 1999 besluttede  

 arbejdsskademyndighederne i 2002 at forhøje mandens erhvervsevnetab fra 50  

 til  

 65 pct.  med virkning fra samme tidspunkt som den forhøjede  

 førtidspension.  

 Ændringen af erhvervsevnetabet var ikke begrundet i en ændring af mandens  

 helbredstilstand  som havde været stationær siden i hvert fald 1986  

  men  

 udelukkende i kommunens forhøjelse af førtidspensionen og højesteretsdommen  

 fra 1999.
 Manden klagede til ombudsmanden over at forhøjelsen af hans  

 erhvervsevnetab kun gik tilbage til 1996 og ikke til 1985 hvor han faldt ned  

 fra stilladset.
Ombudsmanden udtalte at arbejdsskademyndighederne var  

 forpligtede til at foretage en selvstændig vurdering af borgernes  

 erhvervsevne  

 efter arbejdsskadesikringsloven.
Dette udelukkede efter ombudsmandens  

 opfattelse at arbejdsskademyndighederne uden videre anvendte et  

 skæringstidspunkt i arbejdsskadesagen som var begrundet i særlige regler i  

 pensionslovgivningen. Ændringstidspunktet måtte således fastsættes fra det  

 tidspunkt hvor manden opfyldte betingelserne for at få tilkendt erstatning  

 efter reglerne i arbejdsskadesikringsloven.
Ombudsmanden henstillede derfor  

 til  

 Ankestyrelsen at genoptage arbejdsskadesagen.
 Ombudsmanden kritiserede i øvrigt Ankestyrelsens begrundelse  

 for så vidt angår henvisningen til retsregler. (J.nr. 2003-2928-024).
Tilkendelsestidspunkt for forhøjet erhvervsevnetab i  

  

 arbejdsskadesag Det fremgår af sagen at A den 29. januar 1985 faldt ned fra et  

 rullestillads under sit arbejde som tømrer og pådrog sig en ryglidelse.
 Fra den 1. oktober 1986 modtog A forskud på mellemste  

 førtidspension.
 Den 30. december 1986 fik A tilkendt forhøjet almindelig  

 førtidspension fra den 1. marts 1986.
Ved afgørelse af 18. december 1987 vurderede Sikringsstyrelsen  

 (nu Arbejdsskadestyrelsen) As tab af erhvervsevne til 65 pct.
Efter  

 afgørelsen skulle erstatningen for tab af erhvervsevne løbe fra den 1. marts  

 1986. Denne afgørelse klagede både forsikringsselskabet ( ) og A selv over  

 til  

 Ankestyrelsen.
Ankestyrelsen ændrede den 12. juli 1988 Sikringsstyrelsens  

 afgørelse hvorefter As erhvervsevnetab ved arbejdsskaden blev vurderet  

 til  

 50 pct.
Ankestyrelsen tiltrådte samtidig at den løbende ydelse var tilkendt  

 fra den 1. marts 1986; fra dette tidspunkt anså Ankestyrelsen As  

 erhvervsevne  

 for varigt nedsat som følge af arbejdsskaden.
Ankestyrelsen bemærkede  

 samtidig  

 at der ikke efter arbejdsskadeforsikringsloven kan ydes renter af den  

 tilkendte erstatning.
 Herefter søgte A adskillige gange uden held at få sin sag  

 genoptaget, ligesom A tidligere flere gange rettede henvendelse til mig.
 Den 14. september 2001 traf Lyngby-Taarbæk Kommune afgørelse om  

 at forhøje As førtidspension til mellemste førtidspension med virkning  

 fra 1.  

 august 1996. Kommunen skrev således i sin afgørelse, meddelt i brev af 17.  

 september 2001:
Med baggrund i ændrede regler for tilkendelse af  

 førtidspension, har Pensionsnævnet genvurderet Deres ansøgning fra 1996 om  

 højere pension.
De har tidligere deltaget i et arbejdsafklarende forløb, der  

 ikke pegede på muligheder på arbejdsmarkedet, der kunne bringe Dem i arbejde  

 igen.
På baggrund af Deres langvarige fravær fra arbejdsmarkedet, Deres  

 helbredsmæssige situation og de ændrede regler for tilkendelse af pension, er  

 der ikke mulighed for at belyse en resterhvervsevne, der udelukker  

 tilkendelse  

 af mellemste førtidspension.
 Ansøgningsdatoen i den tidligere sag var den 18.04.1996, og De  

 tilkendes mellemste førtidspension efter de daværende gældende regler 3  

 måneder efter ansøgningen.
Idet vi ikke anser Deres erhvervsevne for ubetydelig, kan De  

 ikke tilkendes højeste førtidspension. A klagede ikke over denne afgørelse.
 Den 24. januar 2002 traf Arbejdsskadestyrelsen afgørelse om at  

 forhøje As erhvervsevnetab til 65 pct. med virkning fra 1. august 1996.  

 Arbejdsskadestyrelsen skrev bl.a.:
Afgørelsen om erhvervsevnetab er truffet på grundlag af de  

 sociale oplysninger, der er indhentet efter den tidligere afgørelse.
Vi har  

 genoptaget Deres sag efter de forvaltningsretlige principper.
 Ved afgørelsen har vi lagt vægt på, at Lyngby[-Taarbæk] Kommune  

 den 14. september 2001  efter tilkendegivelserne i Højesteretsdommen af  

 22.  

 december 1999  har tilkendt Dem mellemste førtidspension med virkning  

 fra den  

 1. august 1996. Vi har ændret Deres erhvervsevnetab på baggrund af kommunens  

 ændring.
De bestemmelser i loven om arbejdsskadeforsikring, der har  

 betydning for afgørelsen, er trykt på bagsiden af brevet.
Det gælder § 29 om  

 genoptagelse af sager og modtagerens oplysningspligt og § 36 om fradrag for  

 sociale ydelser.
I loven om forsikring mod følger af arbejdsskade gælder det  

 §  

 32 om tab af erhvervsevne, § 44 om udbetaling og § 55 om klagemulighed. I brev af 14. maj 2002 klagede A til Ankestyrelsen over  

 afgørelsen af 24. januar 2002.
Den 5. august 2002 stadfæstede Ankestyrelsen  

 Arbejdsskadestyrelsens afgørelse.
Som begrundelse for afgørelsen anførte  

 Ankestyrelsen  

 følgende:
Ankestyrelsen har ved afgørelsen lagt til grund, at De den 29. januar 1985 faldt ned fra et stillads under  

 arbejdet, hvorved De brækkede 2 ribben og slog skulderen.
De har siden haft  

 smerter svarende til hele ryggen, De den 30. december 1986 fik tilkendt forhøjet almindelig  

 førtidspension i henhold til pensionslovens § 14, stk. 3, nr. 1, med virkning  

 fra 1. marts 1986, De den 26. marts 1987 fik tilkendt 10 % i erstatning for varigt  

 men, De den 12. juli 1988 fik tilkendt erstatning for tab af  

 erhvervsevne svarende til en nedsættelse af Deres erhvervsevne til 50 %, De den 17. august 1992 af Arbejdsskadestyrelsen og 28. juni  

 1993 af Ankestyrelsen fik afslag på at få Deres sag genoptaget, Folketingets Ombudsmand den 7. februar 1992 meddelte Dem, at  

 klager til ombudsmanden skal indgives inden et år efter, at den afgørelse,  

 der  

 klages over, er truffet.
Folketingets Ombudsmand havde derfor ikke mulighed  

 for at behandle en klage over en afgørelse, som Den Sociale Ankestyrelse  

 havde  

 truffet den 12. juli 1988, De den 9. august 1995 af Arbejdsskadestyrelsen fik afslag på at  

 få Deres sag genoptaget.
Styrelsen lagde vægt på at der ifølge de fremsendte  

 oplysninger ikke var sket nogen væsentlig ændring i Deres helbredsmæssige og  

 erhvervsmæssige situation.
Denne afgørelse blev tiltrådt af Ankestyrelsen den  

 24. november 1995. Ankestyrelsen bemærkede, dels at 5-årsfristen for  

 genoptagelse af både men og erhvervsevnetab var overskredet, og dels at  

 Ankestyrelsen ikke havde behandlet spørgsmålet om Deres ret til  

 førtidspension,  

 da der ikke var indgået anke over denne afgørelse, De den 8. april 1997 af Arbejdsskadestyrelsen fik afslag på at  

 få Deres sag genoptaget.
Afgørelsen blev den 17. oktober 1997 tiltrådt af  

 Ankestyrelsen.
Ankestyrelsen lagde blandt andet vægt på, at Deres  

 erhvervsmæssige  

 situation ikke havde ændret sig siden De i 1986 fik tilkendt forhøjet  

 almindelig  

 førtidspension, De har den 10. april 1997 fra Lyngby-Taarbæk Kommune fået  

 meddelelse om, at Pensionssamrådet havde besluttet at fastholde tidligere  

 kendelse på forhøjet almindelig førtidspension, De den 4. februar 1998 af Arbejdsskadestyrelsen fik afslag på  

 at få Deres sag genoptaget.
Den 28. april 1998 har Ankestyrelsen tiltrådt  

 Arbejdsskadestyrelsens afgørelse.
Ankestyrelsen lagde vægt på, at der i  

 forbindelse  

 med anmodning om genoptagelse af Deres sag ikke var fremkommet nye  

 oplysninger  

 af nogen art, De den 3. april 2001 i Østre Landsret har udtaget stævning mod  

 Ankestyrelsen, Østre Landsret den 22. august 2001 afviste den anlagte retssag  

 mod Ankestyrelsen. Østre Landsret bemærkede, at de nedlagte påstande ikke  

 havde  

 en sådan beskaffenhed og klarhed, at de kunne danne grundlag for sagens  

 behandling, da påstandene ikke var egnede til at indgå i en domskonklusion,  

 der  

 skulle kunne fuldbyrdes.
Der var endvidere ikke i stævningen givet en  

 udførlig  

 fremstilling af de faktiske omstændigheder, hvorpå påstandene kunne støttes.  

 Stævningen opfyldte derfor ikke kravene til en stævnings indhold, og den var  

 herefter uegnet til at danne grundlag for sagens behandling, De den 14. september 2001 af Lyngby Taarbæk Kommune har fået  

 tilkendt mellemste førtidspension med virkning fra 1. august 1996. Lyngby  

 Taarbæk Kommune har henvist til de ændrede regler for tilkendelse af  

 førtidspension, og Pensionsnævnet har derfor genvurderet Deres ansøgning fra  

 1996 om højere pension.
Ansøgningsdatoen i den tidligere sag var den 18.  

 april  

 1996, og De blev derfor tilkendt mellemste førtidspension efter de daværende  

 gældende regler 3 måneder efter ansøgningen, De den 31. maj 2002 af Arbejdsskadestyrelsen fik afslag på [at  

 få] Deres sag genoptaget.
 Vi har ud fra disse oplysninger lagt til grund, at der alene fra  

 perioden efter 1. august 1996 er dokumentation for, at Deres erhvervsevne kan  

 anses for at være nedsat med 65 % (svarende til Deres erhvervsevnenedsættelse  

 efter pensionslovgivningen). Ankestyrelsen har på denne baggrund ikke fundet  

 tilstrækkeligt grundlag for at ændre Arbejdsskadestyrelsens afgørelse.
 Bemærkninger til klagen:
 De har oplyst, at De har anket Deres sag adskillige gange, og De  

 har henvist til Højesterets kendelser i lignende sager.
 Vi bemærker, at Ankestyrelsen er bekendt med Deres tidligere  

 sager, stævning indgivet til Østre Landsret samt at De ikke har anket Deres  

 oprindelige afgørelse om ret til førtidspension svarende til en nedsættelse  

 af  

 Deres erhvervsevne til 50 % til Ankestyrelsen.
 Retsregler mv.
 Vi har truffet afgørelsen efter lov om sikring mod følger af  

 arbejdsskade (arbejdsskadeloven).
Det er lov nr. 79 af 8. marts 1978 om arbejdsskadeforsikring,  

 jf.
Socialministeriets lovbekendtgørelse nr. 450 af 25. juni 1987.
Vi henviser til § 27, om erstatning for tab af erhvervsevne Vi vedlægger uddrag af loven.
 A kommenterede i efterfølgende breve Ankestyrelsens afgørelse  

 af 5. august 2002, og Ankestyrelsen besvarede den 22. januar 2003 As  

 breve  

 således:
 De har i breve af 16. august 2002 og 25. november 2002 klaget  

 over Ankestyrelsens afgørelse af 5. august 2002. De har anført, at vi ikke  

 har  

 taget stilling til om Deres tab af erhvervsevne er 100 %, at vi ikke har  

 medinddraget de vigtigste dokumenter i Deres sag, og at der er fejl i en  

 række  

 afgørelsesdatoer.
Ankestyrelsen skal meddele, at de i Deres breve nævnte forhold  

 ikke giver anledning til at genoptage Deres sag.
Ankestyrelsen må derfor  

 henholde sig til afgørelsen af 5. august 2002, hvorefter De er tilkendt  

 erstatning  

 for tab af erhvervsevne svarende til 65 % med virkning fra 1. august 1996.  

 Det  

 fremgår endvidere af Deres sag, at De den 14. september 2001 fik tilkendt  

 mellemste førtidspension med virkning fra 1. august 1996 af Lyngby-Taarbæk  

 Kommune.
Ankestyrelsen foretager sig herefter ikke videre i sagen. I brev af 18. februar 2003 klagede A til mig.
A henviste til  

 Højesterets dom af 22. december 1999, gengivet i Ugeskrift for Retsvæsen  

 2000,  

 s.  

 645. A  

 anførte  

 bl.a. at han ikke af afgørelserne kunne se at myndighederne havde foretaget  

 en selvstændig vurdering, herunder inddraget lægefaglig ekspertise.
På den  

 baggrund kunne han ikke forstå skæringsdatoen for forhøjelsen af hans  

 erhvervsevnetab.  

 Endvidere mente A at Ankestyrelsen ikke havde taget udtrykkeligt stilling til  

 at han i praksis mistede hele sin erhvervsevne i januar 1985, ligesom  

 Ankestyrelsen ikke havde taget stilling til hans anmodning om renter.
A  

 gjorde  

 endvidere opmærksom på at der ikke eksisterede en afgørelse fra  

 Arbejdsskadestyrelsen  

 af 31. maj 2002 som Ankestyrelsen i sin afgørelse af 5. august 2002 havde  

 henvist  

 til.
Den 2. juli 2003 sendte jeg As henvendelse til Ankestyrelsen  

 som en anmodning fra ham om at Ankestyrelsen udtrykkeligt tog stilling til om  

 det A har anført, kunne give Ankestyrelsen grundlag for at genoptage  

 behandlingen  

 af As arbejdsskadesag.
Hvis dette ikke var tilfældet, sendtes  

 henvendelsen  

 som en anmodning fra ham om at Ankestyrelsen uddybede sin begrundelse for  

 afgørelsen  

 af 5. august 2002 (mit j.nr. 2003- 0636-024).
 Ankestyrelsen skrev i den anledning bl.a. følgende til A den 12.  

 august 2003:
I Ankestyrelsens afgørelse af 5. august 2002 blev det  

 fremhævet, at der alene i perioden efter 1. august 1996 er dokumentation for,  

 at Deres erhvervsevne kan anses for at være nedsat med 65 % (svarende til  

 Deres  

 erhvervsevnenedsættelse efter pensionslovgivningen). Ankestyrelsen skal  

 uddybende  

 oplyse, at erstatning for tab af erhvervsevne skal fastsættes således at den  

 skadelidte stilles som om skaden ikke var sket.
Det betyder for personer, der  

 efter en arbejdsskade genoptager arbejdet, men til en lavere løn, fastsættes  

 erhvervsevnetabet som forskellen i procent af det den skadelidte ville have  

 tjent, hvis skaden ikke var sket, og den aktuelle indtægt.
Til personer, der  

 er  

 udtrådt af arbejdsmarkedet og overgået til førtidspension fastsættes  

 erhvervsevnetabet efter et skøn.
I det skøn er arbejdsskademyndighederne ikke  

 bundet af pensionsmyndighedernes vurdering af erhvervsevnen (U1996.- 1167H),  

 men er alene henvist til at tage hensyn til skadelidtes muligheder for at  

 skaffe sig indtægt ved sådant arbejde, som med rimelighed kan forlanges af  

 den  

 pågældende efter dennes evner, uddannelse, alder og muligheder for  

 erhvervsmæssig omskoling og genoptræning.
Det påhviler den skadelidte at  

 påvise størrelsen af erhvervsevnetabet.
Når størrelsen er påvist anses hele  

 tabet for at være en følge af skaden, medmindre arbejdsskademyndighederne kan  

 godtgøre, at tabet eller dele deraf ikke er en følge af skaden.
Det forhold at myndighederne ikke er bundet af  

 pensionsmyndighedernes afgørelser om førtidspension i administrationen af  

 arbejdsskadesikringsloven betyder således, at arbejdsskademyndighederne  

 selvstændig  

 skal skønne over størrelsen af erhvervsevnetabet.
Det betyder dog ikke, at en  

 afgørelse om førtidspension er uden betydning for arbejdsskadesagen.  

 Afgørelsen om førtidspension vil påvirke bevisvurderingen af et  

 erhvervsevnetab.
Det betyder i relation til Deres sag, at De har påvist et  

 erhvervsevnetab på omkring 65% ved Deres henvisning til den den 14. september  

 2001 tilkendte mellemste førtidspension.
Ved tidligere afgørelser om  

 erhvervsevnetab  

 har det påviste tab udgjort 50%.
 Ankestyrelsen har ved afgørelsen af 5. august 2002 lagt til  

 grund, at der var påvist og dokumenteret et tab på 65%. Ankestyrelsen fandt  

 ved afgørelsen at hele tabet kunne anses for at være en følge af skaden.  

 Ankestyrelsen  

 har ikke fundet, at arbejdsskaden den 29. januar 1985, hvor De brækkede 2  

 ribben  

 og slog skulderen  og siden haft smerter svarende til hele ryggen, har  

 medført et større erhvervsevnetab end 65%.
 Ankestyrelsen har ikke fundet det dokumenteret, at Deres  

 erhvervsevnetab  forud for den ændrede pensionskendelse (1. august  

 1996)  har  

 været større end fastsat i tidligere afgørelse om erstatning efter  

 arbejdsskadesikringsloven,  

 nemlig svarende til 50 %. Ankestyrelsen har herved desuden lagt til grund, at  

 De ikke havde anket Deres oprindelige afgørelse om ret til førtidspension  

 svarende til en nedsættelse af Deres erhvervsevnetab til 50% til  

 Ankestyrelsen.
Ankestyrelsen skal, med hensyn til Deres anmodning om at få  

 tilkendt renter, oplyse, at der ikke i arbejdsskadesikringsloven er hjemmel  

 for  

 at tilkende renter, jf.
SM U-9-96, hvorefter der ikke var hjemmel i loven til  

 at udbetale renter af efterbetaling i tilfælde, hvor Arbejdsskadestyrelsen  

 efter genoptagelse ved en ny afgørelse ændrede sin tidligere afgørelse.  

 Desuden havde Ankestyrelsen ikke kompetence til at tage stilling til, om den  

 skadelidte eventuelt var berettiget til renter efter renteloven.
Ankestyrelsens henvisning til Arbejdsskadestyrelsens afgørelse  

 af 31. maj 2002 er en fejlskrift, idet den korrekte dato er 31. maj  

 2000. A klagede til mig igen den 21. august 2003.
Den 2. december 2003 bad jeg Arbejdsskadestyrelsen og  

 Ankestyrelsen om at udtale sig i anledning af klagen.
Jeg skrev bl.a.  

 følgende  

 til Ankestyrelsen:
Jeg beder om at myndighederne i deres udtalelser redegør nærmere  

 for det fastsatte ændringstidspunkts sammenhæng med den ændrede vurdering af  

 størrelsen af erhvervsevnetabet i arbejdsskadesagen.
Jeg beder også om en  

 redegørelse for myndighedernes oplysningsgrundlag i forbindelse med den  

 ændrede vurdering.
Jeg bemærker i den forbindelse at Ankestyrelsen den 17.  

 oktober 1997 tiltrådte Arbejdsskadestyrelsens afslag på genoptagelse af sagen  

 af 8. april 1997 med henvisning til at (A)s erhvervsmæssige situation  

 ikke  

 havde ændret sig siden 1986. Den 28. april 1998 tiltrådte Ankestyrelsen  

 Arbejdsskadestyrelsens afslag på genoptagelse af 4. februar 1998 med  

 henvisning til at der ikke var fremkommet nye oplysninger af nogen art. Den 23. januar 2004 modtog jeg Arbejdsskadestyrelsens udtalelse  

 af 22. januar 2004. Arbejdsskadestyrelsen sendte samtidig en kopi af  

 udtalelsen til A.
Af udtalelsen fremgik bl.a.:
 Indledningsvis skal det pointeres, at Arbejdsskadestyrelsen  

 ikke kommenterer på afgørelser truffet af Den Sociale Ankestyrelse.
Ved behandlingen af en arbejdsskadesag, hvor den tilskadekomne  

 er tilkendt førtidspension er vi ikke bundet af pensionsmyndighedernes  

 afgørelse om førtidspension, der tager udgangspunkt i borgerens samlede  

 helbredstilstand.
Arbejdsskadestyrelsen er berettiget og forpligtet til at  

 foretage en selvstændig vurdering af borgerens erhvervsevne efter  

 arbejdsskadesikringsloven.
Dette følger blandt andet af UfR 1996.1167H og  

 Ombudsmandsberetningen 1999, side 432*.
 Ved Arbejdsskadestyrelsens stillingtagen til spørgsmål om tab af  

 erhvervsevne indhentes oplysninger med henblik på at dokumentere og fastsætte  

 den tilskadekomnes evne til at skaffe sig indtægt ved arbejde jf.  

 arbejdsskadesikringslovens § 17 stk. 1 (den tidligere lovs § 32 stk. 1). Heri  

 indgår kommunens oplysninger og vurderinger af pensionsgraden som elementer i  

 den skønsmæssige vurdering af sagen.
 Ved Arbejdsskadestyrelsens vurdering af erstatning for tab af  

 erhvervsevne, når tilskadekomne har fået tilkendt førtidspension, indgår  

 endvidere blandt andet de kriterier, der er angivet i  

 arbejdsskadesikringslovens  

 § 17 stk. 2 (tidligere lovs § 32 stk. 2).
 Afgørelsen af 24. januar 2002 har herefter taget udgangspunkt i  

 de ovennævnte kriterier, og med vægt på oplysningerne fra de sociale  

 myndigheder fastsat det dokumenterede varige tab af erhvervsevne.
 Arbejdsskadestyrelsen har på den baggrund vurderet den  

 tilskadekomnes tab af erhvervsevne til 65 procent samt at dette findes at  

 være  

 dokumenteret fra 1. august 1996, idet det ifølge de kommunale oplysninger  

 svarer til anmodningen om genoptagelse af en pensionssag, der ikke tidligere  

 har været anket.
Denne afgørelse blev tiltrådt af Den Sociale Ankestyrelse ved  

 afgørelse af 5. august  

 2002. I brev af 29. januar 2004 sendte A mig sine kommentarer til  

 Arbejdsskadestyrelsens udtalelse af 22. januar 2004.
Den 29. marts 2004 modtog jeg Ankestyrelsens udtalelse af samme  

 dato.
Af udtalelsen fremgik bl.a.:
 Ankestyrelsen skal indledningsvis henvise til vores brev af 12.  

 august 2003 til (A).
Det påviste erhvervsevnetab af følgerne af (A)s arbejdsskade,  

 som indtraf den 29. januar 1985, blev oprindeligt fastsat til 50 %   

 svarende  

 til størrelsen af den tilkendte førtidspension, som i øvrigt ikke blev  

 påklaget.
Om Ankestyrelsens opfattelse af sammenhængen mellem vurderingen af  

 erhvervsevne  

 efter reglerne om førtidspension og arbejdsskadesikring henvises til vedlagte  

 brev af 12. august 2003 til (A).
(A)s sag om erhvervsevnetabserstatning er den 17. oktober 1997  

 afvist at blive genoptaget efter genoptagelsesreglerne i  

 arbejdsskadesikringsloven,  

 idet der ikke var indtrådt væsentlige ændringer i forhold til det tidligere  

 afgørelsesgrundlag.
Derimod blev (A)s sag efterfølgende genoptaget  

  efter  

 reglerne om ulovbestemt remonstration  fordi (A)s sag om  

 førtidspension var  

 blevet genoptaget under henvisning til Højesterets ændring af den hidtidige  

 pensionspraksis.
Baggrunden for genoptagelse af (A)s sag om erstatning  

 for tab  

 af erhvervsevne efter arbejdsskadesikringsloven var, at en væsentlig præmis i  

 forbindelse med (A)s påvisning af erhvervsevnetabet netop blev ændret i  

 forbindelse  

 med pensionsmyndighedernes egen ændring af den tilkendte førtidspension til  

 mellemste førtidspension med tilbagevirkende kraft.
 Baggrunden for Ankestyrelsens ændring af størrelsen af  

 erhvervsevnetabet var således ikke begrundet i en ændring af (A)s  

 faktiske  

 helbredsforhold, men i realiteten begrundet i en anden og ny vurdering af  

 erhvervsevnen  

 i forhold til pensionslovgivningen efter Højesterets dom af 22. december  

 1999.
Ankestyrelsen fandt, at (A) nu havde påvist et større tab af  

 sin erhvervsevne ved henvisning til den nu tilkendte mellemste  

 førtidspension,  

 og vi havde ikke grundlag for at føre et modbevis herfor.
Der var herefter  

 ikke tvivl om, at erhvervsevnetabet skulle fastsættes til 65 % og  

 ændringstidspunktet  

 blev knyttet til ændringstidspunktet for pensionstilkendelsen, idet der ikke  

 i  

 sagen var grundlag for at knytte tilkendelsestidspunktet til en faktisk  

 indtrådt ændring i (A)s helbredsforhold eller andre forhold.
Ankestyrelsen skal afslutningsvis nævne, at De i brev af 7.  

 februar 1992 til (A) har udtalt, at [D]e ikke på det daværende grundlag havde  

 udsigt til at kunne kritisere Ankestyrelsens afvisning af 29. oktober 1991 af  

 at genoptage (A)s sag (j.nr. 1992-120-023). Med brev af 13. april 2004 indsendte A på ny bemærkninger til  

 sagen.
Ombudsmandens udtalelse Retsgrundlaget § 85 i lov om arbejdsskadesikring (lov nr. 422 af 10. juni 2003) indeholder  

 følgende overgangsbestemmelser i stk. 1, stk. 3 og stk. 6-7:
 § 85.  

  

 Loven træder i kraft den 1. januar 2004. Ændringen af erhvervssygdomsbegrebet  

 i § 7 træder dog først i kraft den 1. januar 2005.
 ...
Stk. 3.  

  

 Loven anvendes på arbejdsulykker, der indtræder den 1. januar 2004 eller senere, og erhvervssygdomme, der anmeldes den 1. januar 2005 eller senere.
 Stk. 6.  

  

 Samtidig  

 ophæves lov om sikring mod følger af arbejdsskade, jf. lovbekendtgørelse nr.  

 943 af 16. oktober 2000.
Stk. 7.  

  

 Lov om sikring  

 mod følger af arbejdsskade, jf. stk. 6, anvendes fortsat på ulykkestilfælde, pludselige løfteskader og kortvarige skadelige  

 påvirkninger, der er indtruffet før den 1. januar 2004, og erhvervssygdomme anmeldt før den 1. januar  

 2005. Lov om sikring mod følger af arbejdsskade (lovbekendtgørelse  

 nr. 943 af 16. oktober 2000) indeholder i §§ 70 og 71, stk. 1- 3, følgende  

 overgangsbestemmelser:
 § 70.  

  

 Loven træder i  

 kraft den 1. januar 1993.
Stk. 2.  

  

 Loven anvendes  

 på arbejdsulykker og kortvarige skadelige påvirkninger, der  

 indtræder på ikrafttrædelsesdatoen eller senere, og erhvervssygdomme, der anmeldes på ikrafttrædelsesdatoen eller  

 senere.
 § 71.  

  

 Samtidig  

 ophæves lov om arbejdsskadeforsikring, jf. lovbekendtgørelse nr. 450 af 25.  

 juni 1987 med senere ændringer.
Stk. 2.  

  

 Lov om  

 arbejdsskadeforsikring anvendes dog fortsat på arbejdsulykker og kortvarige skadelige påvirkninger, der er  

 indtruffet før denne lovs ikrafttræden, og erhvervssygdomme m.v., der er anmeldt før denne lovs  

 ikrafttræden.
Stk. 3.  

  

 I sager, der  

 er omfattet af stk. 2, anvendes denne lovs §§ 32, 36, 43, 44, 54 og 55 i  

 stedet  

 for §§ 27, 31, 39, 40, 53 og 54 i lov om arbejdsskadeforsikring ved fastsættelse af ophørstidspunktet for en varig løbende  

 erstatning for tab af erhvervsevne, fastsættelse af det tidspunkt, for hvilket erstatning for tab af  

 forsørger længst kan udbetales, omsætning af løbende årlig erstatning for tab af erhvervsevne og  

 for tab af forsørger til efterladt ægtefælle m.fl. til kapitalbeløb, udbetaling af erstatning og godtgørelsesbeløb, høring af sagens parter og aktindsigt og klageadgang for sagens parter og arbejdsgiveren. § 71, stk. 3, blev med den citerede ordlyd indsat ved § 15 i  

 lov nr. 288 af 12. maj 1999. I bemærkningerne til bestemmelsen i lovforslaget  

 er følgende anført, jf.
Folketingstidende 1998-99, tillæg A, s. 4228:
 Det foreslås, at ændringerne i lov om sikring mod følger af  

 arbejdsskade også skal gælde for de sager, der fortsat behandles efter lov om  

 arbejdsskadeforsikring fra 1978.
Arbejdsskadeforsikringsloven fra 1978 bygger for så vidt angår  

 skadelidtes og efterladtes rettigheder på de samme principper som lov om  

 sikring mod følger af arbejdsskade. I betænkning over lovforslaget afgivet af Socialudvalget den 20.  

 april 1999 er følgende anført, jf.
Folketingstidende 1998- 99, tillæg B, s.  

 621:
 Det foreslås, at de nye regler også kommer til at gælde for  

 sager efter arbejdsskadeforsikringsloven fra  

 1978. Det følger af overgangsbestemmelserne i henholdsvis § 85, stk.  

 7, nr. 1, i (den gældende) lov om arbejdsskadesikring (lov nr. 422 af 10.  

 juni  

 2003) og § 71, stk. 3, nr. 4, jf. stk. 2, nr. 1, i lovbekendtgørelse nr. 943  

 af  

 16. oktober 2000 om sikring mod følger af arbejdsskade samt forarbejderne  

 hertil, at sidstnævnte lovbekendtgørelses § 32 anvendes i stedet for § 27 i  

 lov  

 om arbejdsskadeforsikring (lovbekendtgørelse nr. 450 af 25. juni 1987) ved  

 udbetaling af erstatning og godtgørelsesbeløb i de sager der fortsat  

 behandles  

 efter lov om arbejdsskadeforsikring fra 1978 (dvs. lovbekendtgørelse nr. 450  

 af 25. juni 1987). § 32 i lovbekendtgørelse nr. 943 af 16. oktober 2000  

 vedrører  

 erstatning for tab af erhvervsevne og indeholder bl.a. følgende bestemmelser:
Erstatning for tab af erhvervsevne § 32.  

  

 Har  

 arbejdsskaden medført nedsættelse af skadelidtes evne til at skaffe sig  

 indtægt ved arbejde, tilkommer der den pågældende erstatning for tab af  

 erhvervsevne.  

 Der ydes ikke erstatning, hvis erhvervsevnetabet er mindre end 15 pct.
 Stk. 2.  

  

 Ved  

 bedømmelsen af erhvervsevnetabet tages hensyn til skadelidtes muligheder for  

 at skaffe sig indtægt ved sådant arbejde, som med rimelighed kan forlanges af  

 den pågældende efter dennes evner, uddannelse, alder og muligheder for  

 erhvervsmæssig omskoling og optræning.
 Stk. 3.
 Stk. 4.  

  

 Erstatningen  

 tilkendes som en løbende ydelse, medmindre denne kapitaliseres efter reglerne  

 i § 43.
 Stk. 5.  

  

 Ved  

 fuldstændigt tab af erhvervsevne udgør den løbende ydelse årlig 4/5 af  

 skadelidtes årsløn, jf. § 41, og ved nedsættelse af erhvervsevnen en  

 forholdsmæssig  

 del heraf.
 Stk. 6.  

  

 Den årlige  

 ydelse udbetales med 1/12 månedlig forud og løber fra tidspunktet for  

 afgørelsen,  

 medmindre særlige omstændigheder taler for et andet tidspunkt.
Stk. 7.  

  

 For  

 skadelidte, der den 1. juli 1999 er fyldt 60 år, ophører den løbende  

 erstatning  

 med udgangen af den måned, hvor skadelidte fylder 67 år.
Den løbende  

 erstatning  

 afløses på dette tidspunkt af et engangsbeløb på 2 gange den årlige  

 erstatning  

 efter stk. 5. Er skadelidte på tidspunktet for afgørelsen fyldt 67 år,  

 udbetales  

 erstatningen som anført i 2. pkt.
Stk. 8.  

  

 For  

 skadelidte, der fylder 60 år den 1. juli 1999 eller senere, ophører den  

 løbende  

 erstatning med udgangen af den måned, hvor skadelidte fylder 65 år.
Den  

 løbende  

 erstatning afløses på dette tidspunkt af et engangsbeløb på 4 gange den  

 årlige  

 erstatning efter stk. 5. Er skadelidte på tidspunktet for afgørelsen fyldt 65  

 år, udbetales erstatningen som anført i 2. pkt. Det følger bl.a. af bestemmelsen at der tilkommer skadelidte  

 erstatning for tab af erhvervsevne hvis arbejdsskaden har medført nedsættelse  

 (på mindst 15 pct.) af skadelidtes evne til at skaffe sig indtægt ved  

 arbejde.  

 Ved bedømmelsen af erhvervsevnetabet skal der tages hensyn til skadelidtes  

 muligheder for at skaffe sig indtægt ved sådant arbejde som med rimelighed  

 kan  

 forlanges af den pågældende efter dennes evner, uddannelse, alder og  

 muligheder  

 for erhvervsmæssig omskoling og optræning.
Afgørelserne om  

 erhvervsevnetabet Arbejdsskadestyrelsen og Ankestyrelsen har som bekendt ved  

 afgørelserne af henholdsvis 24. januar 2002 og 5. august 2002 ændret  

 vurderingen af Deres erhvervsevnetab fra 50 pct. til 65 pct. med virkning fra  

 den 1. august 1996.
 Arbejdsskadestyrelsen har begrundet ændringen med at  

 Lyngby-Taarbæk Kommune  efter tilkendegivelserne i højesteretsdommen af  

 22.  

 december 1999  den 14. september 2001 tilkendte Dem mellemste  

 førtidspension  

 med virkning fra den 1. august 1996.
 Ankestyrelsen har bl.a. lagt til grund for sin afgørelse af 5.  

 august 2002 at Ankestyrelsen den 17. oktober 1997 tiltrådte  

 Arbejdsskadestyrelsens  

 afgørelse af 8. april 1997 om afslag på genoptagelse af Deres arbejdsskadesag  

 med den begrundelse at Deres erhvervsmæssige situation ikke havde  

 ændret sig  

 siden De i 1986 fik tilkendt forhøjet almindelig førtidspension.  

 Ankestyrelsen har endvidere lagt til grund at der alene fra perioden efter  

 den  

 1. august 1996 er dokumentation for at Deres erhvervsevne kan anses for at  

 være nedsat med 65 pct. (svarende til Deres erhvervsevnenedsættelse  

 efter  

 pensionslovgivningen).
 Ankestyrelsen har i sin uddybende begrundelse i brevet af 12.  

 august 2003 bl.a. anført at Ankestyrelsen desuden har lagt til grund at De  

 ikke  

 havde anket Deres oprindelige afgørelse om ret til førtidspension svarende  

 til en nedsættelse af Deres erhvervsevnetab til 50 pct. til Ankestyrelsen.
 I udtalelsen af 29. marts 2004 til mig har Ankestyrelsen  

 præciseret at baggrunden for Ankestyrelsens ændring af størrelsen af  

 erhvervsevnetabet ikke var begrundet i en ændring af Deres faktiske  

 helbredsforhold,  

 men i realiteten begrundet i en anden og ny vurdering af erhvervsevnen i  

 forhold til pensionslovgivningen efter Højesterets dom af 22. december 1999.  

 Ankestyrelsen har tilføjet at ændringstidspunktet blev knyttet til  

 ændringstidspunktet for pensionstilkendelsen, idet der ikke i  

 arbejdsskadesagen  

 var grundlag for at knytte tilkendelsestidspunktet til en faktisk indtrådt  

 ændring i Deres helbredsforhold eller andre forhold.
Jeg må således lægge til grund at Arbejdsskadestyrelsen og  

 Ankestyrelsen anser Deres helbredsmæssige situation for at have været  

 stationær siden  i hvert fald  1986. Ankestyrelsen vurderede den  

 12. juli  

 1988 erhvervsevnetabet i arbejdsskadesagen til 50 pct.
De har flere gange  

 siden da fået afslag på genoptagelse af Deres arbejdsskadesag med henvisning  

 til at der ikke var sket ændringer i Deres helbredstilstand.
Denne vurdering  

 af Deres erhvervsevnetab har Arbejdsskadestyrelsen og Ankestyrelsen  

 imidlertid  

 nu  på baggrund af de samme helbredsmæssige forhold  ændret til  

 65 pct.  

 Ændringen er sket fordi Lyngby-Taarbæk Kommune efter Højesterets dom af 22.  

 december 1999 genoptog Deres pensionssag og tilkendte Dem mellemste  

 førtidspension.
Ifølge reglerne for ombudsmandens virksomhed kan jeg kun i  

 begrænset omfang tage stilling til afgørelser der helt eller delvis bygger på  

 en særlig fagkyndig viden.
En kontrol af de lægefaglige vurderingers  

 rigtighed  

 kræver en fagkundskab som ombudsmanden ikke har.
Med den begrænsning er udgangspunktet for min prøvelse i sagen  

 det faktum Arbejdsskadestyrelsen og Ankestyrelsen lagde til grund for deres  

 afgørelser.
Ombudsmanden kan f.eks. prøve om de foreliggende faktiske  

 oplysninger er forstået eller opfattet korrekt, om sagen er tilstrækkeligt  

 belyst, eller om der bør tilvejebringes yderligere oplysninger, og om  

 oplysninger  

 efter en sædvanlig bevismæssig vurdering kan lægges til grund for afgørelsen,  

 jf.
Kaj Larsen mfl., Forvaltningsret, 2. udgave (2002), s. 901.
På samme måde som domstolene er ombudsmanden imidlertid  

 tilbageholdende med at tilsidesætte myndighedernes afgørelser i sager af  

 denne karakter.
En tilsidesættelse kræver et særligt sikkert grundlag, jf.  

 Højesterets dom af 29. juni 2004 gengivet i Ugeskrift for Retsvæsen 2004, s.  

 2444.
 Jeg har derfor ikke forudsætninger for at foretage en nærmere  

 efterprøvelse af om det er korrekt at fastsætte Deres erhvervsevnetab til 65  

 pct., og jeg kan således ikke kritisere at erhvervsevnetabet nu er fastsat  

 til  

 65 pct.
Fastsættelsen af  

 ændringstidspunktet Fastsættelsen af ændringstidspunktet er imidlertid et juridisk  

 spørgsmål som jeg kan efterprøve fuldt ud.
Det fremgår af Lyngby-Taarbæk Kommunes afgørelse af 14.  

 september 2001 at ændringstidspunktet i pensionssagen er begrundet i  

 ansøgningsdatoen i den tidligere pensionssag, nemlig den 18. april 1996.  

 Kommunen henviste til at De efter de dagældende regler tilkendtes mellemste  

 førtidspension 3 måneder efter ansøgningen, dvs. fra den 1. august 1996. (For  

 en ordens skyld vil jeg gerne understrege at min undersøgelse ikke omfatter  

 Lyngby- Taarbæk Kommunes afgørelse.
Jeg vil i øvrigt efter § 14 i  

 ombudsmandsloven være afskåret fra at behandle en klage over afgørelsen fordi  

 den som jeg har forstået det ikke er påklaget).
 Arbejdsskadestyrelsen og Ankestyrelsen kan efter min opfattelse  

 ikke tillægge forhold der specifikt vedrører regler i pensionslovgivningen  

 betydning i en arbejdsskadesag, og der er ikke holdepunkter i  

 arbejdsskadesikringsloven for at antage at pensionslovgivningens (tidligere  

 gældende) ansøgningsregler kan tillægges betydning for fastsættelsen af  

 ændringstidspunktet i arbejdsskadesagen.
 Som Arbejdsskadestyrelsen også er inde på i sin udtalelse af 22.  

 januar 2004 til mig, følger det bl.a. af Højesterets dom, gengivet i  

 Ugeskrift  

 for Retsvæsen 1996, s. 1167 ff, og Folketingets Ombudsmands beretning for  

 1999,  

 s. 426 ff*, at arbejdsskademyndighederne ikke er bundet af  

 pensionsmyndighedernes  

 afgørelse om førtidspension, og at arbejdsskademyndighederne er berettiget og  

 forpligtet til at foretage en selvstændig vurdering af borgernes erhvervsevne  

 efter arbejdsskadesikringsloven.
Dette udelukker imidlertid ikke  som i denne sag  at kommunens  

 vurdering i pensionssagen kan indgå i grundlaget for  

 arbejdsskademyndighedernes  

 vurdering af erhvervsevnetabet.
Men det udelukker efter min opfattelse at  

 arbejdsskademyndighederne uden videre anvender et skæringstidspunkt i  

 arbejdsskadesagen som er begrundet i særlige regler i pensionslovgivningen.
Arbejdsskadestyrelsen og Ankestyrelsen har  på baggrund af  

 Lyngby-Taarbæk Kommunes tilkendelse af mellemste førtidspension til Dem og  

 Højesterets dom af 22. december 1999  revurderet Deres arbejdsskadesag  

 og  

 foretaget en ny vurdering af Deres erhvervsevne således at den samme  

 helbredsmæssige tilstand efter den nye vurdering udløser en større erstatning  

 til Dem i henhold til arbejdsskadesikringslovens regler om erhvervsevnetab.
I  

 en sådan situation må Arbejdsskadestyrelsen og Ankestyrelsen ved en  

 stillingtagen til hvornår den ændrede vurdering af erhvervsevnetabet skal  

 have  

 virkning fra, (alene) anvende reglerne i arbejdsskadesikringsloven og  

 eventuelle  

 anvendelige, almindelige regler om forældelse. Ændringstidspunktet må således  

 efter min opfattelse fastsættes fra det tidspunkt hvor De opfyldte  

 betingelserne for at få tilkendt erstatning, jf. også Preben K.
Hansen og  

 Leif  

 Rasmussen, Arbejdsskadesikringsloven med kommentarer, 2003, s. 577.
Jeg henviser tillige til Højesterets dom gengivet i Ugeskrift  

 for Retsvæsen 2002, s. 1840. Denne sag drejede sig om tidspunktet for  

 erhvervsevnetabserstatning hvor der oprindelig fejlagtigt skete afvisning af  

 anmeldelse om arbejdsskade.
Under sagen for Højesteret var det oplyst at det  

 var Ankestyrelsens praksis under en genoptaget sag om  

 erhvervsevnetabserstatning at lade den nye afgørelse få virkning fra  

 tidspunktet  

 for den oprindelige afgørelse hvis det konstateredes at denne havde været  

 behæftet med væsentlige fejl eller mangler og derfor havde fået et indhold  

 der  

 var materielt forkert.
I overensstemmelse med denne praksis fandt Højesteret  

 at  

 erhvervsevnetabserstatningen skulle tillægges virkning fra Sikringsstyrelsens  

 oprindelige afgørelse i sagen.
I denne forbindelse henviser jeg endvidere  

 til Preben K.
Hansen og Leif Rasmussen, Arbejdsskadesikringsloven med  

 kommentarer,  

 2003, s. 810.
Jeg kan tilføje at det efter min opfattelse er uden betydning  

 for fastsættelsen af ændringstidspunktet om De undervejs har forsømt at  

 påklage tidligere trufne afgørelser i pensionssagen eller i arbejdsskadesagen  

 om erhvervsevnetabet.
Det afgørende er at myndighederne har anlagt en ændret  

 vurdering af den samme helbredsmæssige tilstand hos Dem.
Det er ligeledes  

 irrelevant for spørgsmålet om fastsættelsen af ændringstidspunktet at jeg i  

 brev af 7. februar 1992 udtalte at der ikke var udsigt til at jeg ville kunne  

 kritisere Ankestyrelsens afvisning af 29. oktober 1991 af at genoptage Deres  

 sag.
Som nævnt ovenfor er jeg afskåret fra at tage stilling til spørgsmål der  

 kræver særlig lægelig fagkundskab, og jeg har som det fremgår ovenfor heller  

 ikke ved min nuværende behandling af Deres sag taget stilling til rigtigheden  

 af at fastsætte Deres erhvervsevnetab i arbejdsskadesagen til 65 pct.
Hertil  

 kommer at temaet for min vurdering i udtalelsen af 7. februar 1992  på  

 baggrund af bestemmelsen i § 6, stk. 2, i den dagældende lov om Folketingets  

 Ombudsmand  

 (lovbekendtgørelse nr. 642 af 17. september 1986, jf. nu § 13, stk. 3, i lov  

 nr. 473 af 12. juni 1996 om Folketingets Ombudsmand)  var om der forud  

 for Ankestyrelsens  

 afgørelse af 29. oktober 1991 var fremkommet nye oplysninger i sagen som  

 burde  

 have ført til en genoptagelse af sagen.
 Jeg har på baggrund af ovenstående henstillet til Ankestyrelsen  

 at arbejdsskadesagen genoptages med henblik på at der fastsættes et  

 ændringstidspunkt efter reglerne i arbejdsskadesikringsloven i lyset af det  

 jeg har anført.
 Jeg har bedt Ankestyrelsen underrette mig om den afgørelse der  

 bliver truffet i anledning af min henstilling.
Myndighedernes  

 begrundelser  henvisning til retsregler § 24 i forvaltningsloven (lov nr. 571 af 19. december 1985 som  

 ændret ved § 3, nr. 2, i lov nr. 382 af 6. juni 2002 om ændring af  

 straffeloven, retsplejeloven og forvaltningsloven) har følgende ordlyd:
§ 24.  

  

 En begrundelse  

 for en afgørelse skal indeholde en henvisning til de retsregler, i henhold  

 til  

 hvilke afgørelsen er truffet.
I det omfang, afgørelsen efter disse regler  

 beror  

 på et administrativt skøn, skal begrundelsen tillige angive de hovedhensyn,  

 der har været bestemmende for skønsudøvelsen.
 Stk. 2.  

  

 Begrundelsen  

 skal endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3.  

  

 § 24, stk. 1,  

 2. pkt., og stk. 2, gælder ikke i de sager, der er nævnt i § 9, stk. 4.  

 Begrundelsens indhold kan i øvrigt begrænses i det omfang, hvori partens  

 interesse  

 i at kunne benytte kendskab til denne til varetagelse af sit tarv findes at  

 burde vige for afgørende hensyn til den pågældende selv eller til andre  

 private eller offentlige interesser, jf. §  

 15. Jeg har koncentreret denne del af min undersøgelse om  

 myndighedernes henvisning i afgørelserne af henholdsvis 24. januar 2002 og 5.  

 august 2002 til de relevante retsregler.
Efter § 24 i forvaltningsloven skal en begrundelse for en  

 afgørelse indeholde en henvisning til de retsregler i henhold til hvilke  

 afgørelsen  

 er truffet.
Henvisningen skal være klar og specifik, dvs. omtale retsreglerne  

 så de uden videre kan identificeres af den pågældende ved angivelse af lovens  

 eller bekendtgørelsens nummer og dato (eller hvis det efter omstændighederne  

 er tilstrækkeligt ved lovens sædvanlige kaldenavn) samt ved præcis angivelse  

 af de relevante bestemmelsers paragraf, stykke, litra eller nummer etc.
Jeg  

 henviser til Hans Gammeltoft-Hansen mfl., Forvaltningsret, 2. udgave (2002),  

 s.  

 556 ff.
 Arbejdsskadestyrelsen har i sin afgørelse af 24. januar 2002  

 henvist til loven om arbejdsskadeforsikring og herefter blandt  

 flere  

 bestemmelser henvist til § 32 om tab af erhvervsevne.
Under henvisning til at arbejdsskadeforsikringsloven siden De  

 var udsat for Deres arbejdsskade den 29. januar 1985, er blevet ændret en hel  

 del gange og ligeledes har ændret navn mere end én gang, mener jeg at  

 Arbejdsskadestyrelsen burde have henvist til den relevante lovs nummer og  

 dato  

 i Lovtidende.
Jeg mener ligeledes at Arbejdsskadestyrelsens henvisning til  

 hele § 32 ikke i tilstrækkelig grad opfylder kravet i forvaltningslovens §  

 24,  

 stk. 1, 1. pkt.
Ankestyrelsen har i sin afgørelse af 5. august 2002 henvist til  

 § 27 om erstatning for tab af erhvervsevne i lov nr. 79 af 8. marts 1978 om  

 arbejdsskadeforsikring, jf.
Socialministeriets lovbekendtgørelse nr. 450 af  

 25.  

 juni 1987.
 Som det fremgår af de overgangsbestemmelser jeg har citeret  

 ovenfor under afsnittet Retsgrundlaget  særligt § 71, stk.  

 3, nr. 4, jf.  

 stk. 2, nr. 1, i lovbekendtgørelse nr. 943 af 16. oktober 2000 om sikring mod  

 følger af arbejdsskade hvorefter sidstnævnte lovbekendtgørelses § 32 anvendes  

 i stedet for § 27 i lov om arbejdsskadeforsikring (lovbekendtgørelse nr. 450  

 af 25. juni 1987) ved udbetaling af erstatning og godtgørelsesbeløb, er  

 Ankestyrelsens  

 henvisning til § 27 i lovbekendtgørelse nr. 450 af 25. juni 1987 forkert.  

 Dette  

 mener jeg er beklageligt.
 Jeg har gjort Arbejdsskadestyrelsen og Ankestyrelsen bekendt med  

 min opfattelse.
Herefter foretager jeg mig ikke mere i anledning af Deres  

 klage. NOTER: (*)  

 FOB 1999, s. 426  

 og s. 432 (  

 FOB 1999, s. 426  

 ).
