(Til samtlige kommunalbestyrelser og  

 amtsråd) I henhold til § 26 i lov om styrelse af sociale og visse sundhedsmæssige  

 anliggender, jfr. lovbekendtgørelse nr.513 af 1. november 1983 og  

 socialministeriets cirkulære af 14. november 1983, påhviler det  

 kommunalbestyrelser og amtsråd at udarbejde planer for virksomheden på  

 sociale og visse sundhedsmæssige områder.
Om tilrettelæggelsen heraf kan  

 henvises til Almindelig vejledning om social- og sundhedsplanlægning .  

 (socialstyrelsen, april 1983).
Udarbejdelsen af social- og sundhedsplanerne for 1987-90 har karakter af  

 en ajourføring.
Det vil sige, at hovedvægten især kan lægges på udvalgte  

 områder (temaplanlægning).
Til de seneste tre planrunder har der været udmeldt fælles temaer.
Der er  

 ikke udmeldt et nyt fælles tema i forbindelse med ajourføringen 1987-90.  

 Baggrunden herfor er, at arbejdet med et tema erfaringsmæssigt ofte strækker  

 sig ud over det enkelte år, og fra kommune til kommune gennemføres i  

 forskellig rytme og rækkefølge.
Det antages derfor, at man i langt de fleste  

 kommuner i den kommende periode vil behandle enten et af de tidligere  

 udmeldte fælles temaer eller andre, særlige emner, som man lokalt finder  

 særligt påtrængende.
Erfaringer og resultater fra forsøgsvirksomhed - positive som negative -  

 kan være af stor værdi også for andre (amts)kommuner og bidrage til fornyelse  

 af den samlede indsats på social- og sundhedsområderne.
Derfor opfordres  

 kommunalbestyrelser og amtsråd til fortsat at medvirke i udvekslingen af  

 ideer og erfaringer ved at lade oplysninger om sådanne aktiviteter indgå i  

 deres planer.
Det skal understreges, at det ikke kun drejer sig om stort  

 anlagte og formaliserede forsøg - selv om de naturligvis også er af  

 interesse.
Det drejer sig også om praktiske forbedringer i det daglige  

 arbejde, om andre måder at løse opgaver på og anden anvendelse af  

 foranstaltninger end de gængse.
 Ligeledes opfordres kommunalbestyrelsen/amtsrådet til, at man i sin  

 social- og sundhedsplan - som led i dialogen mellem kommunale og centrale  

 myndigheder - oplyser, såfremt man finder bestemte statslige bestemmelser og  

 retningslinier særligt hæmmende for hensigtsmæssige omstillinger og praktiske  

 nydannelser.
 Kommunalbestyrelser og amtsråd anmodes om at iværksætte arbejdet med  

 social- og sundhedsplanerne for perioden 1987-90 og tilrettelægge det  

 således, at planerne indsendes til socialstyrelsen snarest efter 1. oktober  

 1986 og inden den 1. november 1986.
 Med denne tidsramme tilsigtes, at materialet fra planarbejdet også kan  

 være til rådighed for budgetlægningen i kommunen og i amtskommunen, samt at  

 planen kan behandles og vedtages senest samtidig med budgettet for 1987.
 Amtsrådet anmodes om at udarbejde sin årlige redegørelse for den planlagte  

 sociale og sundhedsmæssige virksomhed i kommunerne og i amtskommunen og at  

 sende denne til kommunalbestyrelserne i amtskommunen inden den 1. februar  

 1987. Samtidig indsendes den til socialstyrelsen i 6 eksemplarer.
Om de praktiske forhold i forbindelse med indsendelsen af planen til  

 socialstyrelsen henvises i øvrigt til forsiden af de skemasæt, som vedlægges  

 til brug for planrunden. (* 1) Skemaerne er i år søgt udformet mere  

 overskueligt.
Der er foretaget enkelte, mindre justeringer i skemaer og  

 skemavejledning dels ud fra erfaringer fra anvendelsen hidtil, dels under  

 hensyn til regelændringer m.v.
