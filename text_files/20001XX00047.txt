Skriftlig fremsættelse (11. oktober  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af  

 pensionsafkastbeskatningsloven. (Justering af reglerne om sambeskatning  

 af livsforsikringsselskaber og deres datterselskaber m.v.).
(Lovforslag nr.
L 51).
 Lovforslaget går ud på at bringe  

 skattereglerne bedre i overensstemmelse med de oprindelige hensigter for  

 pensionsafkastbeskatningsloven.
Ifølge gældende regler er det i dag muligt  

 for livsforsikringsselskaber at konvertere obligationsafkast, der beskattes  

 med 26 pct., til aktieafkast, der beskattes med 5 pct.
Lovforslaget går  

 ud på at ændre reglerne om tvungen sambeskatning, således  

 at dette ikke mere er muligt. Ændringen indebærer, at  

 datterselskaber, der er sambeskattet med moderselskabet efter reglerne i  

 selskabsskatteloven, også skal være sambeskattet med  

 moderselskabet efter reglerne i pensionsafkastbeskatningsloven.
Lovforslaget indeholder desuden forslag om forenkling  

 eller justering af en række bestemmelser, der i forbindelse med Told-  

 og Skattestyrelsens og pensionsbranchens administration af loven har vist sig  

 uhensigtsmæssige.
Det gælder blandt andet på  

 følgende tre områder:
 Det foreslås, at præmieindtægt ved  

 forsikringsvirksomhed ikke skal medregnes ved vurderingen af, om et  

 datterselskabs virksomhed i væsentlig grad er af finansiel karakter.  

 Hermed bringes de krav, der stilles til skadesforsikringsdatterselskaber for  

 at undgå den tvungne sambeskatning, på linie med de krav, der  

 stilles til andre typer datterselskaber med et finansielt afkast af samme  

 størrelsesorden.
Det er intentionen, at rene produktions- og  

 salgsdatterselskaber ikke skal være omfattet af den tvungne  

 sambeskatning.
Det foreslås derfor, at ejendomme, der udelukkende  

 anvendes til produktions- eller salgsvirksomhed eller administration, ikke  

 skal medregnes ved vurderingen af, om et i øvrigt rent produktions-  

 eller salgsdatterselskab skal anses for i væsentlig grad at investere i  

 fast ejendom.
Endelig foreslås det, at formueafkast af  

 såkaldt »rene« aktieafdelinger af akkumulerende investeringsforeninger  

 alene skal beskattes med 5 pct.
I dag bliver formueafkast af lavtbeskattede  

 udenlandske akkumulerende investeringsforeninger beskattet med 26 pct.
 Det foreslås, at loven skal have virkning fra og med  

 indkomståret 2000.
 Idet jeg i øvrigt henviser til lovforslagets  

 bemærkninger, skal jeg herefter anbefale forslaget til tingets hurtige  

 og velvillige behandling.
