Medicinudlevering fra et apoteksudsalg Patientklagenævnet fandt, at den apoteksassistent og  

 farmaceut, der havde foretaget henholdsvis 1. og 2. kontrol af ekspeditionen,  

 havde overtrådt § 25, stk. 1, nr. 2, henholdsvis nr. 3 i  

 dagældende receptbekendtgørelse af 1995. Nævnet lagde  

 vægt på, at begge i forbindelse med deres kontrol havde  

 attesteret, at medikamentet var udpeget og mærket i overensstemmelse  

 med recepten.
Nævnet anmodede politiet om at overveje en  

 tiltalerejsning.
Apoteksassistenten og farmaceuten erkendte senere  

 overtrædelsen og modtog en advarsel fra politiet.
Patientklagenævnet fandt ved sin afgørelse  

 endvidere, at apoteksassistenten fra apoteksudsalget ikke havde  

 overtrådt receptbekendtgørelsen.
Nævnet lagde vægt  

 på, at der på recepten og på medikamentets doseringsetiket  

 var attesteret, at ekspeditionen var kontrolleret i henhold til lovgivningen,  

 samt at tabletglasset var udpeget og mærket i overensstemmelse med  

 recepten.
Nævnet lagde endvidere vægt på, at medikamentets  

 mærkning var i overensstemmelse med den medfølgende recept.
På baggrund af en henvendelse fra  

 Lægemiddelstyrelsen genoptog Patientklagenævnet sagens behandling  

 for så vidt angik apoteksassistenten fra apoteksudsalget.
Ved en ny  

 afgørelse fandt nævnet ikke grundlag for at ændre sin  

 oprindelige afgørelse.
Nævnet udtalte sig i denne forbindelse  

 således:
" Patientklagenævnet skal præcisere,  

 at den af apoteksassistent ( ) udførte funktion efter nævnets  

 opfattelse falder uden for de lovpligtige kontroller, der skal foretages og  

 dokumenteres i medfør af receptbekendtgørelsens § 25,  

 således at den foretagne ekspedition i en apoteksfilial kan sidestilles  

 med lægemidlers udlevering fra hovedapoteket til forbrugerne.
En  

 sådan ekspedition er efter Patientklagenævnets opfattelse ikke  

 forbundet med endnu en kontrolpligt.
