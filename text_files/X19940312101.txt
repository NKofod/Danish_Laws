 Børn under 15 år må ikke uddele gratis vareprøver.
 I skrivelse af 6. september 1993 har De på vegne af Brancheforeningen af  

 Danske Distributionsvirksomheder klaget over Direktoratet for  

 Arbejdstilsynets afgørelse af 16. august 1993 vedrørende unges arbejde med  

 adresseløs distribution af lettere vareprøver.
Klagens indhold Der anføres bl.a. følgende til støtte for klagen:
 I Principielle betragtninger.
 Direktoratets afgørelse indebærer, at erhvervsvirksomhed ved adresseløs  

 distribution af lettere vareprøver i realiteten forbydes.
 Markedsføring ved distribution af lettere gratis vareprøver har været en  

 almindelig anvendt reklameform i Danmark og i hele den vestlige verden i mere  

 end 30 år.
 Direktoratet for Post- og Telegrafvæsenet foretager ikke sådan  

 distribution, og der findes efter Deres opfattelse ikke mulighed for at  

 udføre markedsføring, hvis virksomheden ikke må benytte bude, der er mellem  

 13 og 15 år, idet det økonomisk ikke vil være muligt at drive  

 distributionsvirksomhed, såfremt der kun må benyttes unge over 15 år.
 Erhvervsvirksomhed ved adresseløs distribution af reklamer anføres altid  

 at have foregået ved anvendelse af budkorps hovedsagelig bestående af børn  

 mellem 13 og 15 år, og er det største og vigtigste område for beskæftigelse  

 af unge mellem 13 og 15 år.
 Endelig anføres, at adresseløs distribution af reklamer m.m. er accepteret  

 ved lovgivningen og anses for omfattet §§ 2 og 3 i Arbejdsministeriets  

 bekendtgørelse nr. 333 af 23. juni 1977 om lettere budtjeneste.
 II Det juridiske grundlag for afgørelsen fra direktoratet.
 Det gøres gældende, at direktoratets afgørelse er urigtig og i strid med  

 såvel lov om arbejdsmiljø som ovennævnte bekendtgørelse. 1. Bekendtgørelsens  

 fortolkning.
 De finder direktoratets fortolkning af bekendtgørelsen, hvorefter kun det  

 arbejde, der udtrykkeligt nævnes i bekendtgørelsens § 2 og § 3, må udføres af  

 børn under 15 år, urigtig, idet der efter Deres opfattelse ikke i loven eller  

 bekendtgørelsen er fastsat andre betingelser for udøvelsen af  

 erhvervsvirksomhed ved udlevering af reklamer m.m., end at virksomheden skal  

 have karakter af lettere budtjeneste.
Direktoratet indfortolker en betingelse i bekendtgørelsen, hvorefter  

 budtjenesten ikke må forudsætte eller indbefatte personlig kontakt med  

 adressaten.
Andre former for lettere budtjeneste end adresseløs distribution,  

 så som aflevering af varer fra forretninger, nødvendiggør også personlig  

 kontakt ved overlevering til adressaten.
En fortolkning af bekendtgørelsen må efter Deres opfattelse føre til, at  

 også budtjeneste, der forudsætter personlig aflevering til adressaten, må  

 anses for omfattet af bekendtgørelsens bestemmelser om »lettere  

 budtjeneste«.
Det er alene afgørende, om budtjeneste kan betragtes som  

 »lettere«.
Budtjeneste ved adresseløs distribution af lettere, gratis vareprøver uden  

 værdi må derfor være omfattet af bekendtgørelsen.
Det bemærkes hertil at  

 vareprøverne i den konkrete sag har en vægt på 30 gram.
 2. De reale grunde.
 De henviser til § 59, stk. 3, i arbejdsmiljøloven, hvorefter der lægges  

 vægt på, om det pågældende arbejde kan anses for at være farligt for børnenes  

 sundhed, sikkerhed eller udvikling.
Herudover henvises til bekendtgørelsens § 4, som giver eksempler på hvilke  

 former for arbejde, der kan anses for farligt for børn.
De bemærker, at der  

 ikke har været tilfælde, hvor distribution af lettere gratis vareprøver har  

 bevirket fare for sundhed, sikkerhed eller udvikling for børn mellem 13 og 15  

 år, og der er intet grundlag for at statuere, at aflevering af lettere gratis  

 vareprøver skulle være farligere for børn mellem 13 og 15 år, end andre  

 former for lettere erhvervsarbejde, der er tilladt efter loven og  

 bekendtgørelsen.
 De finder det usædvanligt, at direktoratet som begrundelse for det  

 meddelte forbud har henvist til bekendtgørelsens tilblivelse.
 Herudover anfører De, at det forekommer uantageligt at påberåbe sig, at  

 uddeling af gratis vareprøver ikke har været specielt drøftet under  

 udvalgsarbejdet, og at dette udsagn i bedste fald må betragtes som  

 intetsigende og uden relevans for fortolkningen.
 3. Østre Landrets dom, gengivet UFR 1991, pag. 880.
 Direktoratet har i afgørelsen henvist til, at der ikke er nogen  

 realitetsforskel på risikoen ved det i ovennævnte dom omhandlede blomstersalg  

 og den organiserede erhvervsvirksomhed ved adresseløs distribution af gratis  

 vareprøver.
 De er ikke enig i dette synspunkt og anfører til støtte herfor, at  

 uorganiseret dørsalg af blomster modsat lettere budtjeneste i form af  

 aflevering af gratis vareprøver ikke er omfattet af bekendtgørelsen.
 Der er efter Deres opfattelse betydelig forskel på adresseløs distribution  

 og dørsalg af blomster, og der er intet i den afsagte dom, som støtter  

 direktoratets påstand.
 III Sagsbehandlingen i direktoratet.
 Efter Deres opfattelse har direktoratet tilsidesat anerkendte  

 forvaltningsretlige principper for sagsbehandling.
 Til støtte herfor henvises til, at afgørelsen af 23. juni 1993 er truffet  

 uden at Forbruger-Kontakt er blevet hørt eller underrettet om sagen.
 Herudover finder De det kritisabelt, at direktoratet har truffet sin  

 afgørelse af 16. august 1993 med henvisning til nogle ikke offentliggjorde  

 interne forhandlinger i forbindelse med bekendtgørelsens tilblivelse.
 Endelig finder De, at direktoratets fortolkning er i strid med § 6 i  

 bekendtgørelsen om børns lettere erhvervsmæssige arbejde.
 IV Arbejdsministeriets afgørelse i ankesagen.
 Såfremt Arbejdsministeriet ikke kan tiltræde Deres klienters anbringende,  

 anmoder De om et møde direkte med Arbejdsministeren, forinden afgørelsen  

 træffes.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at  

 direktoratet, efter at være blevet bekendt med, at virksomheden  

 Forbruger-Kontakt har pålagt sine bude at uddele en gratis vareprøve og en  

 tryksag for Palmolive Hårshampoo, i skrivelse af 23. juni 1993 pålægger  

 virksomheden for fremtiden ikke at lade bude under 15 år foretage lignende  

 omdelinger.
Efter direktoratets opfattelse er det nævnte arbejde ikke  

 omfattet af § 2, nr. 9 i bekendtgørelse nr. 333 af 23. juni 1977 om børns  

 lettere erhvervsmæssige arbejde og følger derfor hovedreglen i  

 arbejdsmiljølovens § 59, stk. 1 om, at børn under 15 år ikke må beskæftiges  

 ved erhvervsmæssigt arbejde.
Direktoratet henviser til en Østre Landrets dom fra 1991, hvor det blev  

 fastslået, at børn under 15 år ikke må beskæftiges ved dørsalg af blomster.  

 Det er direktoratets opfattelse, at dørsalg af blomster og udlevering af  

 gratis vareprøver er arbejde, som ligner hinanden.
Herudover har direktoratet  

 lagt vægt på, at arbejdet adskiller sig fra det, bude normalt plejer at  

 beskæftige sig med, nemlig at aflevere aviser og reklamer uden at komme i  

 personlig kontakt med modtageren.
Det fremgår af omdelingsvejledningen fra virksomheden, at udbringning af  

 vareprøverne foregår således, at budet skal aflevere vareprøven personligt  

 til en person over 18 år i tidsrummet mellem kl. 17.00 - kl. 19.30 på  

 hverdage og mellem kl. 10.00 - kl. 19.00 i week-enderne.
Såfremt ingen  

 personer over 18 år træffes hjemme første gang, budet besøger husstanden,  

 skal husstanden besøges endnu en gang.
Herudover er nævnt en række praktiske  

 regler ved omdelingen, som budene skal følge.
I skrivelse af 22. juli 1993 klager De på vegne af virksomheden over  

 afgørelsen og anmoder direktoratet om at revurdere sagen.
De bemærker, at  

 bekendtgørelsens rammer for unge mellem 13 og 15 år er videre end for de 10  

 til 13 årige, og at en fortolkning af bekendtgørelsens § 3 må føre til, at  

 omdeling af vareprøver accepteres, som omfattet af det arbejde unge mellem 13  

 og 15 år kan udføre.
 De henstiller derfor til direktoratet, at det pålægges virksomheden ikke  

 at lade bude under 13 år foretage omdelinger af gratis vareprøver, hvorimod  

 anvendelse af bude mellem 13 og 15 år fortsat skal kunne betragtes som  

 lovlig.
 I afgørelsen af 16. august 1993 udtaler direktoratet, at bekendtgørelsens  

 bestemmelser efter direktoratets opfattelse skal fortolkes således, at kun  

 det arbejde der udtrykkeligt er nævnt i §§ 2 og 3 må udføres af børn under 15  

 år.
 Direktoratet fastholder den opfattelse, at udbringning af gratis  

 vareprøver med personlig kontakt ikke er omfattet af de former for arbejde,  

 der er nævnt i §§ 2 og 3, hvorfor det alene er tilladt for unge over 15 år at  

 udføre dette arbejde.
 I anledning af klagen til Arbejdsministeriet udtaler direktoratet:
ad.
I Principielle betragtninger.
 Direktoratets afgørelse af 16. august 1993 tager ikke sigte på at forbyde  

 andet af Forbruger-Kontakts distributionsvirksomhed end budenes personlige  

 aflevering af gratis vareprøver.
 Direktoratet opfatter ikke personlig aflevering af gratis vareprøver som  

 en særlig omfattende del af budenes arbejde, da det af Deres skrivelse af 22.  

 juli 1993 fremgår, at dette kun foretages 1-2 gange pr. år i virksomheden.
Der henvises endvidere til omdelingsvejledningen fra virksomheden, hvor  

 der gives speciel instruktion i omdeling af gratis vareprøver, der derfor  

 ikke kan være en helt dagligdags del af budenes virksomhed.
Det fremhæves i  

 omdelingsvejledningen, at opgaven adskiller sig væsentligt fra det budene  

 plejer at omdele på deres rute.
 Direktoratet er aldrig blevet gjort bekendt med, at distribution af gratis  

 vareprøver i 30 år har været en del af distributionsvirksomhedernes arbejde.  

 Direktoratet kan således ikke siges at have accepteret den nævnte  

 fremgangsmåde.
ad.
II Det juridiske grundlag for afgørelsen fra direktoratet.
 1. Bekendtgørelsens fortolkning.
 Det er direktoratets opfattelse, at »lettere budtjeneste«, som  

 er tilladt for børn, der er fyldt 10 år, jf. § 2, nr. 9, i  

 Arbejdsministeriets bekendtgørelse nr. 333 af 23. juni 1977 om børns lettere  

 erhvervsmæssige arbejde, har været opfattet som det arbejde, budene i  

 distributionsvirksomheder normalt udfører, d.v.s. aflevering af reklamer og  

 aviser uden personlig kontakt.
 Direktoratet mener, at personlig aflevering af gratis vareprøver indebærer  

 de samme risici for børnene som salg af blomster, der blev forbudt ved Østre  

 Landsrets dom af 15. august.
 Udbringning af varer fra forretninger kan efter direktoratets opfattelse  

 ikke anvendes som eksempel på arbejde, der er tilladt for børn under 15 år,  

 idet der normalt ikke er tale om lettere budtjeneste, men om udbringning af  

 tungere varer.
 2. De reale grunde.
 Henvisningen til arbejdsmiljølovens § 59, stk. 3 er efter direktoratets  

 opfattelse ikke relevant, idet bestemmelsen tager sigte på fastsættelse af en  

 højere aldersgrænse end 15 år for det nævnte farlige arbejde.
Hjemlen til udstedelse af regler for børn under 15 år er  

 arbejdsmiljølovens § 59, stk. 4, nr. 1, hvorefter arbejdsministeren kan  

 fastsætte regler om, at unge under 15 år kan have lettere erhvervsmæssigt  

 arbejde.
Ifølge samme lovs § 59, stk. 5, skal der tages hensyn til de unges  

 alder, udvikling og helbredstilstand samt til skole- eller anden uddannelse.
 Med hensyn til bekendtgørelsens § 4 udtaler direktoratet, at der netop kun  

 er tale om eksempler på farligt arbejde, som børn under 15 år under ingen  

 omstændigheder må udføre.
 Direktoratet bemærker, at de former for arbejde, der er tilladt efter  

 bekendtgørelsen om børns lettere erhvervsmæssige arbejde, er enstemmigt  

 vedtaget af et udvalg, hvor arbejdsmarkedets parter var repræsenteret, og  

 endvidere er blevet tiltrådt af Arbejdsmiljørådet.
 Direktoratet vil dog ikke gå ind i en nærmere vurdering af, hvilke former  

 for arbejde, der er mest farligt for børn mellem 13 og 15 år, men fastholder,  

 at aflevering af gratis vareprøver efter direktoratets opfattelse ikke er  

 omfattet af de former for arbejde, der er tilladt efter §§ 2 og 3 i  

 bekendtgørelsen.
 Direktoratet finder ingen anledning til at antage, at det har været  

 bekendt for udvalgsmedlemmerne, at der foregik uddeling af gratis vareprøver  

 med direkte personalekontakt ved hjælp af arbejdskraft under 15 år.
 Direktoratet er imidlertid enig i, at dette ikke er afgørende for  

 fortolkningen af bestemmelsen, men fastholder det synspunkt, at gratis  

 levering af vareprøver ikke er omfattet af begrebet »lettere  

 budtjeneste«, idet dette arbejde typisk kun består i uddeling af  

 reklamer og lokalaviser uden personlig kontakt.
 3. Østre Landsrets dom af 15. august 1991.
 Det er fortsat direktoratets opfattelse, at den omhandlede dom forbyder  

 arbejde, der er sammenligneligt med omdeling af gratis vareprøver, eftersom  

 børn i alderen 13 til 15 år også ved dette arbejde »uopfordret skal  

 henvende sig til fremmede menneskers bopæl«.
 Selvom børnene ikke skal sælge, men alene aflevere vareprøven finder  

 direktoratet, at de i dommen nævnte forhold er ganske parallelle med  

 aflevering af gratis vareprøver.
 Direktoratet nævner i denne forbindelse, at der ved blomstersalget var  

 tale om en fast aftalt pris på blomsterne, således at børnene ikke skulle  

 forhandle om prisen.
ad.
III Sagsbehandlingen i direktoratet.
 Direktoratet udtaler, at man i skrivelse af 12. juli 1993 har beklaget  

 ikke at have hørt Forbruger-Kontakt før afgørelsen af 23. juni 1993 og  

 derefter har givet Dem en frist fra den 12. juli 1993 til den 2. august 1993  

 til at komme med kommentarer og har, efter at have modtaget disse  

 kommentarer, den 16. august 1993 truffet en ny afgørelse.
 At direktoratet i sin afgørelse af 16. august 1993 har henvist til  

 afgørelsen af 23. juni 1993 skyldes alene, at de nævnte synspunkter ikke er  

 imødegået i Deres skrivelse af 22. juli 1993, og direktoratet er derfor af  

 den opfattelse, at den nævnte fejl ikke har haft betydning for direktoratets  

 sagsbehandling.
 Direktoratet udtaler endvidere, at direktoratet i afgørelsen af 16. august  

 1993 til orientering har henvist til forhandlingerne under udvalgsarbejdet,  

 men at disse betragtninger ikke er anvendt som begrundelse for afgørelsen.
Bekendtgørelsens §§ 2 og 3 indeholder en udtømmende opregning af, hvad  

 børn under 15 år må beskæftiges med.
Direktoratet oplyser, at dette også  

 anerkendes i Deres skrivelse af 6. september 1993 side 10, 3. afsnit, hvor  

 det tilkendegives, at man kan slutte modsætningsvis, at anden form for  

 salgsarbejde, som det i dommen nævnte dørsalg, ikke er omfattet af  

 bekendtgørelsen.
 Endelig udtaler direktoratet, at dispensation efter bekendtgørelsens § 6  

 kun gælder »andre lignende former for arbejde som det i §§ 2 og 3  

 nævnte« og tager alene sigte på at undgå, at arbejde, der er helt  

 parallelt med det i §§ 2 og 3 nævnte, ikke kan tillades.
 På baggrund af ovennævnte udtaler direktoratet, at direktoratet fortsat er  

 af den opfattelse, at børn under 15 år ikke må uddele gratis vareprøver, der  

 kræver personlig henvendelse, idet dette arbejde ikke er tilladt efter §§ 2  

 og 3 i bekendtgørelsen om børns lettere erhvervsmæssige arbejde, hvorfor  

 dette arbejde kun må udføres af personer over 15 år, jf. arbejdsmiljølovens §  

 59, stk. 1.
 Direktoratet har derfor indstillet, at direktoratets afgørelse af 16.  

 august 1993 fastholdes.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der har udtalt, at Rådet støtter direktoratets  

 indstilling.
Dansk Arbejdsgiverforening med bemærkning om, at man i dette  

 konkrete tilfælde ikke kunne bruge betegnelsen lettere budtjeneste.
Vedr.
Deres skrivelse af 21. december 1993 I skrivelse af 21. december 1993 til Arbejdsministeriet anfører De, at  

 direktoratets fortolkning af bekendtgørelsen om børns lettere erhvervsmæssige  

 arbejde ikke har nogen støtte i bekendtgørelsens »forarbejder«.
De anfører endvidere, at det fremgår af udvalgets beretning, at udvalget  

 kun har haft reservationer for så vidt angår »egentligt  

 salgsarbejde«, hvilket begrundes med det økonomiske ansvar.
Den omtalte  

 dom fra 1991 om salg af blomster lægger netop vægt på det økonomiske ansvar,  

 der er forbundet med salgsarbejde.
Det fremgår ligeledes, at lettere arbejde, herunder som bud, avisudbringer  

 m.v., der alene implicerer simpel personlig overbringelse af en let genstand,  

 er omfattet af de tilladte former for arbejder.
Den personlige kontakt har  

 ikke nogen betydning ved vurderingen af, hvilke arbejder, der er tilladte.
 Endelig anfører De, at udvalgets beretning flere steder understreger  

 ønsket om ikke at foretage indskrænkninger i arbejdsformer, som har været  

 særdeles udbredt i praksis og almindelig anerkendt.
 Direktoratet har i skrivelse af 17. januar udtalt, at de i klageskrivelsen  

 citerede bemærkninger efter direktoratets opfattelse alene tager sigte på  

 salg af aviser, og dermed ikke tager stilling til uddeling af gratis  

 vareprøver.
 I dommen fra 1991 lægges der vægt på andet end det økonomiske ansvar, idet  

 det af dommens præmisser fremgår, at: »Karakteren af det omhandlede  

 arbejde indebar, at børnene uopfordret skulle henvende sig på fremmede  

 menneskers bopæl for at sælge«.
 Det er således fortsat direktoratets opfattelse, at uopfordret henvendelse  

 for at sælge blomster kan sidestilles med uopfordret henvendelse for at  

 aflevere gratis vareprøver.
Det er direktoratets opfattelse, at det i § 3, nr. 11, i bekendtgørelsen  

 om børns lettere erhvervsmæssige arbejde omtalte arbejde ikke omfatter  

 uddeling af gratis vareprøver.
Der er ikke i forarbejderne baggrund for den  

 opfattelse, at lettere budtjeneste omfatter uddeling af gratis vareprøver,  

 idet der i disse tilfælde er tale om, at børnene, uden at være anmodet herom,  

 henvender sig til tilfældige voksne personer.
Angående den lange tradition for udbringning af gratis vareprøver udtaler  

 direktoratet, at udvalget under arbejdet med bekendtgørelsen ikke var bekendt  

 med denne praksis, og at der derfor ikke i udvalgets regi er taget stilling  

 til spørgsmålet.
Direktoratet mener derfor ikke, at dette arbejde kan anses  

 for at være kutymemæssigt accepteret.
 Direktoratet henstiller, at afgørelsen af 16. august 1993 fastholdes.
Arbejdsministeriets afgørelse Arbejdsministeriet skal i den anledning meddele, at man med hjemmel i §  

 59, stk. 1, i arbejdsmiljøloven tiltræder direktoratets afgørelse af 16.  

 august 1993, således at børn under 15 år ikke må uddele gratis vareprøver.
 Arbejdsministeriet skal endvidere meddele, at ministeriet ikke finder  

 grundlag for at kritisere direktoratets sagsbehandling.
Arbejdsministeriets begrundelse Der er i afgørelsen lagt vægt på, at de former for arbejde, der er nævnt i  

 §§ 2 og 3 i Arbejdsministeriets bekendtgørelse nr. 333 af 23. juni 1977 om  

 lettere budtjeneste er udtømmende, og den almindelige hovedregel således er  

 arbejdsmiljølovens § 59, stk. 1, om, at børn skal være fyldt 15 år for at  

 udføre erhvervsmæssigt arbejde.
Uddeling af gratis vareprøver ved personlig  

 henvendelse kan ikke anses for lettere budtjeneste i nævnte forstand.
Der er herudover lagt vægt på, at det fremgår af sagen, at aflevering af  

 vareprøver finder sted ved personlig, uopfordret, eventuel gentagen  

 henvendelse hos ubekendte personer.
Reaktioner på sådanne henvendelser kan  

 indebære risiko for, at det omhandlede arbejde for børn under 15 år ikke kan  

 foregå sikkerheds- og sundhedsmæssigt fuldt forsvarlig.' P.
M.
V.
E.
B.
