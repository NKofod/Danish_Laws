 Cirkulære  

 om underretning af Personalestyrelsen om faglig voldgift mv.
(Til samtlige ministerier mv.) Finansministeriet har i et videre omfang end hidtil  

 bemyndiget ministerier til at indgå aftaler med organisationerne om fornyelse  

 af nærmere angivne organisationsaftaler.
En bemyndigelse gives sædvanligvis  

 for  

 én overenskomstperiode ad gangen.
Bemyndigelsen indebærer bl.a., at det er det enkelte  

 ministerium  eller den myndighed, ministeriet måtte bemyndige hertil  

 (delegationsmyndigheden)  der er part i organisationsaftalen.
Det er  

 dermed  

 også delegationsmyndigheden, der er part i en eventuel faglig voldgift om  

 fortolkning af den indgåede aftale.
 En voldgiftskendelse kan vedrøre spørgsmål af principiel  

 karakter, der kan have afsmittende effekt på det øvrige overenskomstområde.  

 Personalestyrelsen skal derfor underrettes om faglige voldgifter på  

 delegationsområderne.
Underretning skal ske ved at delegationsmyndigheden sender  

 kopi af klageskriftet til Personalestyrelsen.
På baggrund heraf vil vi  

 vurdere,  

 om der er behov for yderligere inddragelse af Personalestyrelsen i sagen.
Personalestyrelsen står også gerne til rådighed for  

 rådgivning og sparring tidligere i sagsforløbet.
Hvis fortolkningstvister  

 skønnes at have principiel betydning eller afsmittende effekt, vil vi gerne  

 kontaktes allerede, inden sagen eventuelt udvikler sig til faglig voldgift.
I sager om afskedigelse af tillidsrepræsentanter og andre  

 ansatte med tilsvarende afskedsbeskyttelse kan organisationen  efter at  

 sagen  

 har været forhandlet lokalt  kræve forhandling mellem overenskomstens  

 parter,  

 dvs. med delegationsmyndigheden.
Da sager af denne type ofte berører en række  

 principielle spørgsmål, ønsker Personalestyrelsen at blive inddraget i sagen.
 Delegationsmyndigheden skal derfor straks efter at have  

 modtaget begæring om organisationsforhandling orientere Personalestyrelsen  

 med  

 henblik på en vurdering af, om vi bør deltage i forhandlingen.
