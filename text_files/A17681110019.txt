Gr.
Da den i Loven (5-14-30 (N 13-28)) tilladte Arv og Gields Fragaaelse,  

 endskiønt Tiden dertil er forlænget ved Frr. 4 Mart. 1690 og 19 Aug. 1735,  

 langt fra ikke er tilstrækkelig nok til at betrygge vedkommende Arvinger og  

 sætte dem i den Stand, at de uden Hazard kan oppebære, hvad dem med Rette kan  

 tilfalde; da det ofte hænder sig, at Arvingerne umuelig kunde have  

 tilstrækkelig og paalidelig Kundskab om Stervboens Tilstand og Beløb, med  

 videre, inden den Tid, da de ere forbundne til at declarere Arvs og Gields  

 Fragaaelse; hvorved saavel de myndige Arvinger selv, som især de umyndige  

 Arvingers Formyndere, undertiden sættes i stor Forlegenhed, og ikke veed,  

 hvad de tør eller kan foretage sig; da de paa den ene Side nødig vil, paa  

 deres Myndlingers Vegne, renuncere paa det, dem med Rette kunde tilkomme; og,  

 paa den anden side, maae frygte at paadrage dem selv og deres Myndlinger et  

 stort og ubestemt Ansvar; Saa har Kongen (for at raade Bod paa disse Mangler,  

 og for at sætte de Undersaatter, som nogen Arv her i Rigerne tilfalder, i den  

 Stand, at de ikke just inden en vis Tid behøve at gaae fra Arv og Gield, men  

 uden Hazard og Frygt for Ruin eller Skades Lidelse derved kan modtage, hvad  

 dem i Arv tillægges) fundet for got at indføre det paa andre Steder brugelige  

 og i sig heel nyttige og fordeelagtige saa kaldte Beneficium Inventarii.
Hermed forundes de Kgl.
Undersaatter, som nogen Arv i disse Riger  

 tilfalder, Beneficium Inventarii, saaledes at naar nogen døer, og hans rette  

 Arvinger, være sig efter Loven eller i Følge et oprettet Testamente, ikke  

 selv paa egen Haand befatte sig med Stervboen og hans Efterladenskab og  

 dermed skalte og valte, men overlade sammes Behandling til vedkommende  

 Øvrighed, som det efter Loven tilfalder at forrette Skiftet, eller dem, som  

 saadant in Specie vorder anbefalet (hvorhos det dog ikke skal være Arvingerne  

 formeent, som sædvanlig, at være overværende ved Skiftebehandlingen, og at  

 gaae Skifte-Forvalterne tilhaande med Oplysning og Raadførelse, samt at  

 fremsætte, hvad de formene at være til Stervboens Beste, med videre), da kan  

 saadanne Arvinger ved Skiftets Slutning modtage, hvad dem efter foregaaende  

 lovlig Behandling og efter de i Loven befalede og af Skifte-Forvalterne  

 udstedte og underskrevne klare Lodsedler i Arv tilfalder og tillægges.
Skulle  

 og nogen Prætension eller Fordring paa en saadan Stervboe siden vaagne og  

 formeres, da, af hvad beskaffenhed saadan Fordring end er, og hvor favorabel  

 den end maatte være, skal slig en Arving dog ikke være forbunden til videre,  

 end alene at udbetale det, han i Følge hans Lodseddel i Arv har bekommet, og  

 det uden at svare nogen Rente eler Revenue deraf for den Tid, han har  

 besiddet det.
Hvad enten og det, han saaledes tilbage leverer, er  

 tilstrækkelig til at gotgiøre Fordringen eller ej, bør han dog i den  

 Henseende for videre Tiltale være frie; Men dersom det, han har udbetalt, er  

 mere, end ham kunde tilkomme at betale i Proportion af Fordringens Beløb,  

 Boens Beholdning og det han har arvet, bør han, i dette Tilfælde, saavelsom  

 ellers overalt for det øvrige, have Regres til hans Medarvinger.
Dersom der i  

 en saadan Boe intet bliver tilovers at arve, og den Afdødes Efterladenskab ej  

 engang er tilstrækkeligt til at betale hans Gield, da bør de Arvinger, som  

 intet have arvet, og ej heller have foretaget sig paa egen Haand at skalte og  

 valte over Boen og Effecterne, men overladt sammes Behandling og  

 Administration til vedkommende Skifteforvaltere, være aldeles frie for at  

 svare til den Afdødes Gield, uden at Creditorerne derfor have nogen Ret eller  

 Tiltale til dem.
