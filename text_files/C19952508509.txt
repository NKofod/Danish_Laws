 Dette cirkulære er udstedt i henhold til § 4, stk. 3, i lovbekendtgørelse  

 nr. 104 af 7. februar 1994 om forsvarets personel.
Frirejseordningens område § 1.  Cirkulæret fastsætter de nærmere bestemmelser  

 for fribefordring af værnepligtigt personel mfl. således:
Kapitel 2: Fribefordring af værnepligtigt personel mfl.  

 (frirejseberettiget personel) i Danmark ved anvendelse af »Rejsekort for  

 værnepligtige.« Kapitel 3: Frirejsebehov i Danmark, som ikke er dækket af »Rejsekort  

 for værnepligtige.« Kapitel 4: Godtgørelse til værnepligtigt personel mfl. (frirejseberettiget  

 personel), hvis ægtefælle eller forældre har fast bopæl i Grønland, på  

 Færøerne eller i udlandet.
 Kapitel 5: Særlige bestemmelser.
Bilag 1: Bestemmelser for »Rejsekort for værnepligtige.« Bilag 2: Bestemmelser for frirejseordningen med Bornholmstrafikken.
Fribefordring af værnepligtigt personel  

 mfl. i Danmark Formål § 2.  Formålet med fribefordringen, der er en del af  

 de naturalydelser, de værnepligtige mfl. oppebærer som supplement til  

 værnepligtslønnen, er at skabe mulighed for på kollektiv basis at befordre de  

 værnepligtige mfl. mellem tjenestested og bopæl.
Fribefordringsordningen er en strækningsbestemt ordning, der omfatter  

 rejsen mellem tjenestested og bopæl.
Ordningen er af praktiske og  

 administrative grunde i et vist omfang gjort generel.
Transport mellem  

 tjenestested og nærmeste jernbanestation/rutebilstation samt lokaltrafik med  

 busser mv. i byområder er principielt ikke omfattet af ordningen, idet  

 udgifterne til en sådan transport sidestilles med de udgifter, som  

 ikke-indkaldte har i forbindelse med daglig transport.
Omfang § 3.  Når de pågældende rejser som enkeltrejsende uden  

 at være under kommando, er følgende personelgrupper omfattet af ordningen  

 (frirejseberettiget personel):
- værnepligtigt menigt personel, - konstabelelever i den første samlede elevtid, - konstabler under 18 år, - værnepligtige sergenter, underlæger, underdyrlæger, undertandlæger og  

 løjtnanter, - reservelæger af 3. grad, reservedyrlæger af 3. grad og reservetandlæger  

 af 3. grad og - personel ansat på værnepligtslignende vilkår.
Godkendelse og brug § 4.  Det af Forsvarsministeriet udarbejdede og i  

 bilag 1 viste »Rejsekort for værnepligtige«, indsat i venstre side  

 af en DSB-mappe med tilhørende stamkort, er i forbindelse med Militært  

 Identitetskort ved aftaler med visse trafikselskaber godkendt som gyldig  

 rejsehjemmel for det i § 3 nævnte personel.
 Rejsende skal på det kontrollerende personales forlangende forevise såvel  

 rejsekortet som Militært Identitetskort.
 Rejsekortet er kun til personligt brug og må ikke overdrages til andre.
 Attester og beviser, der eventuelt godtgør, at den pågældende er  

 frirejseberettiget, godtages ikke som midlertidig rejsehjemmel.
Gyldighedsområdet § 5.  Gyldighedsområdet for »Rejsekort for  

 værnepligtige« er fastsat til:
a.
Samtlige jernbanestrækninger og indenlandske DSB færger.
b.
Samtlige bus- og rutebilruter, med undtagelse af de på frirejsekortet  

 anførte generelle og særlige begrænsninger.
c.
Bornholmstrafikkens ruter København-Rønne og Ystad-Rønne for  

 frirejseberettiget personel, der er tjenstgørende i det øvrige Danmark, og  

 som har bopæl på Bornholm, samt personel, der er tjenstgørende på Bornholm,  

 og som har bopæl i det øvrige Danmark.
 Rejsekortet skal på disse ruter suppleres med Bornholmstrafikkens ID-kort  

 og tilhørende gyldig billet.
ad a.
Rejsekortet gælder til et ubegrænset antal rejser med alle  

 til personbefordring bestemte tog og DSB færger.
 Der kan refunderes afholdte udgifter til pladsbilletter i forbindelse med  

 genindkaldelser.
 Refusion ydes kun til personel, der kan godtgøre, at det i rimeligt omfang  

 har været nødvendigt at benytte IC-togforbindelser fx under særlige  

 geografiske forhold mellem bopæl og mødested.
 Pladsbilletter samt tilkøbsbilletter til befordring i højere vognklasse  

 løses for den rejsendes egen regning.
 Udgifter til indskrivning af bagage refunderes ikke.
ad b.
Rejsekortet er gyldigt til et ubegrænset antal rejser med  

 busser og rutebiler i hele landet med undtagelse af den på kortets forside  

 anførte lokale zone- eller områdebegrænsning.
 Det skal dog bemærkes, at der i enkelte amter kan være busruter mv., som  

 generelt ikke er omfattet af frirejsekortets gyldighedsområde, hvilket er  

 anført i indstikskortets pkt. 1 (se bilag 1). Godtgørelse for transport med  

 disse busruter følger de i kapitel 3 fastsatte retningslinier.
 Opmærksomheden henledes endvidere på, at rutebiler har en begrænset  

 transportkapacitet i sammenligning med tog-og skibsbefordring, og krav om  

 ekstrakørsel og doublering af ordinære ture kan ikke forventes honoreret  

 inden for rammerne af disse bestemmelser, medmindre det pågældende selskab  

 ved forudgående aftale har erklæret sig indforstået hermed.
ad c.
På færgeruterne til og fra Bornholm er »Rejsekort for  

 værnepligtige« kun gyldigt, når det er suppleret med det særlige ID-kort  

 for Bornholmstrafikken og en gyldig billet.
Der henvises til bilag 2 for så  

 vidt angår spørgsmål om anskaffelse af ID-kortet og billetter.
DSB-stamkort § 6.  DSB-stamkort med mappe skal anskaffes af de  

 frirejseberettigede selv, før de møder ved forsvaret.
Kombinerede stamkort  

 kan ikke anvendes.
 Udgiften til DSB-stamkortet og foto afholdes af den frirejseberettigede  

 selv.
Udstedelse af rejsekort i forbindelse med indkaldelse § 7.  Rejsekort med påført - personnummer og navn, - personelforvaltende myndighed, - tjenestestedets navn og adresse og - eventuelle begrænsninger i kortets gyldighedsområde sendes til de personelforvaltende myndigheder før mødedagen sammen med  

 stampapirer mv.
 Stk. 2.  Udløbsdatoen påstemples af de  

 personelforvaltende myndigheder efter følgende retningslinier:
 For personel til pligtig tjeneste er udløbsdatoen den forventede  

 hjemsendelsesdato efter afslutningen af den første samlede uddannelse.
 For konstabelelever og personel ansat på værnepligtslignende vilkår er  

 udløbsdatoen det normale tidspunkt for overgang til anden aflønningsform, der  

 ikke berettiger til fribefordring.
 For konstabler under 18 år er udløbsdatoen den sidste kalenderdag i den  

 måned, hvor den pågældende fylder 18 år.
Udstedelse af nye rejsekort § 8.  Nye rejsekort udstedes af den  

 personelforvaltende myndighed eller efter særlig bemyndigelse af  

 tjenestestedet i nedenstående tilfælde.
Stk. 2.  Når gyldighedsperioden forlænges som følge af - eftertjeneste/erstatningstjeneste, - tjeneste som »konstabel under 18 år«, - pligtig tjeneste ud over den første samlede uddannelse som følge af  

 senere optagelse på befalingsmandsskole end øvrige fra indkaldelsesholdet  

 eller - pligtig tjeneste ud over den første samlede uddannelse som følge af  

 udnævnelse/forventet udnævnelse til sergent, underlæge, underdyrlæge,  

 undertandlæge, løjtnant, reservelæge af 3. grad, reservedyrlæge af 3. grad  

 eller reservetandlæge af 3. grad, foranstalter den personelforvaltende myndighed et nyt rejsekort udstedt  

 med en ny udløbsdato påstemplet.
 Stk. 3.  Ved skift af tjenestested, hvor den  

 frirejseberettigede må forventes at gøre tjeneste på det nye tjenestested i  

 den resterende del af den første samlede uddannelse eller den resterende del  

 af en forlænget gyldighedsperiode (jf. stk. 2), udstedes et nyt rejsekort ved  

 den nye personelforvaltende myndigheds foranstaltning, eller - efter særlig  

 bemyndigelse fra Forsvarskommandoen - ved det nye tjenestesteds  

 foranstaltning, påført de i § 7 anførte oplysninger.
 Såfremt varigheden af tjenesten på det nye tjenestested ikke vil strække  

 sig ud over to måneder inden udløbet af rejsekortets gyldighedsperiode,  

 udfærdiges ikke nyt rejsekort i denne anledning.
 Stk. 4.  Meddeler en frirejseberettiget, at vedkommendes  

 rejsekort er bortkommet, skal tjenestestedet efter udløbet af en  

 efterforskningsperiode på mindst 10 dage foranledige, at et nyt rejsekort  

 udstedes til den pågældende.
 Stk. 5.  Kortudstedende myndigheder skal kvartalsvis  

 underrette DSB, InterCity, Produktudvikling, Bernstorffsgade 22, 1577  

 København V. om bortkomne rejsekort.
Indberetninger til DSB skal indeholde oplysninger om - den pågældendes CPR-nr. og fulde navn, - DSB stamkort nr. (6 CIFRET), - gyldighedsperiode, - dato for bortkomst, - nyt DSB-nr. med udløbsdato og udstedelsesdato, - tidligere tab af rejsekort, - anmeldt til politi eller auditør, - hjemsendt før udløb af rejsekort.
 Stk. 6.  Ved bortkomst af det militære identitetskort  

 henvises til gældende regler herom.
Inddragelse af rejsekort § 9.  På tidspunktet for hjemsendelse eller overgang  

 til anden aflønningsform, der ikke berettiger til fribefordring, skal  

 tjenestestedet inddrage »Rejsekort for værnepligtige.« Stk. 2.  Det ovenfor nævnte inddragelsestidspunkt kan  

 indtræffe tidligere end den på kortet stemplede udløbsdato.
Det gælder fx for - frirejseberettigede, der hjemsendes midlertidigt, - frirejseberettigede, der hjemsendes før tiden efter fremstilling for en  

 bedømmelseskommission, - frirejseberettigede, der i henhold til § 8, stk.2 og 3, skal have  

 ombyttet »Rejsekort for værnepligtige«, - frirejseberettigede, der administrativt hjemsendes »før tiden«  

 som følge af weekend, helligdage, ferieorlov o.l.
 Stk. 3.  DSB-mappen med stamkort beholdes af  

 kortindehaveren, idet kun indstikskortet »Rejsekort for  

 værnepligtige« inddrages og tilintetgøres.
Fravalg/tilvalg af fribefordring § 10.  Værnepligtige mfl. kan fravælge adgangen til  

 fribefordring.
Et sådan fravalg er bindende for den værnepligtige, og  

 refusion af billetter mv. kan herefter ikke finde sted.
 Stk. 2.  Ved fravalg skal den værnepligtige aflevere  

 rejsekortet mod udlevering af kvittering.
 S tk. 3. Såfremt forudsætningerne for fravalget væsentligt er  

 ændret på grund af forhold, der ikke kan tilregnes den værnepligtige, kan  

 rejsekortet efter anmodning fra den pågældende påny udleveres efter  

 Forsvarskommandoens nærmere bestemmelse i hvert enkelt tilfælde.
Særlige kontrolforanstaltninger § 11.  Opbevaring af ikke udfyldte rejsekort,  

 datostempler og andre til rejsekortet fremstillede stempler sker ved de  

 udstedende myndigheders foranstaltning under iagttagelse af  

 sikkerhedsforskrifter gældende for klassifikationsgraden »Til  

 Tjenestebrug.« Stk. 2.  Stamkort 2 påføres oplysning om datoen for  

 udlevering, ombytning og inddragelse af »Rejsekort for  

 værnepligtige« samt det på kortets forside i nederste højre hjørne  

 påførte løbenummer samt DSB-stamkortnr.
 Stk. 3.  Tilintetgørelse af rejsekort, der inddrages  

 henholdsvis afleveres i henhold til §§ 9 og 10, foretages af tjenestestedet,  

 mens rejsekort for personel, der udgår af det pågældende mødehold før  

 mødedagen, eller som ikke giver møde, tilintetgøres af den  

 personelforvaltende myndighed.
Frirejsebehov i Danmark (- Grønland og  

 Færøerne), der ikke dækkes af Generelt § 12.  Såfremt den frirejseberettigedes faste bopæl  

 her i landet ikke kan nås med de i kapitel 2, § 5, nævnte befordringsmidler,  

 kan der ydes godtgørelse for hele billetudgiften på billigste klasse til  

 offentligt befordringsmiddel (rutebil eller skib) mellem hjemstedet og  

 nærmeste station, holdeplads eller skib, hvorfra »Rejsekort for  

 værnepligtige« kan benyttes.
Der kan dog kun ydes sådan godtgørelse i  

 tilfælde, hvor billetudgiften har oversteget i alt 20 kr. for dobbeltrejse.  

 Udgifter til lokalbefordring (bybusser etc.) i byområder godtgøres ikke.
 Godtgørelse for befordringsudgifter til rejser på sådanne strækninger, der  

 ikke er omfattet af kortets gyldighedsområder, er baseret på anvendelse af  

 rabatkort.
 Udgifter ved brug af eget motorkøretøj i tilslutning til eller i stedet  

 for nærværende ordning kan ikke godtgøres.
Retningslinier for godtgørelse § 13.  Den frirejseberettigede indkøber for egen  

 regning et rabatkort til den strækning, vedkommende efter ovenstående har  

 adgang til at benytte.
Kortet forevises på tjenestestedet snarest efter købet med henblik på  

 godtgørelse af købsprisen.
Såfremt kortet forevises efter at have været  

 benyttet til mere end 2 rejser, kan godtgørelse ikke finde sted, medmindre  

 tjenestestedet finder, at omstændighederne taler herfor.
Ved forevisningen af kortet påføres dette tjenestestedets stempel, ligesom  

 det påses, at den frirejseberettigedes grad, personnummer og navn fremgår af  

 kortet.
Kortet er herefter personligt og kan kun anvendes mod samtidig  

 forevisning af »Rejsekort for værnepligtige.« Stk. 2.  Udgifter til nyt kort kan godtgøres mod  

 aflevering af det opbrugte kort.
Der kan dog højst godtgøres udgifter  

 svarende til 20 dobbeltrejser pr.måned.
Opbrugte kort opbevares 1 år,  

 hvorefter de tilintetgøres.
Der kan, når forholdene taler herfor, ydes den  

 frirejseberettigede forskud på godtgørelse af første rabatkort.
 Tjenestestederne bør tilstræbe, at der ikke godtgøres kort, som ikke kan  

 benyttes fuldt ud før hjemsendelsen, jf. i øvrigt § 14.
 Stk. 3.  Kort, der ved den frirejseberettigedes  

 hjemsendelse etc. undtagelsesvis ikke måtte være fuldt opbrugt, inddrages af  

 tjenestestedet og indsendes til vedkommende selskab, der herefter refunderer  

 forsvaret værdien af de ikke benyttede rejser.
Enkelt- og dobbeltbilletter § 14.  Frirejseberettigede, der i henhold til §§ 12 og  

 13 er berettigede til godtgørelse for befordringsudgifter, kan, såfremt  

 rejsen foretages med selskaber, der ikke udsteder rabatkort, i stedet få  

 godtgjort udgiften til enkelt-/dobbeltbilletter, efter at rejsen er foretaget  

 mod aflevering af dokumentation.
Godtgørelse til frirejseberettiget  

 personel, hvis ægtefælle eller Generelt § 15.  Til frirejseberettiget personel, hvis ægtefælle  

 eller forældre har fast bopæl i Grønland, på Færøerne eller i udlandet, kan  

 der i forbindelse med orlov og rejsetilladelse ydes tilskud til afholdelse af  

 udgiften ved køb af rejsehjemmel til hjemstedet og tilbage efter følgende  

 regler.
 Stk. 2.  Forsvarets tilskud fastsættes i hvert enkelt  

 tilfælde til halvdelen af billetudgiften til billigste klasse med offentlige  

 befordringsmidler, idet dog den del af rejsen, der eventuelt tilbagelægges  

 her i landet, ikke skal indgå i tilskuddets beregning, idet denne finder sted  

 efter de almindelige regler for fribefordring med »Rejsekort for  

 værnepligtige« som rejsehjemmel.
Den maksimale størrelse og antallet af tilskud § 16.  Ved rejser til udlandet anvendes jernbane  

 og/eller ruteskib, og der kan ydes tilskud til en rejse i hver kaldermåned i  

 den tid, den pågældende er frirejseberettiget med halvdelen af  

 billetudgiften, dog højst 500 kr. pr.rejse (tur/retur).
 Overførsel af ubenyttede tilskud i en eller flere måneder til de  

 efterfølgende måneder eller forlods udbetaling af tilskud for følgende  

 måneder kan kun finde sted for op til to måneder.
 Stk. 2.  Ved rejser til Grønland og Færøerne anvendes  

 rutefly og/eller ruteskib, og der vil kun kunne ydes tilskud med indtil  

 halvdelen af billetudgiften pr. rejse (tur/retur).
I løbet af den første samlede uddannelsestid vil der til den enkelte  

 maksimalt kunne ydes et beløb svarende til 500 kr. gange det antal måneder,  

 som dennes uddannelsestid måtte forventes at vare, regnet fra  

 indkaldelsesdatoen.
Perioder med fravær fra tjenesten, der normaltvil medføre  

 erstatningstjeneste/eftertjeneste, medregnes ikke i opgørelsen, såfremt  

 fraværet falder før eller i tilslutning til tilskudsrejsen.
 Såfremt ægtefælle eller forældre først tager fast bopæl i Grønland eller  

 på Færøerne under den frirejseberettigedes tjeneste, beregnes det maksimale  

 tilskud ud fra fraflytningsdatoen.
Stk. 3.  Når retten til fribefordring forlænges ud over  

 den første samlede uddannelsestid af de samme årsager, som det fremgår af  

 kapitel 2, § 8, stk. 2, kan der i løbet af denne periode ligeledes ydes et  

 tilskud på maksimalt 500 kr. gange det antal måneder, den pågældende påregnes  

 at være berettiget til fribefordring, regnet fra datoen for indledningen af  

 den »forlængede« tjeneste.
Ubenyttede tilskud fra den første  

 samlede uddannelse kan ved rejser til Grønland og Færøerne overføres, såfremt  

 den efterfølgende tjeneste med ret til denne form for fribefordring ligger i  

 direkte forlængelse heraf.
 Stk. 4.  Når den frirejseberettigede hjemsendes  

 midlertidigt, hvad enten dette sker efter ansøgning, uansøgt eller som følge  

 af særlig tjenesteomgang, kan ubrugte tilskud ikke overføres til/ved  

 indkaldelse til aftjening af resterende tjeneste.
 Stk. 5.  Afregning skal normalt finde sted ved, at den  

 pågældende, forinden rejsehjemmel indkøbes, ved tjenestestedets (den  

 regnskabspligtige myndigheds) foranstaltning indbetaler sin andel af  

 billetudgiften (50 pct. eller mere).
 Har den pågældende forlods afholdt hele billetudgiften, kan tilskud i  

 henhold til foranstående dog udbetales mod aflevering af dokumentation for  

 den stedfundne rejse (anvendt rejsehjemmel).
Særlige bestemmelser Indkaldelse og hjemsendelse mv., herunder mønstringe og genindkaldelse § 17.  Personer, der møder til eller hjemsendes fra  

 værnepligtstjeneste eller anden tjeneste, der sidestilles hermed, har ret til  

 fri befordring fra hjemstedet (ekskl.
Grønland, Færøerne og udlandet) til  

 mødestedet og omvendt efter nedenstående regler.
 Stk. 2.  Som rejsehjemmel anvendes den forud for  

 indkaldelsen tilsendte indkaldelsesordre eller det i forbindelse med  

 hjemsendelsen udleverede hjemsendelsespas.
 Stk. 3.  Rejsehjemlen giver adgang til fribefordring til  

 de i § 5, litra a. og b. nævnte befordringsmidler med de herfor gældende  

 regler, når den indkaldte/hjemsendte rejser uden afbrydelse til den station  

 eller busholdeplads, der ligger nærmest mødestedet/hjemstedet.
 Rejsehjemlen giver adgang til at medtage bagage/rejsegods efter de herfor  

 gældende regler, men ligesom for plads- og tilkøbsbilletter for den rejsendes  

 egen regning.
 Stk. 4.  Rejsehjemlen kan anvendes på  

 indkaldelsesdagen/hjemsendelsesdagen og indtil 2 døgn forinden/efter.
 Stk. 5.  Såfremt den station eller holdeplads, der  

 ligger nærmest mødestedet/hjemstedet, ikke kan nås med de i § 5, litra a. og  

 b. nævnte befordringsmidler, der fortrinsvis skal benyttes, kan rejsen  

 foretages ved brug af de på indkaldelsesordren vedhæftede eller på  

 hjemrejsepasset påklæbede tillægsbilletter således:
 - Tillægsbilletterne på indkaldelsesordren gøres forud for udstedelsen  

 personlige ved, at forsvaret påfører den indkaldtes personnummer og  

 indkaldelsessted. »Til og fra«-rubrikken udfyldes af den rejsende  

 selv.
- Hjemsendelsespasset - i udfyldt stand, men uden tillægsbilletter -  

 tilstilles tjenestestederne.
Disse foranlediger efter behov  

 tillægsbilletterne udfyldt med personnummer, navn samt afrejsested og  

 ankomststed for den (de) strækning(er), som hjemsendelsespasset alene ikke er  

 gyldig rejsehjemmel til, idet der udfærdiges en tillægsbillet for hver af  

 disse strækninger.
Tjenestestedet påstempler den hjemsendende myndigheds navn  

 og adresse og påklæber tillægsbilletten på hjemsendelsespasset.
Udlandet, Grønland og Færøerne § 18.  Rejseudgifter ved indkaldelse til og  

 hjemsendelse fra almindelig og »frivillig« værnepligt (uden  

 kontraktlig binding) godtgøres normalt ikke for værnepligtige, der har - taget midlertidigt ophold i udlandet, Grønland eller på Færøerne, fx som  

 følge af ferie, arbejde o.l., - søfartsbog og sejler på udenrigsfart eller på Grønland og Færøerne, - et varigt tilhørsforhold til et af ovennævnte steder, og som efter  

 afsluttet uddannelse og inden indkaldelsestidspunktet er taget tilbage til  

 hjemstedet.
 Eventuel indstilling om refusion af rejseudgifter fremsendes til  

 Forsvarskommandoen.
 Opgørelse over antallet af frirejseberettigede mv.
 § 19.  Til brug for den endelige afregning med DSB, HT  

 og Amtsrådsforeningen i Danmark mfl. fremsender Forsvarskommandoen inden  

 udgangen af hvert kalenderår til Forsvarsministeriet en samlet oversigt over  

 det gennemsnitlige antal frirejseberettigede værnepligtige mfl., der er  

 indkvarteret på kaserner inden for de enkelte amter i det pågældende år.
 Stk. 2.  Samtidig fremsender Forsvarskommandoen til  

 Forsvarsministeriet en samlet oversigt over antallet af værnepligtige mfl.,  

 hvor fravalg/tilvalg af adgangen til fribefordring har fundet sted.
 § 20.  Kundgørelse for Forsvaret B.8-1 af 1/7 1989  

 ophæves.
 P.M.V.
 E.B.
H.
Lange Bilag 1 Bestemmelser for »Rejsekort for værnepligtige« 1. »Rejsekort for værnepligtige« er af  

 Forsvarsministeriet, DSB, HT, Amtsrådsforeningen i Danmark mfl. godkendt med  

 det nedenfor viste udseende.
 Rejsekortet er tillige godkendt af Civilforsvarsstyrelsen og anvendes  

 desuden af værnepligtige under Indenrigsministeriet.
Udseende 2.
a.
Generelt.
Rejsekortet er på hvid bund, med sort tryk.
Feltet  

 mærket »Gyldig til og med« er med blå bundfarve.
b.
Forside:
Kortets trykte tekst (Herunder de generelle begrænsninger) 3.
a.
Side 2:
1. Kortet er til omstående udløbsdato gyldig til et  

 ubegrænset antal rejser til - samtlige danske jernbanestrækninger, - samtlige indenlandske DSB færger, - busser under fælleskommunale trafikselskaber mv.
 Eventuelle begrænsninger er anført på kortets forside.
Ved Fyns og Århus Amt gælder kortet dog alene den regionale  

 bustrafik, - busser under Hovedstadsområdets Trafikselskab, bortset fra rejser i  

takstzonerne 01, 02 og 03 (København).
 Om kortets gyldighed i øvrigt kan oplysninger indhentes ved respektive  

 tjenestesteder.
 2. Kortet er gyldigt til 2. klasse.
 3. Kortet må kun benyttes af den, på hvis navn det  

 lyder.
 4. Nummeret på indstikskortet og stamkortet skal være  

 enslydende.
 5. Misbruges kortet, inddrages det.
 6. Pladsbilletter til Lyntog, InterCitytog mv. samt  

 tilkøbsbilletter til 1.klasse købes for passagerens egen regning.
 Forudbestilling af plads kan finde sted fra 2 måneder før rejsedagen.
b.
Side 3:
 7. Bagage kan sendes efter de gældende regler.
 8. Rejsekortet med tilhørende DSB-stamkort indsat i  

 DSB-kortmappe er gyldigt kort i forbindelse med særligt legitimationskort  

 (ID-kort), der forevises ved billettering.
 Kortet er gyldigt til og med den påstemplede udløbsdato, dog ikke ud over  

 tidspunktet for hjemsendelse eller overgang til en aflønningsform, hvor  

 retten til fribefordring bortfalder, og hvor kortet skal afleveres til  

 tjenestestedet.
 9. Mister De rejsekortet, skal De snarest underrette  

 Deres tjenestested, der efter en efterforskningsperiode på 10 dage kan  

 foranledige et erstatningskort udstedt.
Attester, der godtgør, at De er frirejseberettiget, godtages ikke som  

 billet.
De vil derfor blive afkrævet billet efter de almindelige  

 bestemmelser, såfremt en sådan attest forevises.
De bør altid opbevare  

 Deres rejsekort omhyggeligt.
c.
Side 4:
 10. Frirejseberettiget personel har, hvad enten rejsen  

 foretages i uniform eller civil påklædning, samme pligt som øvrige passagerer  

 til at rette sig efter de i befordringsbestemmelserne mv. fastsatte  

 foreskrifter.
De frirejseberettigede skal således uden tøven eller indsigelse rette sig  

 efter det kontrollerende personales anvisninger og må på ingen måde søge at  

 hindre personalet i at udføre dets tjenstlige pligter.
Frirejseberettiget  

 personel, der ofte optræder i meget stort antal, bør i øvrigt vise særligt  

 hensyn til andre passagerer.
 Dette bør ske således:
- ved behersket optræden, - ved at give plads for passagerer, der på grund af alder eller  

 helbredstilstand har behov for siddeplads, - ved kun at optage en plads pr. person, - ved at undgå støjende adfærd eller anden optræden, der kan være til gene  

 for andre passagerer.
 Overtrædelse af de for fribefordring fastsatte bestemmelser medfører  

 strafansvar.
Kortets øvrige tekst 4.
a.
Generelt.
Den tekst, som tjenestestederne modtager kortet med, vil være udskrevet  

 med edb-tekst.
Når personelforvaltende myndigheder eller tjenestesteder  

 udsteder nye kort, skal teksten, medmindre andet er foreskrevet nedenfor,  

 påføres med maskine ved anvendelse af store typer (VERSALIER) eller ved brug  

 af et tilsvarende stempel.
b.
DSB-nr.
Stamkortets abonnementsnummer, der overføres til rejsekortet af  

 tjenestestedet, påføres med raderfast kuglepen.
Der må ikke rettes i dette  

 nummer.
c.
Personnummer og navn.
 Påføres rejsekortet i to linier i det åbne felt under teksten »Nogle  

 vigtige oplysninger se følgende sider«, med personnummeret alene i  

 øverste linie, og navnet i nederste med efternavnet først og herefter fornavn  

 og forbogstaver.
d.
Gyldighed til og med.
 Påføres af den personelforvaltende myndighed med datostempel svarende til  

 det af DSB anvendte.
e.
Eventuelle begrænsninger i brug af fælleskommunale trafikselskabers  

 busser.
Det til det enkelte tjenestested knyttede lokalområde, hvortil rejsekortet  

 ikke er gyldigt, påføres i to linier med amtets navn i øverste og zone- eller  

 rutenumrene i nederste linie.
Kort, der udleveres til personel, der gør  

 tjeneste ved tjenestesteder, hvortil der kun er knyttet de generelle  

 begrænsninger, påføres teksten: INGEN YDERLIGERE BEGRÆNSNINGER.
f.
Mødedato.
Er den dato, hvor den pågældende indehaver af kortet er indkaldt, uanset  

 om kortets gyldighedsperiode forlænges.
For personel, der hjemsendes  

 midlertidigt, anvendes den dato, hvor kortindehaveren sidst er indkaldt.
 Datoen påføres udelukkende ved brug af tal i rækkefølgen dag, måned, år  

 med to cifre til hver (fx 13.MARTS 1995: 13 03 95).
g.
Nr.
Dette nummer er fortløbende fra 00001 til 99999 og vil på kort udstedt i  

 forbindelse med indkaldelsen være udskrevet på edb, mens kort, der udstedes  

 af tjenestestederne, vil have nummeret påtrykt.
Nummeret overføres til  

 stamkort 2.
h.
Personelforvaltende myndighed og adresse/garnison.
 Påføres side 4 nederst i tre linier således:
i.
Kodenummer.
 Nederst på side 4 vil der på de rejsekort, der udskrives centralt på edb  

 og tilsendes tjenestestederne, kunne ses et nummer og en forkortelse  

 (myndighedskode). Dette anvendes ved distribution af rejsekortene og skal  

 ikke overføres til kort udstedt ved personelforvaltende myndigheder eller  

 tjenestesteder.
Bilag 2 Bestemmelser for frirejseordningen med Bornholmstrafikken Frirejseordningen med Bornholmstrafikken omfatter en rejseordning gældende  

 for Bornholmstrafikken, ruterne Rønne - København og Rønne - Ystad.
 Frirejseordningen gælder for værnepligtigt personel mfl.
Omfang 1. Frirejseordningen omfatter frirejseberettiget personel, der er  

 tjenstgørende på Bornholm, og som ikke har bopæl på Bornholm, samt  

 frirejseberettiget personel, der er tjenstgørende i det øvrige Danmark, og  

 som har bopæl på Bornholm.
Rejseordning 2. Frirejseordningen er udarbejdet under hensyntagen til den ved  

 Bornholmstrafikkens gældende ID-kort-ordning med 50% rabat på 2.  

 klasse-billetter.
Anskaffelse af særligt ID-kort 3. På Bornholm:
Tjenestestederne på Bornholm indkøber mod kontant betaling de særlige  

 ID-kort ved Bornholmstrafikkens ekspedition i Rønne.
Med rekvisitionen skal  

 følge en liste visende navn og DSB-stamkortnummer (abonnementskortnummer) for  

 de personer, for hvilke ID-kort ønskes udstedt.
ID-kortet underskrives af den  

 pågældende og indsættes i omslaget til DSB-rejsekortet.
ID-kortet er uden  

 billede og er kun gyldigt, når det er indsat i DSB-rejsekortet.
 I det øvrige Danmark.
 På tjenestesteder uden for Bornholm kan frirejseberettiget personel  

 bosiddende på Bornholm mod forevisning af DSB-rejsekort selv indkøbe  

 ID-kortet og få udgiften refunderet ved tjenestestedet.
Billetter 4. På Bornholm:
Tjenestestederne rekvirerer uge- eller månedsvis det nødvendige antal  

 billetter ved Bornholmstrafikkens ekspedition i Rønne.
Billetterne udleveres  

 ved tjenestestedernes foranstaltning til det frirejseberettigede personel.
 I det øvrige Danmark.
 På tjenestesteder uden for Bornholm kan frirejseberettiget personel  

 bosiddende på Bornholm selv indkøbe billetterne og få dem refunderet ved  

 tjenestestedet.
Øvrige forhold 5. Bornholms Værn foretager, efter aftale med Bornholmstrafikken,  

 afregning for indkøbte rejsekort.
 6. Det særlige ID-kort for værnepligtige ved Bornholms Værn  

 inddrages af Bornholms Værn ved hjemsendelse før tiden eller ved forsættelse  

 til det øvrige Danmark.
 7. For indehavere af det særlige ID-kort gælder samme  

 befordringsbestemmelser som for indehavere af Bornholmstrafikkens almindelige  

 ID-kort.
