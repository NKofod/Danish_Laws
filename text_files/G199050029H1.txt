Formålet med registeret er at lette statens og kommunernes kontrol med foretagne afskrivninger på bygninger og installationer i henhold til lov om skattemæssige afskrivninger.
Registeret anvendes til kontrol med reglerne vedrørende forhøjede afskrivninger, kontrol af den akkumulerede afskrivningsprocent samt beregning og udskrivning af oplysninger angående afskrivningsgrundlag og genvundne afskrivninger.
Personkreds: Registeret må kun indeholde oplysninger om bygninger og installationer anskaffet/taget i brug den 1.1.1982 eller senere, og hvorpå der kan afskrives efter de fra denne dato gældende regler, ejerforhold, ombygninger og forbedringsudgifter på bygninger og installationer m.v efter den 1. januar 1982. Endvidere må registeret indeholde  

 oplysninger, der tjener som henvisning til andre afskrivningsberettigede bygninger m.v. ifølge lov om skattemæssige afskrivninger m.v., hvis ret til afskrivning er bestemt af andre objekters eksistens.
 Ikrafttrædelsesdato: 26/02/1990. Erstatter tidligere forskrifter.
