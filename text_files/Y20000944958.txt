 Et  

 sameje kan  i modsætning til et interessentskab  ikke  

 karakteriseres som en  

 selvstændig juridisk person, og salg af en ideel andel af en fast ejendom,  

 der  

 ejes af en kommune i sameje med en anden juridisk person, vil derfor være  

 omfattet af styrelseslovens § 68. Det må bero på en konkret vurdering,  

 hvorvidt  

 der i det enkelte tilfælde er tale om et sameje eller et interessentskab.
Endvidere  

 tilkendegivet, at salg af en kommunal fast ejendom først kan ske efter  

 afholdelse af offentligt udbud, uanset om kommunen har indrømmet en  

 forkøbsret  

 til ejendommen.
Det må i så fald anføres i udbudsvilkårene, at der er  

 indrømmet  

 en forkøbsret.
 Det  

 følger imidlertid af almindelige kommunalretlige grundsætninger om  

 kommunernes  

 opgavevaretagelse, at kommuner som udgangspunkt ikke uden lovhjemmel kan yde  

 tilskud til enkeltpersoner, enkeltvirksomheder m.v., ligesom det følger af  

 almindelige kommunalretlige grundsætninger, at kommuner har en generel  

 forpligtelse til at handle økonomisk forsvarligt i alle dispositioner.
 En  

 kommune kan således ikke lovligt uden modydelse indgå aftale om indrømmelse  

 af  

 en forkøbsret, idet dette vil indebære en ulovlig begunstigelse af den, der  

 opnår forkøbsretten.
 Det må  

 endvidere antages, at indrømmelse af en forkøbsret ikke vil være i  

 overensstemmelse med styrelseslovens regler om offentligt udbud, såfremt  

 formålet med indrømmelsen af en forkøbsret alene er at sikre modtageren en  

 gunstig position i forbindelse med offentligt udbud af en kommunal ejendom.  

 Dette vil i almindelighed være tilfældet, såfremt forkøbsretten indrømmes  

 umiddelbart forud for salg af en kommunale ejendom.
Udtalelse afgivet af Indenrigsministeriet om offentligt udbud  

 ved salg af en ejendom ejet i sameje mellem en kommune og staten samt om  

 indrømmelse af forkøbsret til en kommunal ejendom I brev af 11. november 1999 (j. nr.
E.J. 450-7-7) har  

 Københavns Kommune anmodet Indenrigsministeriet om en udtalelse om, hvilke  

 udbudsregler der finder anvendelse ved salg af et areal på ca. 25.000 m  

  

 2  

  

 beliggende Artillerivej 154, samt hvorvidt det i udbudsbetingelserne kan  

 anføres, at fremlejetager har forkøbsret til at købe grunden til en pris  

 svarende til det højeste bud ved et eventuelt udbud.
 Det er i brevet oplyst, at arealet ejes af Samejet mellem  

 staten og Københavns Kommune angående Amager Fælled m.v.
Det er endvidere oplyst, at grunden er udlejet til  

 Hovedstadsområdets Trafikselskab.
Bygningerne på grunden ejes af  

 Hovedstadsområdets Trafikselskab, der påtænker at udleje bygningerne til et  

 entreprenørfirma, mens grundarealet påtænkes fremlejet til samme  

 entreprenørfirma.
 Endelig er det oplyst, at der foretages miljøundersøgelser af  

 grunden, der er forurenet, samt at Samejet ønsker at sælge grundarealet ved  

 offentligt udbud, når disse undersøgelser er afsluttede.
 Indenrigsministeriet skal i den anledning udtale følgende:
 § 68, stk. 1, i lov om kommunernes styrelse har følgende  

 ordlyd:
Salg af kommunens faste ejendomme må ikke ske uden forudgående  

 offentligt udbud.
Indenrigsministeren kan fastsætte regler om fremgangsmåden  

 ved offentligt udbud samt regler om, at visse salg kan ske uden offentligt  

 udbud. I henhold til § 68, stk. 1, har Indenrigsministeriet ved  

 bekendtgørelse nr. 472 af 20. juni 1991 fastsat nærmere regler om offentligt  

 udbud ved salg af kommunens faste ejendomme.
Bestemmelsen i styrelseslovens § 68 omfatter kun salg af  

 kommunale ejendomme.
Det er antaget, at bestemmelsen ikke finder anvendelse  

 for  

 så vidt angår interessentskabers salg af faste ejendomme, uanset om en  

 kommune  

 deltager som interessent i det pågældende selskab, medmindre der er tale om  

 et  

 kommunalt fællesskab, jf. styrelseslovens § 60.
For så vidt angår samejer er det  i modsætning til  

 interessentskaber  den enkelte deltager i samejet, der er den direkte  

 ejer af  

 fællesskabets enkelte aktiver.
Et sameje kan således ikke  i modsætning  

 til et  

 interessentskab  karakteriseres som en selvstændig juridisk person.
 På denne baggrund vil salg af en ideel andel af en fast ejendom,  

 der ejes af en kommune i sameje med en anden juridisk person, være omfattet  

 af  

 bestemmelsen i § 68 i lov om kommunernes styrelse.
Afgrænsningen mellem samejer og interessentskaber er imidlertid  

 ikke klar.
Det må således bero på en konkret vurdering, hvorvidt der i det  

 enkelte tilfælde er tale om et sameje eller et interessentskab.
Indenrigsministeriet har lagt til grund, at det omhandlede  

 areal ejes af staten og Københavns Kommune i sameje.
Et eventuelt salg af  

 grundarealet beliggende Artillerivej 154 skal således - for så vidt angår  

 Københavns Kommunes ideelle andel af arealet  ske i overensstemmelse  

 med § 68  

 i lov om kommunernes styrelse samt de regler, der er fastsat i  

 Indenrigsministeriets bekendtgørelse nr. 472 af  

    

 20. juni 1991 om offentligt udbud ved kommunens salg af faste ejendomme.
 Tilsvarende vil Finansministeriets cirkulære nr. 6005 af 6.  

 januar 1995 om almindelige regler for salg af statens faste ejendomme skulle  

 iagttages ved salg af statens ideelle andel af grundarealet.
 For så vidt angår spørgsmålet om en eventuel forkøbsret skal  

 Indenrigsministeriet udtale følgende:
Formålet med reglerne om offentligt udbud i forbindelse med  

 salg af kommunens faste ejendomme er at sikre, at offentligheden får kendskab  

 til, at kommunale ejendomme er udbudt til salg, og at alle derved på lige fod  

 får mulighed for at komme i betragtning som købere af en kommunal ejendom.  

 Muligheden for købstilbud fra en bredere kreds vil også kunne føre til, at  

 der  

 opnås de for ejendommen bedste købstilbud.
Desuden vil kommunen kunne sikre  

 sig  

 imod kritik af, at der ved et ejendomssalg skulle være sket en usaglig  

 begunstigelse af køber.
Det antages, at en kommunes indrømmelse af en forkøbsret som  

 udgangspunkt ikke vil føre til krav om forudgående offentligt udbud.
Salg af  

 ejendommen vil dog først kunne ske efter afholdelse af offentligt udbud, og  

 det  

 må i så fald anføres i udbudsvilkårene, at der er indrømmet en forkøbsret.
 Det følger imidlertid af almindelige kommunalretlige  

 grundsætninger om kommunernes opgavevaretagelse, at kommuner som udgangspunkt  

 ikke uden lovhjemmel lovligt kan yde tilskud til enkeltpersoner, enkelte  

 virksomheder m.v., ligesom det følger af almindelige kommunalretlige  

 grundsætninger, at kommuner har en generel forpligtelse til at handle  

 økonomisk  

 forsvarligt i alle dispositioner.
 En kommune kan således ikke lovligt uden modydelse indgå aftale  

 om indrømmelse af en forkøbsret, idet dette vil indebære en ulovlig  

 begunstigelse af den, der opnår forkøbsretten.
 Det må endvidere antages, at indrømmelse af en forkøbsret ikke  

 vil være i overensstemmelse med styrelseslovens regler om offentligt udbud,  

 såfremt formålet med indrømmelsen af en forkøbsret alene er at sikre  

 modtageren  

 en gunstig position i forbindelse med offentligt udbud af en kommunal  

 ejendom.  

 Dette vil i almindelighed være tilfældet, såfremt forkøbsretten indrømmes  

 umiddelbart forud for salg af en kommunal ejendom.
