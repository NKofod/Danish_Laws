 Behandling af sager, hvor en udlænding  

 ansøger om asyl.
 1. Den 1. september 1997 træder  

 EF-asylkonventionen (Dublinkonventionen) i kraft.
 Ved bekendtgørelse nr. 610 af 1. juli 1997 har  

 Indenrigsministeriet sat lov nr. 387 af 6. juni 1991 om ændring af  

 udlændingeloven (EF-asylkonventionen) med senere ændringer i  

 kraft med virkning fra den 1. september 1997. De ikraftsatte bestemmelser er  

 indarbejdet i bekendtgørelse nr. 650 af 13. august 1997 af  

 udlændingeloven.
 2.  Formålet med konventionen er at fastslå  

 princippet om, at én og kun én medlemsstat, der udpeges efter  

 konventionens kriterier (familiemæssig tilknytning , udstedelse af  

 opholdstilladelse, udstedelse af visum, legal indrejse, illegal indrejse,  

 humanitære grunde), skal have ansvaret for behandlingen af en  

 asylansøgning, der indgives i en af EU-medlemsstaterne.
Konventionen træder i kraft for de 12 oprindelige  

 EU-lande.
Sverige, Finland og Østrig har endnu ikke ratificeret  

 konventionen, men det forventes, at det vil ske inden for kortere tid.
Der er  

 endvidere overvejelser i EU om at knytte Norge og Island til samarbejdet  

 inden for EF-asylkonventionen via en såkaldt  

 "parallelkonvention".
 3.  Som følge af ikrafttrædelsen af  

 EF-asylkonventionen  fastsættes følgende, ændrede regler  

 for politikredsenes behandling af sager, hvor en udlænding  

 ansøger om asyl:
 a)  Efter den nye bestemmelse i udlændingelovens §  

 48 a, stk. 1, der erstatter den hidtil gældende bestemmelse i § 48,  

 stk. 2, træffer  Udlændingestyrelsen afgørelse om  

 overførsel eller tilbageførsel efter reglerne i lovens kapitel  

 5 a eller om afvisning efter reglerne i kapitel 5 eller udvisning efter § 24  

 , nr. 5, og i givet fald udsendelse, når en udlænding  

 ansøger om asyl.
Ansøger en udlænding derfor om asyl på  

 grænsen eller efter indrejsen, skal udlændingen til brug for  

 Udlændingestyrelsens afgørelse efter § 48 a, stk. 1, snarest  

 afhøres udførligt til rapport om identitet, rejselegitimation,  

 eventuelt visum eller opholdstilladelse, rejserute fra hjemlandet, eventuel  

 tilknytning til Danmark eller til et eller flere andre lande  

 (familiemæssig tilknytning, opholdstilladelse, visum eller  

 asylansøgning m.v.) samt eventuel dokumentation herfor.
Der må  

 derimod ikke ske afhøring om udlændingens motiv til at  

 ansøge om asyl.
Afhøring herom vil i givet fald ske i  

 Udlændingestyrelsen.
 Ved afhøringen skal der om fornødent  

 anvendes tolk.
 I tilfælde af frihedsberøvelse foretages der  

 visitation af udlændingen og dennes bagage til belysning af  

 ovenstående.
b)  Indgives ansøgningen om asyl til politiet ved  

 indrejsen skal politikredsen snarest forelægge sagen for  

 Udlændingestyrelsen.
 Inden for sædvanlig kontortid (mandag-fredag kl.  

 08.15 - 15.30) sker forelæggelsen for Udlændingestyrelsens  

 asylvagt i Sandholm, telefonnummer 48 17 77 31.
 Uden for sædvanlig kontortid sker  

 forelæggelsen for Udlændingestyrelsens asylhjemmevagt på  

 samme telefonnummer 48 17 77 31.
Træffer Udlændingestyrelsen afgørelse  

 om ud- eller afvisning, noteres dette på blanket DFU-100, der forkyndes for og udleveres til  

 udlændingen.
Påklager udlændingen afgørelsen, sendes  

 sagen til Udlændingestyrelsen med henblik på indbringelse for  

 Indenrigsministeriet.
Klage har ikke opsættende virkning med hensyn til  

 gennemførelsen af ud- eller afvisningen.
 Oplyser udlændingen i forbindelse med  

 afhøringen sin adresse i hjemlandet, skal det fremgå af  

 rapporten, om den pågældende er indforstået med at modtage  

 korrespondance fra de danske myndigheder på den opgivne adresse i  

 hjemlandet.
Når en politikreds forestår udsendelsen, skal  

 politikredsen pr. telefax underrette Udlændingestyrelsen og  

 Rigspolitichefen, Afdeling E, Den centrale Politiafdeling, om udsendelsen og  

 udgiften herved.
Ved påklage vedlægges forkyndelsesblanket og  

 kopi af politirapporter tillige med eventuel oplysning om udlændingens  

 adresse eller opholdssted.
Beslutter Udlændingestyrelsen, at udlændingen  

 kan få indrejsetilladelse med henblik på behandling af  

 ansøgningen (normalprocedure), overgives den pågældende  

 til Rigspolitichefen, Afdeling E, Den centrale Politiafdeling, efter  

 nærmere aftale, jf.
Kundgørelse B nr. 49, pkt. 4.
 c)  Indgives ansøgningen om asyl til politiet uden  

 for de tilfælde, der er nævnt i pkt. b) overgives  

 udlændingen efter foretaget afhøring til Rigspolitichefen,  

 Afdeling E, Den centrale Politiafdeling, efter nærmere aftale, jf.  

 Kundgørelse B, nr. 49, pkt. 4. Den centrale Politiafdeling varetager  

 herefter  den videre sagsbehandling , herunder forelæggelsen af sagen  

 for Udlændingestyrelsen.
4.  For så vidt angår optagelse af  

 fingeraftryk og personfotografi finder rigspolitichefens rundskrivelser af  

 26. juli 1995, 25. juni 1997 og 2. juli 1997 anvendelse.
De nævnte  

 rundskrivelser vil blive sammenskrevet i en kundgørelse.
 5.  Den procedure, der er beskrevet i pkt. 7 i  

 rundskrivelse af 31. januar 1996 om behandlingen af sager om illegal  

 grænseoverskridelse i henhold til den dansk-tyske  

 Grænseoverløberoverenskomst af 31. maj 1954, finder ikke  

 længere anvendelse, såfremt udlændingen ansøger om  

 asyl.
 6.  I rundskrivelse af 8. december 1993 om behandling af  

 sager om udvisning eller afvisning af udlændinge ophæves pkt. b)  

 om asylansøgere (side 4-5).
