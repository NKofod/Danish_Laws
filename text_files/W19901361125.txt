Ansøger havde som forpagter beboet en landbrugsejendom i mere end 8  

 år.
Da ansøger erhvervede en landbrugsejendom, og da der kunne meddeles  

 tilladelse til samdrift mellem de to ejendomme, blev bopælspligten på den  

 erhvervede ejendom anset for opfyldt ved, at ansøger fortsat beboede den  

 forpagtede ejendom.
I skrivelse af 6. marts 1990 har De på vegne af Peder Damgaard  Pedersen  

 påklaget den af Jordlovsudvalget i skrivelse af 12. februar 1990 trufne  

 afgørelse, hvorefter det meddelte genafhændelsespåbud på landbrugsejendommen  

 matr. nr. 3 a  Hvedstrup By, Hvedstrup opretholdes.
Det meddeltes samtidig,  

 at Jordbrugsdirektoratet finder at kunne tillade samdrift af den nævnte  

 landbrugsejendom med landbrugsejendommen matr. nr. 3 e m.fl.
Knardrup  

 By, Ganløse som Peder Damgaard Pedersen har i forpagtning og bor på, samt at  

 genafhændelsespåbuddet vil blive frafaldet, såfremt det inden 3 uger fra  

 skrivelsens dato dokumenteres, at Deres klient har taget fast bopæl på den  

 erhvervede landbrugsejendom.
De fremfører i Deres klage, at da Jordlovsudvalgets stedlige medlem har  

 oplyst, at der ikke er særlige forhold, som taler imod samdrift af de to  

 ejendomme, kan det synes underordnet, på hvilken ejendom Deres klient har sin  

 bopæl.
De fremfører videre, at det for Deres klient ikke er underordnet,  

 fordi der stadig er mulighed for, at han kan erhverve ejendommen i Knardrup,  

 og fordi hans børn går i skole i Ganløse.
 Jordlovsudvalget har den 27. april 1990 oversendt klagen hertil og udtalt,  

 at udvalget ikke finder, at der i klageskrivelsen er fremført nye  

 oplysninger, der kan begrunde, at afgørelsen ændres.
Landbrugsministeriet finder imidlertid ud fra de foreliggende oplysninger,  

 herunder den meddelte tilladelse til samdrift af de nævnte ejendomme,  

 grundlag for at ændre Jordlovsudvalgets afgørelse.
Under hensyn til, at Deres  

 klient som forpagter af landbrugsejendommen matr. nr. 3 e m.fl.
Knardrup  

 By, Ganløse i mere end 8 år har haft fast bopæl på den forpagtede ejendom,  

 finder ministeriet, at bopælskravet kan anses for opfyldt.
Der henvises til  

 Landbrugsministeriets cirkulære nr. 38 af 8. marts 1990 om lov om  

 landbrugsejendomme, § 55, stk. 2.
 Landbrugsministeriet meddeler herved i medfør af landbrugslovens § 18  

 tilladelse til Peder Damgaard Pedersens erhvervelse af landbrugsejendommen  

 matr. nr. 3 a  Hvedstrup By, Hvedstrup.
 P.M.V.
 e.b.
