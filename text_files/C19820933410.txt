(Til samtlige kommunalbestyrelser og  

 Civilforsvarskommissionen i Storkøbenhavn) Efter den nye civilforsvarslovs ikrafttræden den 1. januar 1982 kan de  

 hidtidige benævnelser: § 7-og § 31-værnepligtige ikke længere benyttes.
 De forskellige værnepligtskategorier tilknyttet det kommunale civilforsvar  

 benævnes herefter som følger:
 1. Værnepligtige i det kommunale civilforsvar (de  

 tidligere benævnte § 31-værnepligte), forkortet K-værnepligtige, hvor K står  

 for kommune.
 2. Ældre årgange af CF-korpset overført til det  

 kommunale civilforsvar (de tidligere benævnte § 7-værnepligtige) forkortet  

 KK-værnepligtige, hvor KK står for korpsværnepligtige overført til  

 kommunerne.
De tidligere benævnte tjenstpligtige § 7-værnepligtige, d.v.s.  

 værnepligtige, der umiddelbart efter afslutningen af deres uddannelse i  

 CF-korpset overføres til det kommunale civilforsvar med en begrænset  

 tjenestepligt her i fredstid, benævnes - i perioden indtil deres  

 tjenestepligt er opfyldt - værnepligtige overført fra CF-korpset til det  

 kommunale civilforsvar med begrænset tjenestepligt, forkortet  

 KK-værnepligtige med begrænset tjenestepligt.
Når deres tjenestepligt er  

 opfyldt, betragtes de som almindelige KK-værnepligtige.
 3. De X-værnepligtige benævnes som hidtil ikke  

 fredstidsuddannede værnepligtige med bibeholdelse af forkortelsen  

 X-værnepligtige.
