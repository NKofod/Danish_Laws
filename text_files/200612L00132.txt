Fremsat den 6. februar 2007  

 af René Skau Björnsson (S), Mette Frederiksen (S), Lene  

 Hansen (S) og Lise Von Seelen (S) Forslag til Lov  

 om ændring af lov om social service (Bevarelse af  

 merudgiftsydelse efter det fyldte 65 år) § 1 I lov om social service, jf. lovbekendtgørelse nr. 58 af 18.  

 januar 2007, foretages følgende ændring:
 1.  

  

 I  

  

 § 100  

  

 indsættes efter stk. 1 som nyt stykke:
»Stk. 2.  

  

 Personer, der  

 er berettiget til merudgiftsydelse efter denne bestemmelse ved det fyldte 65.  

 år, jf. stk. 1, bevarer denne ret efter det fyldte 65. år.« Stk. 2-5 bliver herefter stk. 3-6.
§ 2 Loven træder i kraft den 1. januar 2008.
Bemærkninger til lovforslaget Almindelige bemærkninger Efter § 100 i lov om social service (serviceloven) yder kommunen  

 dækning af nødvendige merudgifter ved den daglige livsførelse, hvis man  

 er mellem 18 og 65 år, man  

 har en varigt nedsat fysisk eller psykisk funktionsevne, merudgiften  

 er en følge af den nedsatte funktionsevne og merudgiften  

 ikke kan dækkes efter anden lovgivning eller andre bestemmelser efter denne  

 lov.
 Bestemmelsen er i sin nuværende udformning en konsekvens af  

 førtidspensionsreformen, idet der med denne bestemmelse blev tilstræbt dels  

 en  

 ydelse til erstatning for pleje- og bistandstillæg, der fandtes i de gamle  

 førtidspensionsregler, dels en decideret handicapkompensation, idet der med  

 bestemmelsen  

 samtidig blev introduceret en sammenligning med »andre mennesker på samme  

 alder  

 og i samme livssituation« som selve grundlaget for beregning af ydelsen.
 Anvendelse af princippet om handicapkompensation var en naturlig  

 følge af den politiske udvikling, der var sket i de foregående år, navnlig  

 med  

 servicelovens ikrafttræden den 1. juli 1998, hvor Socialministeriet i sin  

 indledning til Vejledning om sociale tilbud til voksne med handicap af 11.  

 marts 1998 blandt andet skrev:
»Der lægges herved på den ene side vægt på, at den  

 handicappede skal afholde den del af udgifterne, som svarer til de udgifter,  

 den pågældende selv ville have afholdt, hvis der ikke havde foreligget en  

 nedsat funktionsevne, d.v.s. udgifter på linje med hvad alle andre har.
På  

 den  

 anden side skal personer med handicap ikke selv dække merudgifter, der er en  

 følge af den nedsatte funktionsevne.« Til forskel fra pleje- og bistandstillægget, der kan bevares ved  

 overgang til folkepension, bortfalder imidlertid merudgiftsydelsen, når man  

 bliver folkepensionist, og den erstattes ikke med nogen anden ydelse.
 Det vil sige, at man ved overgang til folkepension mister sin  

 kompensation for de udgifter, der er en følge af den nedsatte funktionsevne,  

 selv om funktionsevnen næppe genetableres og merudgifterne næppe bortfalder  

 fra den dag, man bliver folkepensionist.
Konsekvensen af førtidspensionsreformen har derfor været en  

 forringelse af folkepensionisternes forhold, fordi folkepensionister  

 tidligere  

 kunne bevare et eventuelt bistands- eller plejetillæg, mens den ydelse, der  

 er  

 trådt i stedet for et bistands- eller plejetillæg, ikke kan bevares.
Det var  

 imidlertid på ingen måde hensigten med førtidspensionsreformen, at en gruppe  

 folkepensionisters forhold skulle forringes.
Merudgiftsydelsen udgøres af faste takster, startende med 1.500  

 kr. pr. måned og derefter stigende med faste intervaller på 500 kr. alt efter  

 de sandsynliggjorte merudgifter.
Den gennemsnitlige merudgiftsydelse udgør  

 2.500 kr. pr. måned, nogenlunde svarende til niveauet for bistandstillæg  

 efter  

 de gamle pensionsregler.
For de mennesker, der på denne måde mister deres  

 merudgiftsydelse fra den ene dag til den anden, sker der et betydeligt fald i  

 forbrugsmulighed og levestandard.
Til forskel fra andre mennesker har de  

 pågældende i betydeligt omfang været afskåret fra selv at etablere  

 pensionsordninger eller på anden måde opbygge formuer, netop som en  

 yderligere  

 konsekvens af den nedsatte funktionsevne.
 Det foreslås derfor, at man i det mindste kan beholde sin ret  

 til merudgiftsydelse ved overgang til folkepension, hvis man i forvejen er  

 visiteret til den.
 Dette princip svarer eksempelvis til servicelovens § 97, stk. 2,  

 om ledsageordning, der på tilsvarende vis kan bevares, hvis man i forvejen er  

 visiteret til den, og servicelovens § 96 om hjælpeordninger, idet  

 Socialministeriet  

 i sin Vejledning om sociale tilbud til voksne med handicap fastslår, at  

 ordningen  

 kan bevares, så længe man opfylder betingelserne for den.
 Ikke mindst svarer princippet til, at et eventuelt bistands-  

 eller plejetillæg efter de gamle regler også kan bevares, når modtageren  

 overgår til folkepension.
 Herved vil der ske en genopretning af den forringelse, som  

 førtidspensionsreformen har påført en gruppe folkepensionister.
 Økonomiske konsekvenser.
 Forslaget skønnes at kunne holdes inden for en samlet  

 offentlig merudgift på 5 mio. kr. i 2008. Forslaget finansieres i forbindelse  

 med udmøntningen af satspuljen for 2008.
Bemærkninger til lovforslagets enkelte bestemmelser Til §§ 1 og 2 Lovforslaget indebærer, at personer, der er berettiget til  

 merudgiftsydelse, når de overgår til folkepension, fortsat vil være omfattet  

 af den personkreds, der er berettiget til ydelsen.
Det forudsættes dog, at  

 selve ydelsen som hidtil skal vurderes en gang om året ud fra modtagerens  

 sandsynliggjorte merudgifter og i øvrigt efter de regler, der gælder for  

 modtagelse af ydelsen.
 Det vil sige, at retten til merudgiftsydelse ganske vist  

 bevares, men at de sandsynliggjorte merudgifter skal udgøre mindst 500 kr.  

 pr. måned, for at ydelsen kommer til udbetaling, som det også er tilfældet  

 for  

 andre modtagere af merudgiftsydelse efter servicelovens § 100, og dermed at  

 merudgiftsydelsen ikke kommer til udbetaling, hvis de sandsynliggjorte  

 merudgifter udgør et mindre beløb end 500 kr. pr. måned.
 Skæringsdatoen fastsættes således, at lovændringen omfatter  

 personer, der overgår til folkepen-sion fra og med den 1. januar 2008.
Lovforslaget sammenholdt med gældende lov Gældende formulering Lovforslaget § 100.  

  

 Kommunalbestyrelsen skal yde  

 dækning af nødvendige merudgifter ved den daglige livsførelse til personer  

 mellem  

 18 og 65 år med varigt nedsat fysisk eller psykisk funktionsevne og til  

 personer med varigt nedsat fysisk eller psykisk funktionsevne, der efter  

 § 15 a i lov om social pension har opsat udbetalingen af folkepensionen.  

 Det er en betingelse, at merudgiften er en konsekvens af den nedsatte  

 funktionsevne og ikke kan dækkes efter anden lovgivning eller andre  

 bestemmelser i denne lov.
 Stk. 2.  

  

 Udmålingen  

 af tilskuddet sker på grundlag af de sandsynliggjorte merudgifter for den  

 enkelte, f. eks merudgifter til individuel befordring, håndsrækninger og  

 fritidsaktiviteter.
Stk. 3.  

  

 Tilskud til nødvendige merudgifter kan ydes, når  

 de skønnede merudgifter udgør mindst 6.000 kr. pr. år, svarende til 500 kr.  

 pr. måned.
Tilskuddet beregnes med et basisbeløb på 1.500 kr. pr. måned.  

 Basisbeløbet øges første gang med 500 kr. pr. måned til 2.000 kr. pr. måned,  

 når de skønnede merudgifter overstiger 21.000 kr. pr. år, svarende til 1.750  

 kr. pr. måned.
Herefter øges basisbeløbet med 500 kr. pr. måned, hver gang  

 merudgifterne stiger henholdsvis 6.000 kr. pr. år og 500 kr. pr. måned.  

 Tilskuddet afrundes til nærmeste hele beløb, der er deleligt med 500.
 Stk. 4.  

  

 Socialministeren fastsætter i en bekendtgørelse  

 regler om, hvilke udgifter der kan ydes hjælp til, og betingelserne herfor.
 Stk. 5.  

  

 Personer, der modtager pen-sion efter § 14 i  

 lov om højeste, mellemste, forhøjet almindelig og almindelig førtidspension,  

 er ikke berettiget til ydelser efter denne bestemmelse, medmindre de tillige  

 er bevilget personlig hjælpeordning efter § 96.
§ 1 I lov om social service jf. lovbekendtgørelse nr. 58 af 18. januar  

 2007 foretages følgende ændring:
 1.  

  

 I  

  

 § 100  

  

 indsættes som nyt  

  

 stk. 2:
»Stk. 2.  

  

 Personer, der  

 er berettiget til merudgiftsydelse efter denne bestemmelse ved det fyldte 65.  

 år, jf. stk. 1, bevarer denne ret efter det fyldte 65. år.« Stk. 2-5 bliver herefter stk. 3-6.
Skriftlig fremsættelse René Skau Björnsson  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om social service. (Bevarelse af merudgiftsydelse efter det  

 fyldte 65 år).
(Lovforslag nr.
L 132).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
