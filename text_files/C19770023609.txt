(til stempelmyndighederne, de  

 anholdelsespligtige myndigheder samt kommunerne og  

 amtsskatteinspektoraterne) I.  Afgiftspligten 1. I henhold til lov nr. 575 af 25. november 1977  

 svares ved førstegangsoverdragelse af ejerlejligheder i bygninger, til hvis  

 opførelse der er givet byggetilladelse inden den 1. juli 1966, en afgift på 2  

 1/2 pct., der beregnes efter stempellovens regler af samme beløb som  

 stempelafgiften på 1,2 pct.
 Loven træder i kraft ved bekendtgørelsen i Lovtidende, der kan ventes  

 foretaget den 26. november 1977. Loven finder anvendelse, når stempelpligten  

 for overdragelsesdokumentet indtræder den 25. november 1977 eller senere.
 Ved førstegangsoverdragelse forstås første overdragelse af en  

 ejerlejlighed, der finder sted, efter at opdeling af ejendommen i  

 ejerlejligheder er sket.
Ejere af ejendomme i den ældre boligmasse kan normalt ikke overdrage en  

 del af deres ejendomme, når overdragelsen betinges af, at ejendommem opdeles  

 i ejerlejligheder, jfr. § 12, stk. 3, i bekendtgørelse nr. 408 af 29. juni  

 1977 af lov om ejerlejligheder.
Bl. a. som følge af de regler, der gjaldt før  

 lovændringen i maj 1977, forekommer det dog, at en ejerlejlighed er erhvervet  

 i henhold til adkomst betinget af opdeling.
Videresalg af en sådan  

 ejerlejlighed betragtes ikke som førstegangsoverdragelse i lovens forstand,  

 selvom videreoverdragelse er første overdragelse efter opdelingen.
Afgiften gælder alle førstegangsoverdragelser i den gamle boligmasse,  

 herunder ikke blot ejerlejligheder til beboelse, men også ejerlejligheder,  

 der indeholder butikker, kontorer, lagerrum, garager og andre særskilt  

 afgrænsede husrum.
Afgiften gælder tillige overdragelse af anparter af  

 ejerlejligheder.
 2. Afgiften skal svares ikke alene ved almindeligt  

 salg og salg på aktion, dog ikke tvangsauktion, men også ved  

 gaveoverdragelser og ved indskud i interessentskab og aktieselskab  

 (stempellovens § 53).
3. I tilfælde, hvor der ikke svares stempelafgift  

 efter stempellovens § 34, skal der heller ikke svares afgift.
Dette gælder f.  

 eks. arveudlæg, jfr. stempellovens § 77, eller overdragelser mellem  

 ægtefæller i anledning af separation, skilsmisse eller bosondring, jfr. § 75.
 Også de i stempellovens afsnit III (§§ 79-85) optagne  

 fritagelsesbestemmelser finder anvendelse på afgiften.
4. Kommunalbestyrelsen i den kommune, hvori bygningen  

 e beliggende, udsteder attest om, hvorvidt byggetilladelse til opførelse af  

 den bygning, hvori ejerlejlighederne findes, er givet før 1. juli 1966 eller  

 senere.
Attesten påføres overdragelsesdokumentet i tilslutning til  

 ejendomsværdipåtegningen, jfr. stempellovens § 38, stk. 1. Kommunerne kan  

 ikke forlange betaling for attesten.
 5. Hvis overdragelsesdokumentet ikke er forsynet med  

 den i pkt. 4 nævnte attestation ved indleveringen til tinglysning, vil  

 dokumentet blive afvist.
II.  Berigtigelsen af afgiften 6. Afgiften berigtiges på samme måde som  

 stempelafgiften, det vil sige enten ved påklæbning af almindelige eller  

 særlige (af tinglysningskontorerne fremstillede) stempelmærker eller på anden  

 særlig måde efter ministeren for skatter og afgifters (skattedepartementets)  

 nærmere bestemmelse eller efter en stempelmyndigheds resolution, jfr.  

 stempellovens §§ 20-26 og finansministeriets bekendtgørelse nr.368 af 11.  

 juli 1969 som ændret ved bekendtgørelse nr. 427 af 19. september 1972,  

 bekendtgørelse nr. 141 af 20. marts 1973 og bekendtgørelse nr. 342 af 30.  

 juni 1975.
7. Skattedepartementets cirkulære af 17. november 1977  

 om stempelanholdelse gælder også denne afgift.
Den i cirkulærets § 2, stk. 2,  

 fastsatte overgrænse (2.000 kr.) for tinglysningsdommernes adgang til at  

 foretage stempling efter fristens udløb gælder summen af stempelafgift og  

 denne afgift.
8. Ved fastsættelse af afgiftsbeløbet ved en  

 stempelmyndigheds resolution anføres afgiftsbeløbet i særskilt påtegning (så  

 vidt muligt i nærheden af stempelpåtegningen) således:  

 »Ejerlejlighedsafgift i henhold til lov om afgift ved  

 førstedgangsoverdragelse af visse ejerlejligheder 0.000 kr.« eller:  

 »Yderligere ejerlejlighedsafgift i henhold til lov om afgift ved  

 førstegangsoverdragelse af visse ejerlejligheder 0.000 kr.« Er dokumentet stemplet med et beløb, som er utilstrækkeligt til at dække  

 såvel stempelafgift som afgiften, må det manglende beløb normalt fordeles  

 forholdsmæssig på de to afgiftsarter.
Dette gælder dog ikke, hvis det af en i  

 dokumentet anført afgiftsberegning eller af andre omstændigheder fremgår, at  

 det anvendte beløb skal dække den ene afgiftsart.
Som eksempel kan nævnes et  

 skøde, der er stemplet med 1,2 pct. - eller med 2 1/2 pct. - af det  

 stempelpligtige beløb.
 9. I stempelmyndighedens afgørelse  

 (stempelresolutionen) skal stempelafgift og ejerlejlighedsafgift anføres hver  

 for sig.
Resolutioner, som amfatter afgiften, sendes til overdrageren med oplysning  

 om, at de fastsatte afgiftsbeløb skal indbetales til....  

 amtsskatteinspektoratet inden 4 uger, hvorefter dokumentet vil blive  

 tilbagesendt til den myndighed, der har anholdt dokumentet, eller udleveret  

 eller tilsendt den part, der har indleveret dokumentet, eller for hvem  

 dokumentet er anholdt.
Er den nævnte part erhververen, sendes kopi til ham af  

 skrivelsen til overdrageren.
 10. Indbetales en stempelordre, der omfatter afgiften,  

 ikke inden den fastsatte frist, skal amtsskatteinspektoratet straks ved  

 anbefalet brev opfordre overdrageren til at indbetale restancen (såvel  

 afgiften som eventuel stempelafgift) senest 14 dage fra skrivelsens dato.  

 Indgår restancen ikke inden denne frist, overgives sagen til vedkommende  

 fogedret til foretagelse af udlæg hos overdrageren.
 Afsluttes fogedsagen, uden at der er opnået fuld dækning, skal  

 amtsskatteinspektoratet underrette stempelmyndigheden herom under vedlæggelse  

 af dokumentet, der forsynes med sålydende påtegning:  

 »Ejerleglighedsafgift 000 kr. er ført til afgang efter forgæves  

 udlægsforretning«.
 Et restancebeløb vedrørende afgiften, som ikke har kunnet dækkes ved udlæg  

 hos overdrageren, er ikke til hinder for, at dokumentet udleveres til  

 erhververen.
 11. I øvrigt gælder reglerne om stempelafgiftens  

 berigtigelse, jfr. §§ 18-22 i skattedepartementets cirkulære nr. 159 af 31.  

 juli 1969 om stempelafgift og §§ 1-2 i cirkulære nr. 223 af 8. oktober 1969  

 om betaling af og godtgørelse af stempelafgift. m. v.
III.  Godtgørelse af afgiften 12. Stempellovens § 28 om godtgørelse af for meget  

 anvendt stempel finder anvendelse på afgiften.
 13. Stempellovens § 29 om godtgørelse ved annullation  

 af en aftale finder kun anvendelse på afgiften, såfremt den annulerede aftale  

 ikke har haft retsvirkninger.
 De i § 24, nr. 2, i skattedepartementets cirkulære nr. 159 af 31. juli  

 1969 om stempelafgift givne retningslinier gælder, dog således at afgiften  

 kan godtgøres i sin helhed, selv om kun en del af stempelafgiften godtgøres.  

 Afgift, som godtgøres efter § 29, udbetales til overdrageren.
 14. Med hensyn til godtgørelse henvises iøvrigt til §  

 3 i skattedepartementets cirkulære nr. 223 af 8. oktober 1969.
IV.
IKRAFTTRÆDELSES- OG OVERGANGSREGLER 15. Afgiften svares af dokumenter, hvis stempelpligt  

 indtræder den 25. november 1977 eller senere.
Afgørende for, om afgiften skal  

 svares, vil således være datoen for oprettelse af (det første) dokument om  

 ejerlejlighedens første overdragelse.
Dette gælder, selv om overdrageren er  

 betinget, jfr. stempellovens § 8.
 En parts skriftlige bekræftelse (accept) af et af den anden part afgivet  

 bindende tilbud er stempelpligtig, jfr. stempellovens § 7, og afgiften skal  

 derfor ikke svares, såfremt accepten er underskrevet før 25. november 1977.
 En aftale, der indgås til en protokol, er stempelpligtig, jfr.  

 stempellovens § 6, og afgiften skal derfor ikke svares, såfremt protokollatet  

 er underskrevetfør 25. november 1977 og gengiver den mellem parterne på mødet  

 indgåede aftale om ejerleglighedens første overdragelse.
 16. Dokumenter om førstegangsoverdragelse af  

 ejerlejligheder i den gamle boligmasse, der er oprettet den 25. november 1977  

 eller senere, men alene er stemplet med 1,2 pct., skal anholdes, medmindre  

 det ved forevisning af slutseddel eller på anden måde godtgøres, at tidligere  

 dokument om overdragelsen er oprettet før 25. november 1977. Den  

 anholdelsespligtige myndighed bedes give dokumentet påtegning herom, f. eks.  

 »Slutseddel af 1. september forevist«, for at undgå, at dokumentet  

 bliver anholdt ved en senere lejlighed.
