1. Indledning Som led i bestræbelserne på forenkling og modernisering af  

 administrationen på tjenestemandsområdet sker der pr. 1. marts 1992 en  

 omlægning af helbredsbedømmelsen ved tjenestemandsansættelse samt visse  

 helbredsbedømmelser i løbet af tjenestemandsansættelsen.
 Hidtil er helbredsbedømmelsen ved ansættelsen sket med henblik på en  

 vurdering af, dels om den pågældende helbredsmæssigt var egnet til at  

 bestride stillingen, dels om der skulle tages pensionsforbehold.
 Fra 1. marts 1992 omlægges helbredsbedømmelsen på det statslige  

 tjenestemandspensionsområde, så der ikke længere i forbindelse med den  

 enkelte tjenestemandsansættelse skal indhentes en udtalelse fra  

 Helbredsnævnet.
 Helbredsbedømmelse, der er begrundet i, at der af hensyn til sikkerhed  

 stilles særlige helbredskrav til udførelsen af jobbet, f.eks. lokomotivfører  

 o.l., skal dog foretages som hidtil.
 Styrelserne forudsættes i forbindelse med ansættelsessamtaler mv. selv at  

 vurdere, om den pågældende er egnet - herunder helbredsmæssigt egnet - til at  

 bestride tjenestemandsstillingen på tilsvarende måde, som man ved ansættelse  

 vurderer egnetheden af overenskomstansatte m.fl.
 I enkeltstående tvivlstilfælde vil der mod betaling kunne indhentes en  

 udtalelse fra Helbredsnævnet.
 Styrelsen skal ved ansættelsen af den enkelte tjenestemand tage et  

pensionsforbehold om, at den pågældende ikke vil være berettiget til  

 pension i henhold til tjenestemandspensionslovens § 7, stk. 1, hvis  

 pågældende inden for 10 år fra ansættelsen afskediges og dermed pensioneres  

 på grund af en sygdom, som forud for ansættelsen var lægeligt konstateret.
 Der vedlægges en orientering , som styrelsen ved fremtidige  

 ansættelser af tjenestemænd skal udlevere som bilag til ansættelsesbrevet.
 Amtskommuner og kommuner kan som hidtil indhente udtalelser fra  

 Helbredsnævnet mod betaling.
2. Helbredsbedømmelse ved ansættelse Der er hidtil foretaget helbredsbedømmelse i forbindelse med ansættelsen  

 af tjenestemænd i staten, folkeskolen og folkekirken for at konstatere, om  

 den pågældende er helbredsmæssigt egnet til den konkrete  

 tjenestemandsstilling, samt om der er en forøget risiko for, at den  

 pågældende skal afskediges på grund af sygdom med forhøjet pension efter  

 tjenestemandspensionslovens § 7 (kvalificeret svagelighedspension).
 2.1.
 Ved ansættelse af tjenestemænd med virkning fra 1. marts 1992 eller senere  

 forudsættes det, at ansættelsesmyndigheden i forbindelse med ansættelsen selv  

 vurderer, om den pågældende - også helbredsmæssigt - er egnet til at varetage  

 den konkrete stilling, jf. tjenestemandslovens § 4. Dette vil være i  

 overensstemmelse med den praksis, der har udviklet sig.
 I sager, der giver anledning til tvivl, kan ansættelsesmyndigheden  

 indhente en lægelig vurdering direkte fra Helbredsnævnet mod betaling af et  

 af Finansministeriet fastsat beløb, der for tiden udgør kr. 350,-.
 2.2.
 Styrelsen skal i det følgebrev, hvormed ansættelsesbrevet sendes til den  

 enkelte tjenestemand tage et pensionsforbehold, der gælder ved afsked  

 på grund af sygdom inden for 10 år fra ansættelsen, samt medsende den  

 orientering, som er optaget som bilag 1 til dette cirkulære.
 Forbeholdet tages ved enhver nyansættelse som tjenestemand, hvad enten der  

 er tale om prøveansættelse, varig ansættelse eller ansættelse på åremål, jf.  

 dog pkt. 2.3.
 Forbeholdet betyder, at tjenestemanden - uanset om erhvervsevnen nedsættes  

 til under 1/3 - ikke vil have ret til kvalificeret  

  svagelighedspension, hvis pågældende inden for en periode på 10 år fra  

 ansættelsestidspunktet afskediges fra sin stilling på grund af en sygdom, som  

 har været lægeligt konstateret forud for ansættelsen.
 Hvis det ved afsked på grund af sygdom inden for 10 år fra ansættelsen  

 måtte blive aktuelt at gøre pensionsforbeholdet gældende, skal  

 Finansministeriet som pensionsmyndighed - på grundlag af udtalelser fra den  

 pågældendes egen læge, speciallægeerklæringer, henholdsvis oplysninger fra  

 speciallæger og sygejournaler mv. - bevise, at sygdommen var konstateret  

 forud for ansættelsestidspunktet.
 Hvis pensioneringen skyldes en sådan lidelse, der forelå forud for  

 ansættelsen, vil den pågældende ikke have ret til forhøjet pension efter  

 tjenestemandspensionslovens § 7, stk. 1, men alene ret til den optjente  

 pension, dvs. enten en aktuel eller en opsat pension.
 2.3.
 10-års perioden vil som hovedregel løbe fra ansættelsesdagen og indtil  

 fratrædelsestidspunktet (ikke kun til opsigelsesvarslets påbegyndelse), og  

 perioden opgøres i kalenderdage, uanset om ansættelsen er på fuld tid eller  

 på deltid.
I 10-års perioden indgår - tjenestefrihedsperioder, der medregnes i pensionsalderen i  

 henhold til tjenestemandspensionslovens regler - tidligere ansættelse på tjenestemandsvilkår eller andre vilkår, som  

medregnes i pensionsalderen, jf. tjenestemandspensionslovens § 4, § 4  

 a og § 4 b, samt - forhøjet ansættelsestid, jf. tjenestemandspensionslovens § 2, stk. 3.
 Andre tidligere ansættelser vil ikke kunne modregnes i 10-års perioden.
 2.4.
 I forbindelse med den lægelige vurdering på afskedstidspunktet vil  

 Finansministeriet som pensionsmyndighed, eventuelt via tjenestemanden,  

 fremskaffe den lægelige dokumentation, der er nødvendig for at fastslå, om  

 sygdommen var lægeligt konstateret forud for ansættelsen.
 Afgørelsen af, om tjenestemanden har ret til kvalificeret  

 svagelighedspension, træffes af Finansministeriet efter indhentet udtalelse  

 fra Helbredsnævnet, jf. tjenestemandslovens § 31, stk. 2, samt Økonomi- og  

 Budgetministeriets cirkulære nr. 47 af 15. marts 1973 om afsked af  

 tjenestemænd i staten, folkeskolen og folkekirken på grund af  

 helbredsbetinget utjenstdygtighed eller alder.
 Det påhviler styrelsen at sikre, at tjenestemanden er informeret om  

 pensionsforbeholdet og om virkningen heraf ved den orientering, som  

skal udleveres til tjenestemanden som bilag til ansættelsesbrevet, jf.  

 punkt 2.2.
 2.5.
 Ovenstående gælder også ved ansættelse i stillinger, hvortil er knyttet  

 ret til en statsfinansieret tjenestemandspensionsordning f.eks. i stillinger,  

 hvor de ansatte er medlemmer af statsgaranterede pensionskasser eller er  

 omfattet af lov nr. 82 af 12. marts 1970 om pensionering af civilt personel  

 mv. i forsvaret med senere ændringer (civilarbejderloven).
3. Helbredsbedømmelse under ansættelsen 3.1.
 I tilknytning til omlægningen af behandlingen af sager om  

 helbredsbedømmelse ændres cirkulæret om statstjenestemænds forhold i  

 forbindelse med sygdom og cirkulæret om ferieregler for statens tjenestemænd.
 Ændringerne indebærer, at der ikke længere skal indhentes udtalelser fra  

 Finansministeriet og Helbredsnævnet i sager om nedsættelse af tjenestetiden  

 af helbredsmæssige grunde og i sager om suspension af ferie på grund af  

 sygdom.
 I sager, der giver anledning til tvivl, kan ansættelsesmyndigheden  

 indhente en lægelig vurdering direkte fra Helbredsnævnet mod betaling af et  

 af Finansministeriet fastsat beløb, der for tiden udgør kr. 350,-.
 3.2.
Helbredsbedømmelse under ansættelsen med forelæggelse for Helbredsnævnet  

 kan også ske i tilfælde, hvor der er tvivl om, hvorvidt tjenestemanden er  

 helbredsmæssigt egnet til at varetage sin stilling, jf. Økonomi- og  

 Budgetministeriets cirkulære af 5. juli 1973 om statstjenestemænds forhold i  

 forbindelse med sygdom § 1, stk. 4 Dette cirkulære ændrer ikke på muligheden for at forelægge sådanne sager  

 til lægelig vurdering i Helbredsnævnet.
 Forelæggelsen kan ske enten for at få en lægelig udtalelse om den  

 pågældendes egnethed, som kan anvendes som led i styrelsens personalemæssige  

 vurdering af den pågældende tjenestemand, eller for at opnå en vurdering af,  

 om den pågældende vil kunne afskediges og dermed pensioneres på grund af  

 sygdom.
 Hyppigt fravær begrundet i sygdom behøver ikke - uanset om fraværet er  

 lægeligt dokumenteret - at være ensbetydende med, at den pågældendes  

 erhvervsevne er nedsat i en sådan grad, at Finansministeriet efter  

 forelæggelse for Helbredsnævnet kan udtale, at der er grundlag for  

 afskedigelse med pension på grund af sygdom.
Hvis styrelsen - efter forudgående samtaler med den pågældende om fraværet  

 og dets konsekvenser - vurderer, at tjenestemanden bør afskediges - selv om  

 der ikke er basis for svagelighedspensionering af den pågældende - kan  

 afskedsårsagen ikke være sygdom med deraf følgende pension.
Afskedsgrunden  

 vil i så fald typisk være »anden utilregnelig årsag«, hvis den  

 pågældendes hyppige fravær betyder manglende egnethed til udfyldelse af  

 jobbet.
Uegnethed vil være en saglig afskedsgrund.
 Proceduren vil i sådanne situationer være, at styrelsen giver såvel  

 tjenestemanden som vedkommende centralorganisation lejlighed til at udtale  

 sig om den påtænkte afsked, jf. tjenestemandslovens § 31, stk. 1, og  

 forvaltningslovens § 19.
 Når tjenestemanden og centralorganisationen har haft lejlighed til at  

 udtale sig, forelægges sagen på ny for Finansministeriet, jf.  

 tjenestemandslovens § 31, stk. 2. Styrelsen forelægger en udførlig  

 beskrivelse af, hvori den pågældendes uegnethed til bestridelsen af jobbet  

 består, og vedlægger eventuelle udtalelser fra tjenestemanden og  

 centralorganisationen.
 4. Ikrafttræden mv.
 4.1.
 Cirkulæret træder i kraft den 1. marts 1992. Punkt 2 finder anvendelse ved  

 ansættelser, der sker med virkning fra 1. marts 1992 eller senere.
 4.2.
 Følgende bestemmelser ophæves:
Finansministeriets cirkulæreskrivelse af 19. august 1988 om  

 helbredsbedømmelse ved tjenestemandsansættelse i staten, folkeskolen og  

 folkekirken mv. (LP nr. 94/88) og Bemærkningen i Finansministeriets cirkulære af 29. oktober 1987 om  

 ferieregler for statens tjenestemænd (LP nr. 178/87) ad ferieaftalens § 4,  

 stk. 3.
 P.M.V.
 E.B.
Lene Larsen Bilag 1 ORIENTERING OM PENSIONSFORBEHOLD 1. Hvad betyder pensionsforbeholdet? For enhver, der efter 1. marts 1992 ansættes som tjenestemand i staten,  

 folkeskolen og folkekirken eller ansættes i en stilling, hvortil er knyttet  

 ret til en statsfinansieret tjenestemandspensionsordning, tages et  

 pensionsforbehold på 10 år.
 Forbeholdet har betydning for Dem, hvis De i de første 10 år af Deres  

 ansættelse afskediges på grund af en sygdom, der var diagnosticeret allerede  

 ved Deres ansættelse, jf. dog punkt 2.
 Hvis De afskediges på grund af denne lidelse inden for 10 år, vil De  

 således kun få Deres optjente pension, dvs. enten en aktuel eller en opsat  

 pension, og altså ikke en forhøjet pension efter tjenestemandspensionslovens  

 § 7, (henholdsvis de tilsvarende bestemmelser i vedtægterne for de  

 statsfinansierede tjenestemandspensionsordninger).
2. Hvordan opgøres 10-års perioden? Ved afsked på grund af sygdom inden for 10 år afgør Finansministeriet  

 efter indhentet udtalelse fra Helbredsnævnet, om sygdommen har foreligget  

 forud for ansættelsestidspunktet.
Udtalelser fra Deres egen læge,  

 speciallægeerklæringer og sygejournaler mv. vil ligge til grund for  

 Helbredsnævnets udtalelse og dermed for Finansministeriets afgørelse.
 Perioden på 10 år løber fra tjenestemandsansættelsen og opgøres i  

 kalenderdage, uanset om ansættelsen er på fuld tid eller deltid.
 Hvis De får/vælger forhøjet pensionsalder på grundlag af tidligere  

 ansættelsesperioder eller får medregnet perioder med tjenestefrihed i  

 pensionsalderen, jf. tjenestemandspensionslovens § 4, § 4 a og § 4 b (og  

 tilsvarende bestemmelser i vedtægterne for statsfinansierede  

 pensionsordninger), indgår disse perioder i de 10 år.
3. Hvad er betingelserne for forhøjet, almindelig og  

 opsat pension? Ret til forhøjet pension forudsætter, at erhvervsevnen er nedsat  

 til 1/3 eller derunder (svarende til betingelserne for at opnå mellemste  

 eller højeste social førtidspension), og at afsked sker inden det fyldte 60.  

 år, jf. tjenestemandspensionslovens § 7. Retten kan opnås uafhængigt af  

 ansættelsens varighed, og pensionen udgør den pension, der ville være opnået  

 ved fortsat ansættelse indtil den pligtige afgangsalder, som for de fleste  

 stillinger er 70 år.
 Almindelig svagelighedspension forudsætter en ansættelsestid  

 svarende til mindst 10 års fuldtidsbeskæftigelse, og pensionen beregnes i så  

 fald på grundlag af den optjente pensionsalder på afskedstidspunktet.
Har De opnået en pensionsalder på mindst 3 år og fratræder uden at være  

 berettiget til almindelig eller forhøjet svagelighedspension, har De ret til  

 opsat pension.
Den udbetales - ved det fyldte 67. år - efter det fyldte 60. år, hvis De udtræder af arbejdsmarkedet, eller - hvis De bliver berettiget til helbredsbegrundet social pension.
 Uddybende oplysninger findes i Finansministeriets Personaleadministrative  

 Vejledning i kapitel 17 om Ansættelse og i kapitel 39 om Pensionsordninger.
