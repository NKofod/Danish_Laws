Genbeskatning af underskud  hel eller  

 delvis virksomhedsafhændelse udvidelse henholdsvis indgåelse af  

 agenturaftaler - flytning af medarbejderebeskæftiget med eksportsalg Det danske moderselskab A ejede blandt andet 100  

 pct. af aktierne i B, der var beliggende i X-land, C, der var beliggende i  

 Y-land, samt D, der var beliggende i Z-land.
Blandt andet A og B havde været  

 sambeskattet i en årrække, og genbeskatningssaldoen i B androg 76,7 mill. kr.
A-koncernen fremstillede, markedsførte og  

 distribuerede produkter.
Fremstillingen af produkterne fandt sted på  

 fabrikker  

 beliggende i Danmark og andre lande.
Afsætningen af produkterne foregik via  

 uafhængige distributører og A-koncernens egne selskaber mv., ligesom der  

 afsattes halvfabrikata til andre producenter af de pågældende produkter.
 Den interne samhandel mellem selskaberne i  

 A-koncernen blev afregnet efter bestemte principper.
A-koncernen havde revurderet sin  

 forretningsstrategi og havde i den forbindelse forberedt en række ændringer i  

 sine forretningsprocesser omkring salg og markedsføring samt omkring  

 forsyningskæden.  

 Ændringerne havde til formål at forbedre A-koncernens konkurrenceevne, da  

 A-koncernen opererede på et stærkt konkurrencepræget marked.
Som en del af de  

 samlede ændringer ønskedes der ændringer inden for en af produktlinierne,  

 herefter benævnt produktlinien.
 Situationen før ændringen var blandt andet  

 følgende:
Produktlinien produceredes af B i X-land.
B havde  

 en del ansatte, hvoraf hovedparten var beskæftiget med produktion, en mindre  

 del med administration samt et fåtal med udvikling.
Herudover var der en  

 mindre  

 del beskæftiget med salg.
A fungerede som B's agent i Danmark samt på en  

 række  

 andre markeder i overensstemmelse med en indgået agenturaftale.
 I relation til salget til markedet i X-land, der  

 også omfattede andre produkter end produktlinien, herunder produkter  

 fremstillet af andre A-koncern-selskaber, var der ansat 9 sælgere, 1  

 produktchef og 5 i Customer Service.
I relation til eksportsalget, dvs. salg til  

 henholdsvis eksportmarkeder, andre distributionsselskaber i A-koncernen samt  

 salg foretaget af A som agent, var der ansat 1 eksportsælger, 1 salgsleder og  

 3  

 i Customer Service.
Sidstnævnte bistod også ved salget til X-land.
 Customer Service-funktionen bestod i  

 ordremodtagelse, ordrebekræftelse, forespørgsler inden levering, fakturering  

 samt  

 eventuel efterfølgende reklamationsbehandling.
 Der forelå en nærmere redegørelse for, hvorledes  

 salget til markedet i X-land samt eksportsalget blev gennemført.
 Ændringerne, der ønskedes gennemført, bestod i  

 følgende:
Customer Service-funktionen vedrørende eksportsalg  

 til eksportmarkeder samt salg foretaget af A som agent ønskedes flyttet fra B  

 til A.
Flytningen skulle ske i forbindelse med udvidelse af den eksisterende  

 agenturaftale mellem A og B, således at aftalen kom til at omfatte nogle  

 nærmere  

 opregnede markeder, bortset fra X-land samt de lande, hvor A-koncernen havde  

 distributionsselskaber.
Udvidelsen af agenturaftalen betød blandt andet,  

 at A - i modsætning til den eksisterende agenturaftale - ville kunne indgå  

 bindende aftaler på vegne af B.
De kundeopgaver, som påtænktes omfattet af  

 den  

 udvidede agenturaftale, var opsøgende salg, ordremodtagelse,  

 ordrebekræftelse,  

 forespørgsler inden levering, samt initiering af afskibning og fakturering.  

 Disse opgaver ville blive dokumenteret på B's formularer, f.eks.  

 ordrebekræftelse og faktura, ligesom betaling skulle foretages direkte fra  

 kunden til B.
Endvidere skulle A i henhold til agenturaftalen varetage  

 salgsledelsesopgaver i form af generel markedsføring samt en udvidet  

 produktspecialistrolle  

 for produktlinien fremstillet af B.
Flytningen af en del af Customer  

 Service-funktionen vedrørende eksportsalg betød, at Customer  

 Service-funktionen  

 i X-land vedrørende eksportsalg ville blive reduceret fra 3 til 2 ansatte, og  

 at der ville blive oprettet en tilsvarende Customer Service funktion i  

 Danmark  

 med 1 ansat.
Herudover ville den nuværende eksportsælger i B, som var  

 statsborger i X-land, fortsætte sit ansættelsesforhold i B, men hans løn  

 ville  

 blive betalt af A, og den nuværende salgsleder i B, der var dansk  

 statsborger,  

 ville blive overført og ansat i A.
 Vedrørende den udvidede agenturaftale var det  

 blandt andet videre oplyst, at agenturaftalen vil blive gjort opsigelig med  

 et  

 opsigelsesvarsel på 1 år.  Ejerskab til kunderne ville i henhold til  

 aftalen være B's, ligesom agenturaftalen heller ikke vil kunne overdrages af  

 A.  

 Ved opsigelse af agenturaftalen ville A være afskåret fra at udøve nogen  

 markedsførings- og salgsaktivitet af produktlinien over for kunderne, ligesom  

 A  

 heller ikke ville få ret til nogen kompensation ved en opsigelse af  

 agenturaftalen.
 Honorering for A's ydelser i henhold til  

 agenturaftalen påtænktes at skulle ske efter bestemte principper.
Udover ovenstående ønskedes nogle yderligere  

 ændringer vedrørende produktlinien.
Salg til nogle bestemte markeder ønskedes  

 således varetaget af henholdsvis C og D.
Der påtænktes derfor oprettet  

 agenturaftaler mellem B og henholdsvis C og D svarende til den udvidede  

 agenturaftale  

 mellem A og B.
I denne forbindelse ville der dog ikke ske en yderligere  

 flytning af en del af Customer Service-funktionen vedrørende eksportsalg i B.
 Blandt andet på denne baggrund blev Ligningsrådet  

 spurgt om, hvorvidt Ligningsrådet kunne tiltræde, at indgåelse af en udvidet  

 agenturaftale mellem B som agenturgiver og A som agent ikke medførte hel  

 eller  

 delvis overdragelse af B's virksomhed, der ville udløse fuld genbeskatning  

 efter LL § 33 E, stk. 2, (spørgsmål 1), hvorvidt Ligningsrådet kunne  

 tiltræde,  

 at indgåelse af en agenturaftale mellem B som agenturgiver og henholdsvis C  

 og  

 D som agenter ikke medførte hel eller delvis overdragelse af B's virksomhed,  

 der ville udløse fuld genbeskatning efter LL § 33 E, stk. 2, (spørgsmål 2),  

 samt hvorvidt Ligningsrådet kunne tiltræde, at indgåelse af udvidet  

 agenturaftale, jf. spørgsmål 1, ikke medførte fast driftssted i Danmark for B  

 (spørgsmål 3).
 Ligningsrådet besvarede spørgsmål 1 og 2  

 bekræftende blandt andet med følgende begrundelse:
 På baggrund af oplysningerne om indholdet af den  

 påtænkte agenturaftale, finder Ligningsrådet, at B ikke med udvidelsen af  

 agenturaftalen har afhændet retten til at fortsat at varetage samtlige de  

 funktioner, der er omfattet af agenturaftalen, ligesom B ej heller har  

 afhændet  

 ejerskabet til de pågældende funktioner, herunder ejerskabet til eksempelvis  

 kundekredsen og varelagrene.
 Ligningsrådet finder følgelig, at udvidelsen af  

 agenturaftalen ikke i sig selv indebærer en hel eller delvis afhændelse af  

 virksomheden i B.
Ligningsrådet finder imidlertid, at flytningen af  

 en del af eksportsalgsapparatet ikke kan anses for en forudsætning for og  

 dermed en integreret del af udvidelsen af agenturaftalen.
Flytningen af en  

 del  

 af eksportsalgsapparatet er i stedet en selvstændig disposition, der i øvrigt  

 ifølge det oplyste ikke forekommer i forbindelse med indgåelse af  

 agenturaftalerne med hverken C eller D.
 Flytningen indebærer, at 1 ansat i Customer  

 Service-funktionen, salgslederen og de facto tillige eksportsælgeren, idet  

 hans  

 løn vil blive betalt af A, vil blive overført til A, hvorefter der alene vil  

 være 2 ansatte tilbage, der beskæftiger sig med eksport, i B, og disse skal  

 fortsat bistå Customer Service-funktionen i relation til eksport til  

 A-koncernens andre distributionsselskaber.
 På baggrund af oplysningerne i sagen, herunder  

 blandt andet de pågældende medarbejderes arbejdsfunktioner, finder  

 Ligningsrådet, at flytningen af de pågældende medarbejdere ikke kan  

 sidestilles  

 med en delvis virksomhedsafhændelse, hvorfor spørgsmål 1 besvares med at ja.
Agenturaftalerne, der indgås med henholdsvis C og  

 D, svarer efter det oplyste til den udvidede agenturaftale, der vil blive  

 indgået med A, jf. spørgsmål 1, men der vil ikke blive flyttet dele af  

 eksportsalgsapparatet  

 til hverken C eller D.
Der henvises følgelig til det vedrørende spørgsmål 1  

 anførte, hvorefter spørgsmålet kan besvares med et ja.
 Ligningsrådet afviste at besvare spørgsmål 3  

 blandt andet med følgende begrundelse:
Det må konstateres, at vurderingen af, hvorvidt B  

 skal anses for at have et fast driftssted i Danmark eller ej, beror på en  

 lang  

 række omstændigheder, herunder omstændigheder, der alene kan fastslås på  

 baggrund af den aftale, der ligger til grund for agenturet.
Da der ikke  

 foreligger en endelig udvidet agenturaftale endsige et udkast til en udvidet  

 agenturaftale er det Ligningsrådets opfattelse, at der ikke kan tages højde  

 for  

 samtlige omstændigheder ved besvarelsen af spørgsmålet, hvorfor dette ikke  

 kan  

 besvares med den fornødne grad af sikkerhed.
 Hertil kommer, at den skatteansættende myndighed  

 har oplyst, at B ifølge de senest afleverede regnskaber har dansk ledelse,  

 der  

 samtidig deltager i koncernledelsen hos A, hvorfor strukturændringerne efter  

 den skatteansættende myndigheds opfattelse også kan føre til, at B vil blive  

 omfattet af dansk skattepligt efter reglerne om "ledelsens sæde",  

 da  

 en del af ledelsen må anses for udøvet her i landet.
På denne baggrund finder Ligningsrådet, at  

 spørgsmål 3 er af en sådan karakter, at det ikke kan besvares med fornøden  

 sikkerhed, hvorfor spørgsmålet afvises, jf.
SSL §  

 20 A, stk. 4.
 Ligningsrådet bemærkede i øvrigt, at der ikke ved  

 besvarelsen af spørgsmålene var taget stilling til, hvorvidt dispositionerne  

 opfyldte betingelserne i LL § 2 og SKL § 3 B.
