 Ligningsloven er senest udsendt som lovbekendtgørelse nr. 374 af 11. juli  

 1984. I lovbekendtgørelsen er medtaget de ændringer, som er gennemført ved  

 lov nr. 501 af 28. oktober 1983 om ændring af forskellige skattelove  

 (Ændringer som følge af de ændrede regler om sociale pensioner m.v.), lov nr.  

 576 af 15. december 1983 om ændring af afskrivningsloven og forskellige andre  

 skattelove (Begrænsning af fradragsretten i visse lejeforhold (leasing)), lov  

 nr. 597 af 15. december 1983 om ændring af lov om påligningen af indkomst- og  

 formueskat til staten (ligningsloven), lov nr. 623 af 21. december 1983 om  

 ændring af ligningsloven og sømandsskatteloven (Den skattemæssige behandling  

 af arbejdstageres bidrag til arbejdsmarkedsuddannelsesfonden), lov nr. 179 af  

 9. maj 1984 om ændring af ligningsloven (Den skattemæssige behandling ved  

 udbetaling af normaliseringsforhøjelser m.v.), lov nr. 203 af 17. maj 1984 om  

 ændring af ligningsloven (Fradragstidspunkt for renteudgifter m.v. og  

 tidspunkt for beskatning af visse renteindtægter), lov nr. 229 af 23. maj  

 1984 om ændring af ligningsloven (Den skattemæssige behandling af visse  

 tilskud til fiskeriet m.v.) og lov nr. 274 af 6. juni 1984 om ændring af  

 ligningsloven (Befordringsfradrag).
Ved lov nr. 576 af 15. december 1983 blev bl.a. ligningslovens § 18A, stk.  

 1, ændret.
Herom henvises til punkt 31 i skattedepartementets cirkulære af 2.  

 april 1984 om ændring af afskrivningsloven (leasing).
 De ændringer, der ved lov nr. 274 af 6. juni 1984 er sket i reglerne om  

 fradrag for befordringsudgifter mellem hjem og arbejde, vil senere blive  

 omtalt i et særskilt cirkulære.
 I det følgende redegøres der for de øvrige ændringer, der er foretaget i  

 ligningsloven ved de nævnte ændringslove.
De nye eller ændrede bestemmelser, der omtales i dette cirkulære, er: 1) §  

 4, stk. 4, 2) § 5, 3) § 5A, 4) § 5B, 5) § 7, litra i, 6) § 7D, 7) § 7H, 8) §  

 14B, stk. 3, 9) § 14C, stk. 1, ad nr. 1). Til § 4, stk. 4.
 1. Ved lov nr. 597 af 15. december 1983 er der indsat  

 en ny bestemmelse i ligningslovens § 4.
 Den nye bestemmelse, der er indsat som stk. 4 i § 4, ophæver for  

 skattepligtige, der er omfattet af § 4, stk. 1, fradragsretten for tab som  

 følge af indfrielse af egne udstedte obligationslån, indlånsbeviser,  

 ansvarlig indskudskapital o.lign., hvor indfrielsen sker til en forud fastsat  

 overkurs i forhold til emissionskursen.
 Bestemmelsen har til formål at fjerne interessen for pengeinstitutter m.v.  

 i at udbyde såkaldte erhvervslån o.lign., dvs. lavtforrentede lån, der typisk  

 udstedes til og forrentes af pålydende, men indfries efter en kortere årrække  

 med et beløb svarende til pålydende plus et kurstillæg.
Bestemmelsen har efter sin ordlyd dog også virkning for lån m.v., der  

 udstedes til en kurs under 100, men indfries til pålydende.
Det afgørende er,  

 om der er tale om lån med en forud fastsat indfrielseskurs, der overstiger  

 emissionskursen.
 Lov nr. 597 af 15. december 1983 trådte i kraft ved bekendtgørelsen i  

 Lovtidende, hvilket vil sige den 22. december 1983.
 Ændringen af ligningslovens § 4 finder dog ikke anvendelse for  

 obligationslån, indlånsbeviser, ansvarlig indskudskapital o.lign., som den  

 skattepligtige den 15. december 1983 var forpligtet til at indfri til  

 overkurs.
 ad nr. 2). Til § 5.
 2. Ved lov nr. 203 af 17. maj 1984 blev § 5, § 5A og §  

 5B indsat som nye bestemmelser i ligningsloven.
Bestemmelsen i § 5 tilsigter først og fremmest at give nærmere regler om,  

 hvornår renteudgifter, der er fradragsberettigede, skal påvirke opgørelsen af  

 den skattepligtige indkomst.
Endvidere indeholder § 5 regler om den  

 tidsmæssige placering af fradragsretten for visse andre løbende ydelser og  

 engangsydelser, som har tilknytning til låneengagementer.
Bestemmelsen tager  

 ikke stilling til, om en renteudgift m.v. er fradragsberettiget eller ej.  

 Fradragsspørgsmålet beror fortsat på de lovbestemmelser, der nærmere  

 regulerer dette, navnlig statsskattelovens § 6, stk. 1, litra e. § 5, stk. 8,  

 indeholder dog en regel, der direkte regulerer fradragsspørgsmålet. § 5  

 omtales nedenfor i punkt 3-18.
 I § 5A er der givet regler om, at visse kreditorer har mulighed for ved  

 opgørelsen af den skattepligtige indkomst at nedskrive renteindtægter, der  

 ikke er betalt til tiden, selv om de ikke er uerholdelige, jfr. punkt 19 og  

 20.
Endelig indeholder § 5B en bestemmelse, hvorefter renteindtægter,  

 forfalder efter ophør af den fulde skattepligt her til landet, skal medregnes  

 i indkomst- og formueopgørelsen i ophørsåret for den periode,  

 renteindtægterne vedrører.
Der henvises herom til punkt 21.
3. Bestemmelsen i § 5, stk. 1, fastslår  

 indledningsvis, at rentefradragsretten som hovedregel er knyttet til  

 forfaldstidspunktet og opretholder hermed det udgangspunkt, der hidtil har  

 været anvendt i praksis.
Herudover indeholder bestemmelsen regler om andre  

 fradragsberettigede løbende ydelser, som afholdes ifølge aftale om lån og  

 kaution, jfr. ligningslovens § 8, stk. 3, litra a og b.
Disse ydelser  

 fradrages ligeledes som hovedregel på forfaldstidspunktet.
Bestemmelsen har ikke til formål at ændre den praksis, der har udviklet  

 sig vedrørende fradrag for renteudgifter på studielån.
De særlige aftaler om,  

 hvorledes de forfaldne ydelser i afviklingsperioden skal fordeles mellem  

 renter og afdrag, opretholdes således i det omfang, de hidtil har været  

 anerkendt af ligningsmyndighederne.
Der henvises herom til SD-cirkulære nr.  

 514 af 23. februar 1977.
4. § 5, stk. 1, finder anvendelse på fradrag for  

 renteudgifter m.v., som vedrører gæld, der stiftes efter den 14. marts 1984,  

 og griber således som hovedregel ikke ind i låneaftaler, der er stiftet før  

 det nævnte tidspunkt.
Bestemmelsen omfatter dog også lån, der forlænges efter  

 den 14. marts 1984, selv om låneaftalen oprindeligt er indgået før.
Dette  

 skyldes, at det i nogle kreditforhold er sædvanligt at forlænge eksisterende  

 lån i stedet for optagelse af nye lån.
Endelig finder bestemmelsen anvendelse  

 på lån, hvor de oprindeligt aftalte vilkår i øvrigt ændres efter den 14.  

 marts 1984. Denne bestemmelse medfører først og fremmest at låneengagementer,  

 hvor vilkårene ændres således, at en sædvanlig bagudberegnet rente ændres til  

 en forudberegnet og -forfalden rente, skal behandles efter de nye regler.
5. § 5, stk. 2, regulerer fradragstidspunktet for  

 forudforfaldne renter.
Fradragstidspunktet følger den almindelige hovedregel  

 - forfaldstidspunktet - hvis renteudgiften vedrører en periode på 6 måneder  

 eller derunder, eller renten forfalder 6 måneder eller mindre før udløbet af  

 den periode, som renten skal dække.
Er således en af de nævnte betingelser  

 opfyldt, fradrages renten på forfaldstidspunktet.
Er ingen af de nævnte  

 betingelser opfyldt, skal renten fordeles over den periode, renten vedrører  

 (periodisering).
Bestemmelsen medfører, at den enkelte skatteyder ved siden af lån, hvor  

 renterne fradrages efter forfaldsprincippet, kan have andre lån, for hvilke  

 rentefradraget ved indkomstopgørelsen fordeles over den periode, renten  

 vedrører.
Afgørende for, om renteudgifterne vedrørende et bestemt lån skal  

 fradrages efter princippet i stk. 1 eller efter princippet i stk. 2, er  

 således vilkårene i den enkelte låneaftale.
6. Fordelingen af rentefradraget har ikke kun  

 betydning for indkomstopgørelsen, men også for formueopgørelsen.
Den del af  

 en forudbetalt rente, der efter § 5, stk. 2, ikke kan fradrages i indkomsten  

 i det år, indkomst- og formueansættelsen vedrører, men først i et senere  

 indkomstår, skal således medregnes som et aktiv i formueopgørelsen.
Aktivets  

 størrelse vil på denne måde svare til det rentebeløb, der vil kunne komme til  

 fradrag i senere indkomstår.
 7. Hvis løbende provisioner og præmier for lån, som  

 den skattepligtige optager, og præmier og lignende løbende ydelser for  

 kaution for den skattepligtiges gæld forfalder forud, skal disse efter § 5,  

 stk. 2, fradrages på forfaldstidspunktet eller fordeles til fradrag over  

 perioden efter de samme regler, som er omtalt ovenfor under punkt 5.
 Ikrafttrædelsesreglen til § 5, stk. 2, er identisk med den ovenfor under  

 punkt 4 nævnte.
8. Efter § 5, stk. 3, kan stiftelsesprovisioner m.v.,  

 der er fradragsberettigede efter ligningslovens § 8, stk. 3, litra c,  

 fradrages på forfaldstidspunktet med højst 2,5 pct. af lånets hovedstol.  

 Eventuel yderligere provision m.v. fordeles over resten af låneperioden.
Det  

 er herved forudsat, at provisionsbeløbet er fradragsberettiget efter de  

 almindelige regler herom.
Er der således tale om stiftelsesprovision på mere  

 end 2,5 pct., kan der i stiftelsesåret fradrages et beløb svarende til 2,5  

 pct. uanset længden af den resterende periode af indkomståret.
Den del af  

 provisionen, der ikke kan fradrages i stiftelsesåret, fordeles over den  

 resterende periode, lånet løber.
 Eksempel:
Et lån på 100.000 kr. stiftes den 1. december 1984 med en løbetid på 16  

 måneder.
Stiftelsesprovisionen udgør 4 pct. af hovedstolen, eller 4.000 kr.  

 Den skattepligtige har kalenderårsregnskab.
 I 1984 fradrages 2,5 pct. af hovedstolen på 100.000 kr. 2.500 kr.
Det resterende beløb der kan fradrages, udgør 1.500 kr., som fordeles over restløbetiden på 15 måneder således:
 Bestemmelsens ikrafttrædelsesregel er identisk med den ovenfor under punkt  

 4 nævnte.
9. Ligningsrådet har vedtaget, at bogførings- og  

 regnskabspligtige kan vælge at periodisere renter således, at de beregnede  

 renter fra sidste forfaldsdag til statustidspunktet medregnes ved indkomst-  

 og formueopgørelsen, jfr.
SD-cirkulære 1981-23.
 I § 5, stk. 4, er denne opgørelsesmåde af renteindtægter og -udgifter  

 gjort obligatorisk for selskaber, der er omfattet af lov om visse selskabers  

 aflæggelse af årsregnskab m.v., banker, sparekasser, selskaber omfattet af  

 lov om visse kreditinstitutter og investeringsforeninger, der er  

 skattepligtige efter reglerne i selskabsskattelovens § 1, stk. 1, nr. 5 a  

 (akkumulerende investeringsforeninger).
Bestemmelsen har generelt virkning for aktie- og anpartsselskaber med  

 undtagelse af forsikringsaktieselskaber.
Hovedaktionærer og  

 hovedanpartshavere i de nævnte selskaber skal ligeledes periodisere  

 renteindtægter og -udgifter, hvis de har mellemregning med selskabet.
Reglen  

 er begrundet i hensynet til ligningsmyndighedernes mulighed for at  

 sammenholde selskabets og hovedaktionærens eller -anpartshaverens  

 indkomstopgørelser.
Reglen tilsigter at videreføre kravet i det ovennævnte SD-cirkulære  

 1981-23 om, at hovedaktionærer og hovedanpartshavere, der har mellemregning  

 med et selskab, også skal periodisere deres renteindtægter og renteudgifter  

 m.v.
Kravet om periodisering gælder for så vidt for alle renteindtægter og  

 renteudgifter m.v.
I hidtidig praksis har ligningsmyndighederne dog  

 accepteret, at kun renterne af mellemregningskontoen periodiseres.
Løbende  

 forretningsmellemværender herunder også betaling for vareleverancer m.v. -  

 anses for mellemregningskonti, der er omfattet af periodiseringskravet.  

 Derimod anses pantesikrede mellemværender, der er opstået ved køb og salg af  

 enkeltstående formuegoder, normalt ikke som mellemregningskonti, der er  

 omfattet af periodiseringskravet.
Hvis mellemregningssaldoen ikke forrentes, er det ikke nødvendigt at  

 stille krav om, at hovedaktionæren eller -anpartshaveren anvender  

 periodiseringsprincippet.
Der er herved ikke taget stilling til, om en  

 manglende forrentning i øvrigt kan godkendes i skattemæssig henseende.
 Bestemmelsen har virkning fra og med indkomståret 1985 (for selskaber m.v.  

 skatteåret 1986-87).
10. I § 5, stk. 5, er indsat en bestemmelse, der  

 svarer til de regler, ligningsrådet har angivet i cirkulære 1981-23.  

 Bestemmelsen åbner dog som noget nyt mulighed for, at også skattepligtige,  

 der ikke er bogførings- eller regnskabspligtige, kan opnå ligningsrådets  

 tilladelse til at fordele renteindtægter og -udgifter over den periode,  

 renten vedrører.
Med hjemmel i bestemmelsen kan ligningsrådet meddele  

 tilladelse til anvendelse af denne opgørelsesmåde både til visse nærmere  

 angivne grupper af skattepligtige og til enkelte skattepligtige.
Bestemmelsen  

 har kun betydning for de skattepligtige, der ikke er omfattet af § 5, stk. 4,  

 jfr. ovenfor under punkt 9.
Efter bestemmelsen er det en betingelse, at både renteindtægter og  

 -udgifter fordeles efter dette princip, og er den nævnte fordeling allerede  

 anvendt i et indkomstår, kræves ligningsrådets tilladelse til, at den  

 skattepligtige i senere år kan gå over til at anvende forfaldsprincippet.  

 Udover disse almindelige betingelser kan ligningsrådet i de konkrete tilfælde  

 fastsætte individuelle vilkår for tilladelsen.
Det forudsættes, at  

 ligningsrådet kan delegere kompetencen til behandlingen af konkrete  

 ansøgninger om omlægning.
 Bestemmelsens ikrafttrædelsesregel er identisk med den ovenfor under punkt  

 4 nævnte.
11. § 5, stk. 6, indeholder regler om fradrag for  

 forudforfaldne renter, når skattepligten efter kildeskattelovens § 1 ophører  

 ved fraflytning.
Bestemmelsen har kun selvstændig betydning i tilfælde, hvor  

 der er tale om forudforfaldne renter for perioder under 6 måneder, idet  

 forudbetalinger for længere perioder tillige er omfattet af reglen i stk. 2.  

 Efter bestemmelsen skal renten fradrages over den periode, renten vedrører.  

 Det er dog en betingelse, at renten er forfalden til betaling i den del af  

 perioden, hvor skattepligten efter kildeskattelovens § 1 består, idet en  

 rente, der forfalder efter den fulde skattepligts ophør, normalt ikke er  

 fradragsberettiget.
Bestemmelsen medfører, at der ikke opnås fradrag for den  

 del af renten, der vedrører tiden efter den fulde skattepligts ophør.
 Hvis et lån med forudforfalden rente for en periode under 6 måneder  

 stiftes mod slutningen af et indkomstår, vil debitor efter § 5, stk. 2, kunne  

 fradrage renteudgiften fuldt ud i stiftelsesåret efter forfaldsprincippet.  

 Hvis den fulde skattepligt imidlertid ophører på grund af fraflytning i det  

 følgende indkomstår, før forudbetalingsperioden er udløbet, indebærer  

 bestemmelsen, at skatteansættelsen for stiftelsesåret skal ændres således, at  

 renteudgiften fordeles efter princippet i stk. 2.
 Bestemmelsen har virkning for renteudgifter m.v., der forfalder dagen  

 efter ændringslovens bekendtgørelse i Lovtidende eller senere, dvs. fra og  

 med den 20. maj 1984.
12. § 5, stk. 7, indeholder en omlægning af  

 rentefradragsretten til betalingstidspunktet i tilfælde, hvor debitor som  

 følge af insolvens m.v. ikke kan betale den pågældende rente.
Efter  

 bestemmelsens 1. punktum er det en betingelse for denne omlægning, at  

 renteudgifter m.v. for tidligere indkomstår ikke er betalt inden udgangen af  

 det indkomstår, indkomstopgørelsen vedrører.
Det afgørende for, om renten kan  

 fradrages i forfaldsåret eller i det år, renten vedrører, jfr. § 5, stk. 5 -  

 er således, om der ved udgangen af det år, indkomstopgørelsen vedrører, er  

 skyldige renteudgifter for et tidligere indkomstår.
Er den skattepligtige kun  

 i restance med renteudgifter for selve det år, indkomstopgørelsen vedrører,  

 kan renterne fradrages, selv om de ikke er betalt.
Omlægningen af fradragsretten er således i første række knyttet til et  

 objektivt betalingskriterium.
Om rentekravet er betalt, og betalt rettidigt i  

 denne henseende, dvs. inden udgangen af det indkomstår, indkomstopgørelsen  

 vedrører, må afgøres på grundlag af almindelige obligationsretlige regler.  

 Alle de pågældende renter skal være betalt.
Er der kun sket en delvis  

 betaling, er der tilsvarende tale om, at nogle renter af gælden er ubetalte,  

 og betingelsen for omlægning til betalingskriteriet er derfor opfyldt.
 Forfaldstiden må bestemmes på grundlag af parternes aftale og  

 lovgivningens almindelige regler. er der f.eks. ydet henstand før  

 forfaldstidspunktet, må det således i første række bero på parternes aftale,  

 om der kun er ydet henstand med selve betalingen, eller om  

 forfaldstidspunktet ligeledes må anses for udskudt.
13. Renteudgifter m.v. for tidligere indkomstår skal  

 som nævnt under punkt 12 være betalt inden udgangen af det indkomstår,  

 opgørelsen af den skattepligtige indkomst angår, såfremt den skattepligtige  

 skal bevare fradragsretten efter forfaldsprincippet (eller eventuelt  

 periodiseringsprincippet i § 5, stk. 5) for dette indkomstår.
Fristen, inden  

 for hvilken betaling skal have fundet sted, kan udgøre op til 2 år, men  

 normalt ikke under 1 år.
Fristen kan dog blive kortere end 1 år i tilfælde,  

 hvor skattepligten ophører på grund af den skattepligtiges død eller  

 fraflytning til udlandet.
Er indkomståret sammenfaldende med kalenderåret, skal renter m.v., der  

 f.eks. forfalder den 1. april 1984, være betalt inden udgangen af 1985. Er  

 rentekravet derimod ikke betalt inden udgangen af 1985, kan renteudgifter  

 m.v., der forfalder eller - når den skattepligtige anvender  

 periodiseringsprincippet vedrører 1985, kun fradrages i det omfang, disse er  

 betalt.
En omlægning af fradragsretten til betalingstidspunktet medfører  

 således, at renteudgifter først kan fradrages i det indkomstår, hvori  

 betaling sker.
I overensstemmelse med de almindeligt gældende regler om  

 fradragsret for renteudgifter er det dog en forudsætning, at der på  

 betalingstidspunktet fortsat består en retlig forpligtelse til at betale  

 renten.
 Eksempel:
 Det fremgår af eksemplet, at den skattepligtige i 1984 (= stiftelsesåret)  

 opnår fradrag, selv om der ikke er betalt noget beløb.
 I 1985 betales 6.000 kr., som afskrives på restancen for 1984. Da der er  

 en yderligere restance vedrørende 1984, omlægges fradragsretten i 1985, og  

 den skattepligtige kan derfor ikke fradrage noget beløb i 1985.
 I 1986 betales 18.000 kr., der dækker både restancen fra 1984 og 1985.  

 Rentebeløbet, der forfaldt i 1985, kan derfor nu fradrages med 12.000 kr. i  

 1986. Selv om ingen del af den rente, der forfaldt i 1986, er betalt, kan  

 renten fuldt ud fradrages i dette år, idet der ikke er restancer for  

 tidligere år.
 Det er forudsat, at den skattepligtige anvender forfaldsprincippet.
14. Fradragsretten udskydes endelig kun for  

 renteudgifter m.v. i samme gældsforhold.
Hermed fastslås det, at hvert enkelt  

 gældsforhold skal bedømmes for sig.
Er den skattepligtige kun i restance med  

 renteudgifter m.v. for et enkelt låns vedkommende, får den manglende betaling  

 således ikke betydning for den skattemæssige behandling af renter i andre  

 gældsforhold, selv om der er tale om samme kreditor.
15. Omlægning af fradragsretten til  

 betalingstidspunktet finder kun sted, hvis den skattepligtige ikke kan  

 godtgøre, at han ved udgangen af det indkomstår, opgørelsen af den  

 skattepligtige indkomst vedrører, var i stand til at betale forfalden gæld  

 eller stille betryggende sikkerhed herfor i sine aktiver.
Det er således en  

 yderligere betingelse for at ligningsmyndighederne kan udskyde fradragsretten  

 til betalingstidspunktet, at den skattepligtige ikke kan godtgøre, at han kan  

 opfylde sine gældsforpligtelser.
Dette vil som udgangspunkt være tilfældet,  

 hvis den skattepligtige f.eks. er erklæret konkurs eller har standset sine  

 betalinger.
Manglende evne til at opfylde sine gældsforpligtelser kan  

 ligeledes ofte antages at foreligge, når der ved udlæg eller tvangsauktion  

 ikke har kunnet opnås dækning hos den skattepligtige.
Betingelsen må  

 endvidere anses for opfyldt, når den skattepligtige erkender at være  

 insolvent.
Kan den skattepligtige godtgøre at have evne til at betale, sker der som  

 nævnt ingen omlægning af fradragsretten til betalingstidspunktet.
Den  

 skattepligtige skal normalt ikke ud over oplysningerne i selvangivelsen  

 dokumentere at være solvent.
Fradragsret bør derfor i almindelighed kun  

 nægtes, når oplysningerne i den skattepligtiges selvangivelse klart giver  

 udtryk for, at den skattepligtige er insolvent.
Efter bestemmelsen sker der endelig ikke omlægning af fradragsretten til  

 betalingstidspunktet, hvis den skattepligtige godtgør at kunne stille  

 betryggende sikkerhed i sine aktiver.
Det er imidlertid efter lovens ordlyd  

 ikke tilstrækkeligt, at den skattepligtige har stillet eller kan stille en  

 trediemandsgaranti, f.eks. fra et pengeinstitut.
I så fald vil omlægning til  

 betalingstidspunktet alligevel kunne finde sted.
16. Efter formuleringen af § 5, stk. 7, er det som  

 udgangspunkt en forudsætning, at kreditors krav på renter faktisk er blevet  

 opfyldt.
En renteudgift m.v. anses dog også for betalt, når renteudgiften af  

 et pengeinstitut, en bankier eller vekselerer debiteres den skattepligtiges  

 kassekredit eller lignende løbende mellemværende inden for det aftalte  

 maksimum, idet denne betalingsform kan sidestilles med kontant betaling.
 Debitering af morarenter på en løbende kredit hos andre kreditorer, f.eks.  

 hos en vareleverandør, kan derimod ikke sidestilles med betaling.
En kassekredits maksimum må bero på den indbyrdes aftale mellem den  

 skattepligtige og pengeinstituttet.
De renteudgifter, der debiteres en  

 kassekredit udover det aftalte maksimum, må som udgangspunkt anses for ikke  

 at være betalt.
Hvis kassekredittens maksimum efterfølgende forhøjes, kan  

 renteudgifterne anses for betalt, hvis de ligger indenfor det nye maksimum.  

 Der må i denne forbindelse som udgangspunkt lægges vægt på, hvad  

 pengeinstituttets kontoudtog udviser.
Såfremt en efterfølgende udvidelse af  

 kreditten alene tilsigter at skabe dækning for pengeinstituttets  

 rentedebitering, kan egentlig betaling dog ikke antages af foreligge.
17. Bestemmelsen i § 5, stk. 7, har virkning fra og  

 med indkomståret 1984. For 1984 gælder der dog den overgangsregel, at  

 rentefradragsretten ikke omlægges for de renteudgifter, den skattepligtige  

 efter den hidtil gældende praksis, havde opnået fradrag for før den 15. marts  

 1984, idet renten var forfalden før denne dato.
På tilsvarende måde opnår de  

 skattepligtige, der anvender periodiseringsprincippet, fradrag for  

 renteudgifter, der vedrører perioden fra indkomstårets begyndelse til og med  

 den 14. marts 1984. For renteudgifter, der vedrører tiden fra og med den 15.  

 marts, eller som er forfaldne den 15. marts eller senere, kan fradragsret  

 nægtes under henvisning til manglende betaling for indkomståret 1983 eller  

 tidligere år - for så vidt der er tale om en renterestance i samme  

 gældsforhold.
 18. § 5, stk. 8, indeholder en særregel for dødsboer  

 og for en efterlevende ægtefælle.
§ 5  som sådan tilsigter i almindelighed ikke nogen  

 ændring af praksis om periodisering af renter ved dødsfald, i dødsboer, ved  

 udlæg fra dødsboer og ved skifte af uskiftet bo.
Men stk. 8 indeholder dog en  

 regel om, at fradragsretten for ubetalte renteudgifter, der er omfattet af  

 stk. 7, 1. pkt., og derfor først kan fratrækkes på betalingstidspunktet,  

 overgår til boet eller den efterlevende ægtefælle i det indkomstår, renterne  

 betales.
Fradragsretten kan ikke overgå til andre skattepligtige, f.eks. til  

 børn eller universalarvinger.
Betales renteudgifterne af dødsboet i boets  

 første indkomstår, fradrages de fuldt ud i dette år.
Der sker således ingen  

 fordeling mellem perioden fra indkomstårets begyndelse til dødsfaldet  

 (mellemperioden) og dødsboets første indkomstår.
 Denne bestemmelses ikrafttrædelsesregel er identisk med den ovenfor under  

 pkt. 17 omtalte.
 ad nr. 3). Til § 5A.
19. Efter gældende praksis skal renteindtægter  

 medregnes ved opgørelsen af den skattepligtige indkomst i det indkomstår,  

 hvori renten forfalder til betaling.
Hvis det senere viser sig, at renten  

 aldrig vil blive betalt, kan beløbet fradrages i det indkomstår, hvori det  

 konstateres, at renten efter en konkret vurdering må anses for uerholdelig.
§ 5A indeholder en undtagelse fra denne hovedregel.
Bestemmelsen medfører,  

 at rentetilgodehavender, der efter de almindelige regler herom skal medregnes  

 ved opgørelsen af den skattepligtige indkomst, i visse tilfælde kan  

 nedskrives til 0. Nedskrivningen har dog ikke virkning for den skattepligtige  

 formue.
Efter bestemmelsen gælder denne særlige nedskrivningsadgang for personer,  

 der er fuldt skattepligtige her til landet.
Det er endvidere en betingelse,  

 at det forhold, at renten ikke er betalt, kan karakteriseres som  

 misligholdelse, og at betaling ikke har fundet sted før tidspunktet for  

 rettidig indgivelse af selvangivelse for det pågældende indkomstår.
Har  

 skatteyderen opnået udsættelse med indgivelse af selvangivelsen - enten  

 automatisk eller efter ansøgning - forlænges fristen for modtagelsen af  

 betalingen tilsvarende.
Personer, der fordeler deres renteindtægter over den periode, de vedrører,  

 jfr. princippet i § 5, stk. 5, kan ikke benytte sig af den nævnte  

 nedskrivningsadgang, men skal indtægtsføre renterne, selv om disse ikke er  

 betalt.
Først på det tidspunkt, hvor renterne efter en konkret vurdering må  

 anses for at være helt eller delvis uerholdelige, kan renterne fradrages  

 således som nævnt ovenfor i indledningen.
20. Når et rentebeløb, der er nedskrevet efter den  

 særlige nedskrivningsregel i § 5A, bliver betalt, skal det medregnes ved  

 opgørelsen af den skattepligtige indkomst i det indkomstår, hvori beløbet  

 bliver betalt.
Hvis den skattepligtiges fulde skattepligt imidlertid ophører  

 som følge af fraflytning på et tidligere tidspunkt, skal tilgodehavendet  

 medregnes ved indkomstopgørelsen for det indkomstår, hvori skattepligten  

 ophører.
Tilgodehavendet skal medregnes efter dets værdi.
Dette betyder, at  

 tilgodehavendet kan medregnes med et lavere beløb end dets pålydende,  

 eventuelt til 0, hvis det må antages, at skyldneren vil være helt eller  

 delvis ude af stand til at betale.
 Bestemmelsen finder anvendelse for indkomståret 1984 og senere indkomstår.
 ad nr. 4). Til § 5B.
21. Efter de hidtil gældende regler skulle  

 renteindtægter, der forfalder efter ophør af den fulde skattepligt som følge  

 af fraflytning, som hovedregel ikke medregnes ved opgørelsen af den  

 skattepligtige indkomst her i landet.
Dette gjaldt, selv om en del af renten  

 vedrørte en periode, hvor den skattepligtige var fuldt skattepligtig.
Efter den nye bestemmelse i § 5B skal den del af renteindtægten, der  

 vedrører den periode, hvor den fulde skattepligt bestod, medregnes ved  

 opgørelsen af den skattepligtige indkomst her i landet.
Endvidere skal  

 rentetilgodehavendet medregnes ved opgørelsen af den skattepligtige formue.
Bestemmelsen har virkning, når skattepligten ophører dagen efter  

 bekendtgørelsen i Lovtidende eller senere.
Dette indebærer, at bestemmelsen  

 finder anvendelse, når skattepligten ophører den 20. maj 1984 eller senere.
Reglerne om fradragstidspunktet for renter i forbindelse med fraflytning  

 er ikke ændret.
Renteudgifter, der forfalder efter fraflytningstidspunktet,  

 kan derfor som hovedregel ikke trækkes fra ved opgørelsen af den  

 skattepligtige indkomst for den periode, hvor den pågældende var fuldt  

 skattepligtig.
Dette gælder dog ikke, hvis den skattepligtige har fået  

 tilladelse til at periodisere renteudgifter, eller hvis der er tale om renter  

 vedrørende prioritetsgæld i fast ejendom.
I disse tilfælde kan renteudgifter,  

 der vedrører den periode, hvor den fulde skattepligt bestod, trækkes fra.
 ad nr. 5). Til § 7, litra i.
 22. Ved lov nr. 501 af 28. oktober 1983 er  

 ligningslovens § 7, litra i, ændret som følge af de ændrede regler om sociale  

 pensioner m.v.
Efter den nye affattelse af § 7, litra i, er de sociale ydelser, der i  

 henhold til den tidligere affattelse af bestemmelsen var skattefrie, udvidet  

 med skattefritagelse for førtidsbeløb.
Efter bestemmelsen udbetales de  

 opregnede sociale ydelser i henhold til lov om invalidepension og  

 førtidspension m.v. og folkepensionsloven.
Disse love er nu ophævet, og de  

 skattefrie sociale ydelser udbetales i stedet i medfør af lov om social  

 pension.
Førtidsbeløbet udbetales fra den 1. januar 1985 til personer, der får  

 tilkendt pension før det 60. år.
Retten til førtidsbeløbet bevares indtil  

 overgangen til alderspension.
Det blev forudsat ved udformningen af reglerne  

 om udbetaling af førtidsbeløb, at beløbet skulle være skattefrit i lighed med  

 de ydelser, som også efter den tidligere affattelse af § 7, litra i, var  

 skattefrie.
I den nye bestemmelse er henvisningen til lov om pension til enker m.fl.  

 udgået, idet loven er ophævet.
Reglerne om udbetaling af enkepension indgår  

 nu også i lov om social pension.
 Bestemmelsen i den nye affattelse har virkning fra den 1. januar 1984.
 ad nr. 6). Til § 7D.
23. Efter § 7D skulle tilskud til erhvervelse af  

 boligandel i henhold til saneringsloven ikke medregnes til modtagerens  

 skattepligtige indkomst.
Til gengæld kunne de omhandlede tilskud ikke  

 medregnes til anskaffelsessummen ved opgørelsen af den skattepligtige  

 fortjeneste ved afståelse af den pågældende boligandel.
Da den omhandlede  

 tilskudsordning er bortfaldet som følge af ændring i saneringsloven (lov nr.  

 137 af 13. april 1983), er § 7D ophævet ved lov nr. 179 af 9. maj 1984.
 ad nr. 7). Til § 7H.
 24. Ved lov nr. 614 af 21. december 1983 blev der  

 oprettet en arbejdsmarkedsuddannelsesfond, hvis formål er gennem bidrag fra  

 arbejdsgivere og lønmodtagere at dække udgifter ved  

 arbejdsmarkedsuddannelserne.
 Fradragsretten for arbejdsgivernes bidrag har hjemmel i statsskattelovens  

 § 6, stk. 1 a.
Arbejdstagerens fondsbidrag skal efter den nu gennemførte bestemmelse i  

 ligningslovens § 7H (lov nr. 623 af 21. december 1983) ikke medregnes ved  

 opgørelsen af arbejdstagerens skattepligtige indkomst.
Dette betyder, at  

 bidraget i lighed med f.eks.
ATP-bidrag ikke indgår i trækgrundlaget for  

 kildeskatten.
 Omfattet af pligten til at betale bidrag til  

 arbejdsmarkedsuddannelsesfonden er arbejdstagere, som skal betale bidrag til  

 ATP.
 § 7H har virkning fra og med indkomståret 1984.
 ad nr. 8), 9) og 10). Til § 14B, stk. 3, § 14C, stk. 1, og § 14G, stk. 1,  

 3, 5, 6 og 7.
25. Lov om midlertidig regulering af boligforholdene  

 indeholder i § 55 nærmere regler om binding og udbetaling af de såkaldte  

 normaliseringsforhøjelser.
Efter disse regler havde udlejeren pligt til at  

 binde en del af normaliseringsforhøjelserne, der var et led i boligforliget  

 fra 1967, i Grundejernes Investeringsfond.
Beløbene skulle bindes for en  

 periode af 15 år.
Ved periodens udløb tilbagebetales beløbene over 10 år med  

 lige store andele hvert år.
Endvidere kan det bundne beløb kræves udbetalt i  

 tilfælde af indskyderens død, konkurs eller tvangsakkord eller i tilfælde af  

 et boligselskabs afvikling.
Endelig kunne en indskyder, hvis samlede indskud  

 ikke oversteg 1.000 kr., til enhver tid kræve beløbet udbetalt.
 Den skattemæssige behandling vedrørende de beløb, som den skattepligtige  

 har indbetalt til binding efter boligreguleringslovens § 55 har hidtil været  

 reguleret af ligningslovens §§ 14B, 14C, 14D og 14E.
 26. Ved lov nr. 610 af 21. december 1983 om ændring af  

 lov om midlertidig regulering af boligforholdene er der foretaget visse  

 ændringer vedrørende udbetalinger af normaliseringsforhøjelserne.
Ved loven blev der indsat en ny bestemmelse, boligreguleringslovens § 55a.  

 Denne regel går ud på, at indskyderen på nogle nærmere angivne betingelser  

 kan kræve de bundne beløb frigivet, hvis han efter den 1. januar 1984 udfører  

 arbejder på ejendommen.
Det er dog en betingelse for frigivelse, at  

 indskyderen dokumenterer, at indestående beløb på ejendommens  

 vedligeholdelseskonti (boligreguleringslovens §§ 18, 18a og 18b) er opbrugt.  

 Såfremt indestående beløb ikke anvendes fuldt ud til arbejder på ejendommen,  

 udbetales de resterende bundne beløb efter boligreguleringslovens § 55, stk.  

 1, 2. pkt. over 10 år med lige store andele hvert år.
Endvidere er der ved ovennævnte lov indført en ny bestemmelse i  

 boligreguleringslovens § 55b.
Herefter er bl.a. beløbsgrænsen på 1.000 kr.  

 for frigivelse blevet forhøjet til 5.000 kr.
 27. Ved lov nr. 179 af 9. maj 1984 er der gennemført  

 regler om den skattemæssige behandling ved udbetalinger af  

 normaliseringsforhøjelser m.v.
 Endvidere er der indført skattemæssige regler, der regulerer udbetalinger  

 af bundne beløb efter boligreguleringslovens § 22e og lejelovens § 63f.
 Endelig er der i §§ 14B og 14C foretaget redaktionelle ændringer på grund  

 af den nye bestemmelse i boligreguleringslovens § 55b, jfr. punkt 26.
Ved den gennemførte ændring af ligningslovens § 14G sidestilles  

 udbetalinger efter boligreguleringslovens § 55a med de i forvejen i § 14G  

 nævnte udbetalinger fra bundne konti efter lejelovens § 63a og  

 boligreguleringslovens §§ 18a og 18b.
Herefter skal beløb, der frigives efter  

 boligreguleringslovens § 55a ikke medregnes ved opgørelsen af den  

 skattepligtige indkomst.
Til gengæld kan udgifter, der afholdes af beløb, der  

 udbetales efter boligreguleringslovens § 55a ikke trækkes fra ved opgørelsen  

 af den skattepligtige indkomst.
De kan heller ikke medregnes ved opgørelsen  

 af grundlaget for skattemæssige afskrivninger og til anskaffelsessummen ved  

 opgørelse af skattepligtig fortjeneste ved afståelse af ejendommen.
Der  

 henvises i øvrigt til punkt 12-38 i skattedepartementets cirkulære nr. 167 af  

 21. oktober 1983, hvor indholdet af bestemmelserne i § 14G detaljeret er  

 gennemgået.
Skattedepartementets cirkulære nr. 167 af 21. oktober 1983 indeholder i  

 pkt. 28 en talmæssig oversigt over fradragsrettens omfang for afholdte  

 vedligeholdelsesudgifter efter ligningslovens § 14G, stk. 3 og 4 set i  

 sammenhæng med boligreguleringslovens § 22a og b.
Da oversigten i år 1986  

 indeholder fejl, er der udarbejdet et nyt pkt. 28, der således træder i  

 stedet for pkt. 28 i cirkulæret fra 1983.
28. Reglerne i § 14G, stk. 3 og 4, medfører, at  

 fradragsretten for i øvrigt fradragsberettigede vedligeholdelsesudgifter i  

 visse tilfælde bliver begrænset.
Begrænsningens omfang fremgår af  

 nedenstående eksempel.
 Eksempel:
For en ejendom på 1.000 kvm i et huslejereguleret område skal der ske  

 afsætning til Grundejernes Investeringsfond i henhold til  

 boligreguleringslovens § 18b.
Saldoen på ejendommens konto for udvendig  

 vedligeholdelse efter boligreguleringslovens § 18 er pr. 31. december 1982  

 20.000 kr.
Der er ikke taget hensyn til rentetilskrivning i eksemplet, og det  

 forudsættes, at de afholdte vedligeholdelsesudgifter i princippet er fuldt  

 fradragsberettigede.
Indeståendet på kontoen efter boligreguleringslovens § 18 udgør i 1983  

 47.500 kr.
Der afholdes vedligeholdelsesudgifter for 15.500 kr. i 1983. Disse  

 skal ifølge boligreguleringslovens § 22a, stk. 2, i det omfang det er muligt,  

 dækkes af midler fra kontoen.
På § 18b-kontoen skal der hensættes 5.000 kr.  

 Da hele vedligeholdelsesudgiften kan dækkes af midler på § 18-kontoen, kan  

 der ikke modregnes i § 18b-indbetalingerne i 1983. Hele  

 vedligeholdelsesudgiften er derfor fradragsberettiget i husejernes  

 almindelige indkomst.
I 1984 overstiger vedligeholdelsesudgiften på 170.000 kr. det beløb på  

 61.000 kr., der er til rådighed på ejendommens konto for udvendig  

 vedligeholdelse.
Kontoen tømmes derfor for at dække disse  

 vedligeholdelsesudgifter i overensstemmelse med reglen i  

 boligreguleringslovens § 22a, stk. 2. Der resterer herefter 109.000 kr., der  

 ikke kunne afholdes af § 18-kontoen.
Dette beløb kan bruges til at reducere  

 den årlige indbetaling til Grundejernes Investeringsfond.
Der skal herefter  

 ikke bindes noget beløb på § 18b-kontoen og kontoens indestående på 5.000 kr.  

 kan hæves.
Det beløb, som ikke blev dækket ved modregning i forbindelse med  

 indbetalingen (10.000 kr.) eller ved at hæve på kontoen (5.000 kr.), dvs.  

 155.000 kr., kan herefter fradrages ved opgørelsen af den almindelige  

 indkomst.
I 1985 overstiger de samlede udgifter til forbedring og vedligeholdelse  

 det beløb, der er til rådighed på kontoen for udvendig vedligeholdelse, med  

 15.000 kr.
Der indestår intet på § 18b- kontoen.
Den pligtige indbetaling til  

 Grundejernes Investeringsfond på 12.000 kr. kan formindskes med  

 forbedringsudgifterne på 10.000 kr.
Da vedligeholdelsesudgifterne overstiger  

 den pligtige hensættelse til kontoen for udvendig vedligeholdelse, kan det  

 overskydende beløb også trækkes fra i indbetalingen.
Der skal herefter ikke  

 bindes noget beløb.
Af ligningslovens § 14G, stk. 3, sidste pkt., fremgår  

 det, at udgifterne fortrinsvis anses for at være afholdt af de beløb, der er  

 nævnt i stk. 3, i dette tilfælde 12.000 kr.
Det fremgår endvidere af § 14G,  

 stk. 4, at forbedringsudgiften på 10.000 kr. i så fald skal anses for at være  

 afholdt af de ovennævnte 12.000 kr.
De resterende 2.000 kr. anses herefter  

 for at være medgået til vedligeholdelse.
Den del af vedligeholdesudgifterne,  

 der kan trækkes fra ved opgørelsen af den skattepligtige indkomst, fremkommer  

 herefter ved at formindske den samlede vedligeholdelsesudgift på 35.500 kr.  

 med det ovennævnte beløb på 2.000 kr.
Fradraget udgør således 33.500 kr.
I 1986 er de samlede udgifter til vedligeholdelse og forbedring 35.000 kr.  

 I det omfang, det er muligt, skal denne udgift afholdes af beløb, der er til  

 rådighed på kontoen for udvendig vedligeholdelse.
De 3.000 kr., der herefter  

 ikke kan dækkes på denne måde, kan modregnes i indbetalingen til Grundejernes  

 Investeringsfond.
Det fremgår af § 14G, stk. 4, at dette beløb anses for at  

 være medgået til forbedringer.
Herefter kan den fulde vedligeholdelsesudgift  

 trækkes fra ved opgørelsen af den almindelige indkomst.
 Ændringerne i tallene for 1986 medfører, at eksempel 1, 1986 i pkt. 33 i  

 cirkulæret af 21. oktober 1983 skal ændres i overensstemmelse hermed.  

 Herefter ser kontoen for 1986 således ud:
 29. Ifølge boligreguleringslovens § 22e og lejelovens  

 § 63f kan der ske frigivelse af bundne beløb bl.a. i tilfælde, hvor en  

 udlejet ejerlejlighed sælges, eller hvor ejendommen enten nedrives eller  

 overgår til anden anvendelse end beboelse.
Ved ovennævnte ændring af ligningsloven er der i § 14G indsat en  

 bestemmelse i stk. 5, 2. pkt., der regulerer den skattemæssige behandling af  

 de omhandlede udbetalinger.
Ifølge den nye bestemmelse bliver beløb, der  

 udbetales fra en af de bundne konti, og som ikke bruges til ejendommens  

 vedligeholdelse og forbedring, beskattet.
 Efter lovens § 2, stk. 2, har § 14G, stk. 5, 2. pkt., virkning for beløb,  

 hvor betingelserne for udbetaling er opfyldt den 1. juli 1984 eller senere.
Betingelserne for udbetaling af de omhandlede beløb i  

 nedrivningstilfældene er opfyldte, når ejendommen er nedrevet.
For så vidt  

 angår tilfælde, hvor ejendommen overgår til anden anvendelse end beboelse, er  

 betingelsen ibrugtagningstidspunktet til denne anden anvendelse.
For eksempel skal frigivelse af de bundne beløb ved salg af en  

 ejerlejlighed, der tidligere har været udlejet, behandles efter de hidtidige  

 regler, hvis ejerlejligheden senest den 30. juni 1984 faktisk er taget i brug  

 af den nye ejer.
I så fald har frigivelse ikke skattemæssige konsekvenser.  

 Hvis ejerlejligheden først bliver taget i brug den 1. juli 1984 eller senere,  

 gælder de nye regler.
Det er uden betydning, hvornår der er indgået bindende  

 aftale om salget af ejerlejligheden.
30. Med hjemmel i ligningslovens § 14G, stk. 6 og 7,  

 er der udsendt bekendtgørelse nr. 199 af 11. maj 1984 om kontoføring i  

 henhold til ligningslovens § 14G, stk. 6, og om Grundejernes  

 Investeringsfonds oplysningspligt.
Samtidig er den tidligere bekendtgørelse  

 nr. 483 af 13. oktober 1983 ophævet.
 Ved den nye bekendtgørelse er § 1, nr. 5 og 6, blev ændret i  

 overensstemmelse med lov nr. 179 af 9. maj 1984.
 Herefter skal den i bekendtgørelsens § 1 nævnte konto også angive de  

 udgifter, der afholdes af beløb, der udbetales af kontoen efter  

 boligreguleringslovens § 55a.
 Der henvises i øvrigt til punkt 31-37 i skattedepartementets cirkulære nr.  

 167 af 21. oktober 1983.
 ad nr. 11). Til § 27B, stk. 1 og 9.
 31. Ved lov nr. 229 af 23. maj 1984 om ændring af  

 ligningsloven (Den skattemæssige behandling af visse tilskud til fiskeriet  

 m.v.) er der gennemført ændringer i § 27B i ligningsloven.
Efter loven skal visse nye tilskud, der ydes til fiskeriet m.v., ved  

 indkomstopgørelsen kunne tages til indtægt over en 10-årig periode efter  

 reglerne i ligningslovens § 27B.
Det gælder følgende tilskud:
a.
Tilskud, der er ydet efter §§ 2-5 og § 7 i fiskeriministeriets lov nr.  

 154 af 11. april 1984 om midlertidige statstilskud til visse  

 strukturforbedringer m.v. inden for fiskeriet, jfr. de nye regler i  

 ligningslovens § 27B, stk. 1, nr. 8.
 Efter § 2 i fiskeriministeriets lov kan der ydes tilskud med indtil 25  

 pct. af udgifter til investeringer, der gennemføres om bord på fiskefartøjer  

 for at øge produktiviteten ved fangsternes behandling, herunder  

 investeringer, der gennemføres med henblik på at øge anvendelsen af  

 fangsterne til konsumformål.
 Efter § 3 kan fiskeriministeren yde tilskud til dækning af indtil 40 pct.  

 af udgifter til energibesparende foranstaltninger i fiskefartøjer, når  

 investeringen vil medføre en væsentlig bedre energiudnyttelse.
 Fiskeriministeren kan efter § 4 yde tilskud til dækning af indtil 25 pct.  

 af udgifter til investeringer, der gennemføres med henblik på omlægning af  

 fiskeriet.
 Fiskeriministeren kan endelig efter §§ 5 og 7 yde tilskud til dækning af  

 indtil 25 pct. af udgifterne til nybygning af fiskefartøjer og til  

 modernisering og etablering af anlæg til opdræt og dyrkning af fisk, krebsdyr  

 og bløddyr.
b.
Tilskud, der ydes efter Det europæiske økonomiske Fællesskabs  

 forordning nr. 31/83 om gennemførelse af en midlertidig fælles foranstaltning  

 til omlægning af kystfiskeriet og akvakulturen, jfr. de nye regler i  

 ligningslovens § 27B, stk. 1, nr 9, b.
 I medfør af forordning nr. 31/83 kan der af midler fra Den europæiske  

 udviklings- og garantifond for Landbruget ydes tilskud på indtil 25 pct. af  

 de samlede udgifter til bygning, køb, modernisering eller ændring af  

 fiskefartøjer og til opførelse, udrustning eller modernisering af anlæg  

 beregnet til opdræt af fisk, krebsdyr og bløddyr.
c.
Tilskud efter forordning nr. 2908/83 om en fælles foranstaltning til  

 omstrukturering, modernisering og udvikling af fiskeriet og akvakulturen,  

 jfr. de nye regler i ligningslovens § 27B, stk. 1, nr. 9, c.
 Efter forordning nr. 2908/83 kan der af midler fra Den europæiske  

 økonomiske udviklings- og garantifond for Landbruget ydes tilskud på højst 25  

 pct. af investeringer, der vedrører køb, bygning, modernisering eller  

 omstilling af fiskefartøjer, og opførelse, udrustning eller modernisering af  

 anlæg til opdræt af fisk, krebsdyr og bløddyr.
 Den særlige skattemæssige behandling af de under 1-3 nævnte tilskud skal  

 have virkning for tilskud, der udbetales fra og med den 1. januar 1984.
 Om de nærmere regler i ligningslovens § 27B henvises til  

 skattedepartementets cirkulære af 17. november 1982 om ændringer i  

 ligningsloven, ad 7.
 32. Efter de hidtil gældende regler blev udbetalte  

 tilskudsbeløb, der ikke var indtægtsført på det tidspunkt, hvor den fulde  

 skattepligt ophørte som følge af fraflytning, ikke beskattet her i landet.
Ved lov nr. 229 af 23. maj 1984 er der gennemført en regel om det  

 tilfælde, hvor tilskudsmodtagerens fulde skattepligt ophører af anden grund  

 end ved død på et tidspunkt, hvor tilskudsbeløbet endnu ikke er medregnet i  

 den skattepligtige indkomst, jfr. herved den nye regel i § 27B, stk. 9. Efter  

 denne regel skal sådanne tilskud medregnes ved indkomstopgørelsen af den  

 skattepligtige indkomst for det år, hvori skattepligten ophører.
Reglen  

 finder anvendelse på alle tilskudsordninger, der er omfattet af § 27B.
Reglen  

 har virkning for tilskudsmodtagere, hvis skattepligt ophører den 1. juni 1984  

 eller senere.
