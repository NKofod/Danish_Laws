Såfremt det er nødvendigt for at afværge truende vold, betvinge voldsom  

 modstand eller for at hindre selvmord eller anden selvbeskadigelse, kan en  

 indsat hensættes i særlig sikringscelle.
Hensættelse i sikringscelle må dog  

 kun anvendes, når forholdene gør det absolut påkrævet, og når andre  

 lempeligere midler, herunder udelukkelse fra fællesskab, har været forsøgt  

 eller åbenbart vil være utilstrækkelige.
 Reglerne herom er fastsat i § 31, stk. 1, i justitsministeriets  

 bekendtgørelse af 21. juni 1973 om fuldbyrdelse af frihedsstraf og det i  

 henhold til § 31, stk. 2, udfærdigede cirkulære af 15. juli 1974.
 I tilfælde, hvor umiddelbar hensættelse i sikringscelle ikke er mulig, kan  

 en indsat i stedet belægges med håndjern, jf. direktoratets cirkulære af 16.  

 december 1975.
 I tilslutning hertil fastsættes følgende:
A.
Såfremt betingelserne for anvendelse af sikringscelle er til stede, men  

 umiddelbar hensættelse i sikringscelle ikke er mulig, kan den indsatte  

 midlertidigt anbringes i en celle, hvorfra inventaret er fjernet, detentions-  

 eller andet opholdsrum.
 For sådan anbringelse gælder i øvrigt reglerne i direktoratets cirkulære  

 af 15. juli 1974 om anvendelse af sikringscelle.
 Anbringelsen må dog kun under ganske særlige omstændigheder udstrækkes ud  

 over 24 timer.
 På rapporten skal anføres, hvor anbringelsen har fundet sted.
 Har håndjern været anvendt, udfyldes rubrik 8. I så fald udfyldes ikke  

 særskilt rapport om anvendelse af håndjern.
 Skønnes der i forbindelse med anbringelsen at være risiko for selvmord,  

 skal den pågældende fratages beklædningsgenstande m.v., der kan være egnet  

 som selvmordsmiddel.
B.
Må det antages, at der kan blive tale om længerevarende anbringelse i  

 en celle, hvorfra inventaret er fjernet, detentions- eller andet opholdsrum  

 eller længerevarende anvendelse af håndjern, skal der snarest træffes  

 foranstaltning til overførsel til anden institution, herunder institution der  

 råder over sikringscelle.
C.
Såfremt hensættelse i sikringscelle eller anvendelse af andre  

 sikringsmidler ikke skønnes absolut påkrævet, kan den indsatte midlertidigt  

 anbringes i et særligt indrettet opholdsrum, der i øvrigt opfylder de  

 almindelige krav med hensyn til indretning og udstyr.
 Sådan anbringelse kan endvidere finde sted, hvis det findes påkrævet for  

 at hindre hærværk, eller afgørende hensyn til opretholdelse af ro og  

 sikkerhed i institutionen kræver det.
Bestemmelse om anbringelse træffes af anstaltens vagthavende  

 leder/arrestforvareren eller den, han bemyndiger hertil.
Hvis forholdene ikke  

 tillader, at man afventer vedkommendes afgørelse, træffes bestemmelsen af den  

 tilstedeværende funktionær, som er ansvarlig for det pågældende  

 tjenesteområde.
 Et sådant særligt indrettet opholdsrum må i øvrigt kun anvendes, såfremt  

 pladsforholdene gør det nødvendigt.
D.
Cirkulæret træder i kraft den 1. oktober 1976.
H.
H.
Brydensholt /J.
Waagensen (Til kriminalforsorgens anstalter og arresthusene).
