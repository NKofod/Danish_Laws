 I Skrivelse af 15. Juli 1947 har Byraadet forespurgt, hvorvidt det ved  

 Salg af en Kommunen tilhørende Ejendom er tilstrækkeligt til Tinglysning af  

 Skødet, at det er underskrevet af et beslutningsdygtigt Flertal af Byraadets  

 Medlemmer og af Borgmesteren er forsynet med Paategning herom.
 Foranlediget heraf skal man meddele, at Indenrigsministeriet i en over  

 Sagen afgivet Erklæring efter Brevveksling med Den danske Købstadforening har  

 udtalt, at Borgmesterens Underskrift af Byraadsprotokollen vedrørende  

 Beslutning om den paagældende Overdragelse efter Indenrigsministeriets  

 Formening maa være tilstrækkelig Legimation ved Tinglysning af Skøder  

 vedrørende Salg af Ejendomme, der tilhører Købstadkommuner, hvorved  

 Ministeriet har henvist til § 8 i Lov Nr. 87 af 25. Marts 1933 om  

 Købstadkommunernes Styrelse og til den faste Praksis, der har fundet Udtryk i  

 Byraadenes Forretningsordener, som almindeligt indeholder Bestemmelser om, at  

 Borgmesteren i Overensstemmelse med Byraadets Vedtagelser, saaledes som de er  

 tilført Forhandlingsbogen, foranlediger Affattelsen af de skriftlige  

 Udfærdigelser fra Byraadet og underskriver dem paa Byraadets Vegne.
 Til denne Udtalelse kan Justitsministeriet henholde sig, idet bemærkes, at  

 der som Legitimation endvidere maa medfølge Dokumentation for  

 Indenrigsministeriets Samtykke til vedkommende Salg.
 Det tilføjes, at Spørgsmaalet henhører under Domstolenes Afgørelse, og at  

 den af Tinglysningsdommeren i X Købstad m v. trufne Afgørelse, hvorefter det  

 til Skødets Tinglysning er nødvendigt, at det er underskrevet af samtlige  

 Medlemmer af Byraadet, kunde have været paakæret til Østre Landsret.
