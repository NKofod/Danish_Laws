 Under hensyn til fordringens størrelse og stilling blandt  

 øvrige usikrede tilgodehavender fandt Ligningsrådet, at dette  

 ville medføre underskudsregulering af datterselskabet efter  

 bestemmelserne i LL § 15 stk. 3, jf. stk. 2, idet forholdet måtte  

 sidestilles med en samlet ordning med en hovedkreditor.
Ansvarlig indskudskapital til aktiekapital Reference:  LL § 15 stk. 3, jf. stk. 2, LV 94 S.C.1.2.2.13, LV 94  

 S.C.1.2.2.3.
 Ligningsrådet blev anmodet om at besvare følgende  

 spørgsmål:
Kan Ligningsrådet bekræfte, at Fond-A's konvertering af  

 tilgodehavende i form af ansvarlig lånekapital på kr. 8.549.503 i  

 B-A-S til aktier på nom. kr. 8.549.503 ikke udløser beskatning  

 af debitor B-A/S ? Sagens omstændigheder var følgende:
C-Holding solgte den 27. juni 1994 selskabet B-A/S, tillige med en  

 fordring på B-A/S til Fond-A for en samlet købesum på kr.  

 1.400.000. Fordringen udgjorde ca. kr. 8,7 mio., hvoraf ca. 4,2 mio. kr. var  

 stillet som ansvarlig indskudskapital.
Der blev ikke aftalt en fordeling af  

 købesummen mellem henholdsvis aktier og tilgodehavende.
I udkastet til B-A/S' regnskab pr. 30. sep. 1994 var Fond-A' overtagne  

 fordring fuldt ud optaget som ansvarlig lånekapital med et beløb  

 på 8.549.503 kr.
Beløbet var posteret som en del af selskabets  

 egenkapital, der opgjordes til 3.342.484 således, idet markeringerne  

 (S) og (U) betegner henholdsvis sikret og usikret gæld:
Aktiekapital 1.000.000 Opskrivningshenlæggelse 98.760 Overført til 1995-6.
305.779 Ansvarlig indskudskapital (U) 8.549.503 Egenkapital 3.342.484 Langfristet gæld:
Gæld til virksomheder (U) 1.655.207 Prioritetsgæld (S) 528.679 Kortfristet gæld:
Prioritetsgæld (S) 32.619 Bankgæld (S) 3.771.566 Leverandørgæld (U) 6.141.777 Gæld til virksomheder (U) 255.359 Kildeskat (U) 148.841 Anden gæld (U) 762.667 Fondens fordring udgør som det fremgår 8.549.503 kr. mens  

 B-A/S øvrige usikrede gæld udgør kr. 8.963.851. Fonden  

 har afgivet tilbagetrædelseserklæring overfor de øvrige  

 kreditorer i selskabet, hvorfor værdien af fondens fordring anses for  

 at ligge væsentligt under pari.
Ved en konvertering til aktier på  

 nom. kr. 8.549.503 vil aktiernes kursværdi ud fra de foreliggende  

 regnskabsoplysninger i form af udkast til regnskab pr. 30. sep. 1994  

 være lavere end fordringens pålydende værdi.
Fond-A er undtaget fra lov om fonde og visse foreningers, jf. § 1 stk. 3  

 på grund af offentligt tilsyn.
Fondens formål er finansiering af  

 foranstaltninger, som iværksættes til fremme af produktion og  

 afsætning af danske landbrugsvarer inden for kvæg- og  

 kødbranchen, herunder finansiering af foranstaltninger, der  

 iværksættes af K Fællesråd.
Fonden er omfattet af  

 selskabsskattelovens § 1, stk. 1, nr. 6 og driver ikke erhvervsmæssig  

 virksomhed.
 Den kommunale skatteforvaltning er af den opfattelse, at der skal ske  

 begrænsning i underskudsfremførslen for B-A/S, jf.  

 ligningslovens § 15 stk. 3, jf. stk. 2.
Ligningsrådet tiltræder, at der foreligger en frivillig akkord  

 med en hovedkreditor når henses til fondens fordring, sammenholdt med  

 B-A/S's øvrige usikrede gæld samt det forhold, at fonden har  

 afgivet tilbagetrædelseserklæring overfor de øvrige  

 kreditorer.
Der skal således ikke ske kursgevinstbeskatning af B-A/S  

 efter kursgevinstloven, jf. denne lovs § 6A stk. 1 og § 6B stk. 2, når  

 samtidig henses til at konverteringen ikke medfører at gælden  

 nedskrives til et lavere beløb end værdien af moderselskabets  

 fordring før konverteringen.
 Der skal herefter alene ske begrænsning af B-A/S's ret til  

 underskudsfremførsel i overensstemmelse med ligningslovens § 15 stk.  

 3, jf. stk. 2.
