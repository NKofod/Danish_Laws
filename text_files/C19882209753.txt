 Dette er hæfte nr. 8 i en serie på 28 om reglerne for fagene i gymnasiet.  

 Det indeholder de bestemmelser om erhvervsøkonomi, som er fastsat i § 9 i  

 bekendtgørelse af 4. november 1987 om fagene i gymnasiet. (* 1) Desuden  

 indeholder hæftet de vejledende retningslinier for faget.
Vejledende retningslinier Erhvervøkonomi; Undervisningen i erhvervsøkonomi Ifølge bekendtgørelsen om undervisningen i gymnasiet er formålet for  

 erhvervsøkonomi »at give eleverne forståelse af de forhold, der påvirker  

 virksomheders beslutninger«.
For at dette formål kan opfyldes, må eleverne erhverve sig viden om  

 grundlæggende erhvervsøkonomiske sammenhænge.
Herved opnår de mulighed for at  

 skaffe sig indsigt i centrale driftsøkonomiske og organisationsmæssige  

 forhold samt i relationer mellem virksomheden og dens omgivelser.
I undervisningen skal eleverne bearbejde realistiske problemstillinger, så  

 de får grundlag for at kunne analysere erhvervsøkonomiske sammenhænge og  

 opøve evnen til at overskue virksomhedernes beslutninger.
Det er væsentligt,  

 at eleverne bibringes interesse for de udfordringer, som findes i  

 erhvervslivet.
 Undervisningens indhold:
 Ifølge bekendtgørelsen skal undervisningen omfatte:
 1. Virksomhedens struktur (ca. 25 pct.).
 Idet virksomheden anskues som et åbent system, inddrages:
 2. Virksomhedens økonomi (ca. 50 pct.). Idet der  

 lægges vægt på at belyse dispositioner i virksomheden, inddrages:
 Forholdet mellem modelbetragtninger og virkeligheden tages op til  

 drøftelse.
 3. Virksomhedens omgivelser (ca. 25 pct.). Idet der  

 lægges vægt på at belyse virksomhedens handlefrihed og samarbejdsrelationer,  

 inddrages:
Bemærkninger til undervisningens indhold 1. Virksomhedens struktur I forbindelse med mål for virksomhedens fortsatte eksistens og  

 udvikling skal ses på hovedmål og delmål samt operationelle og ikke  

 operationelle mål.
 Politikker skal opfattes som retningslinier for forskellige  

 handlinger, der er midler til opfyldelse af målene.
 Eleverne skal bibringes forståelse af, hvorledes det sociale system opstår  

 og påvirkes, samt den indflydelse det sociale system har på virksomhedens  

 aktiviteter, såvel internt (i relation til det tekniske og administrative  

 system), som eksternt (i relation til kunder og øvrige interessegrupper).  

 Indfaldsvinklen til dette emne kan være virksomhedens politikker, f.eks.  

 personalepolitik og servicepolitik og kan ses i sammenhæng med begrebet  

 ledelse.
2. Virksomhedens økonomi Begrebet afskrivning og dens indvirkning på overskud og egenkapital  

 forklares.
Det er vigtigt, at eleverne opnår forståelse af tallene i et regnskab,  

 således at man kan fastslå, at et dårligt driftsresultat nødvendigvis må føre  

 til ændringer i virksomhedens drift.
På den anden side må man også være  

 opmærksom på, at der er tal, som er skønsmæssigt opgjort og dermed måske kan  

 give anledning til diskussion af resultaterne.
3. Virksomhedens omgivelser Undervisningens tilrettelæggelse:
Oversigten over undervisningens indhold udgør en række vidensområder, der  

ikke skal forstås som adskilte afsnit i en fastlagt rækkefølge, men  

 som elementer i et forløb.
Undervisningen vil naturligt veksle mellem  

 projektorganiseret arbejde og kursusprægede forløb, idet virksomheden skal  

 anskues som en helhed, der påvirkes af omverdenen.
Man kan ikke inden for de timer, der er til rådighed i det samlede forløb  

 dække alle de nævnte områder grundigt.
De må opfattes som en oversigt over  

 videnselementer og problemområder, der skal inddrages som nødvendige  

 forudsætninger for at kunne arbejde med fagets centrale elementer, analyse af  

 informationer som grundlag for beslutninger i en virksomhed.
 Dermed kan der ikke på forhånd fastlægges en bestemt rækkefølge for  

 gennemgangen eller inddragelsen af de nævnte videns- og problemområder.  

 Anvendelsen af dem vil afhænge af, hvordan man på holdet vælger at til  

 rettelægge forløbet.
I tilrettelæggelsen af undervisningen skal der tages hensyn til elevernes  

 forskellige forudsætninger, herunder forskelle i pigers og drenges interesser  

 og forventninger. - I introduktionsforløbet kan man med udgangspunkt i  

 elevernes forudsætninger arbejde henimod en fælles referenceramme for den  

 efterfølgende undervisning.
I valget af virksomheder og brancher kan både  

 pigers og drenges interesser og forventninger imødekommes, og ved inddragelse  

 af fremmedsprogede tekster kan der skabes balance mellem matematiske og  

 sproglige elevers forskellige forudsætninger for undervisningen i  

 erhvervsøkonomi.
 Det undervisningsmateriale, der vælges, skal ikke alene tilgodese  

 forskellige elevinteresser og honorere de faglige krav, men også rumme  

 positive identifikationsmuligheder for begge køn, forskellige socialgrupper  

 m.v.
Studieteknik indgår som en integreret del af undervisningen.
Gradvis  

 opøves elevernes evne til at bearbejde tekst-, tal- og andet materiale på  

 redegørelses-, analyse- og vurderingsniveau.
I den træning indgår notatteknik  

 og træning i at forberede og bearbejde undervisningsmateriale  

 hensigtsmæssigt.
Arbejdet med skriftlig fremstilling udgør en del af opøvelsen af  

 færdigheder i iagttagelse og analyse samt sprogbehandling.
Gennem deltagelse  

 i valg af emner og undervisningsform opøves evnen til at overskue og deltage  

 i beslutningsprocesser, evnen til at vurdere undervisningen som social proces  

 og evnen til at kunne styre sociale processer.
 Det er væsentligt, at undervisningen:
* sikrer sammenhæng og progression i forløbet * inddrager realistiske eksempler på problemer og beslutninger i  

 virksomheder * er projektorienteret i en eller flere perioder, hvor virksomheden eller  

 en situation i virksomheden anskues som en helhed * er udadrettet Sammenhæng og progression i undervisningen Det bør sikres, at eleverne forstår og selv kommer til at opleve behovet  

 for, at bestemte videnselementer inddrages.
Det kan ske ved, at man starter  

 med en case eller et projekt, der viser eksempler på dispositioner, der skal  

 foretages i virksomheden.
Gennem at opleve usikkerheden i grundlaget for  

 foretagne dispositioner vil eleverne blive interesseret i at vide mere, og  

 det vil blive naturligt at gennemgå relevante stofområder i kursusform.
En forståelse af virksomheden som en helhed kan bl.a. opnås ved at anskue  

 struktur og proces under synsvinkler som * ressourcer, * drift, tilpasning og udvikling, * resultater, der rummer nogle væsentlige forudsætninger for og bestræbelser bag  

 adfærden i virksomheden.
Undervisnings- og arbejdsformer Det er helt afgørende for elevernes motivation og sammenhængsopfattelse,  

 at der inddrages realistiske eksempler på problemer og beslutninger i  

 virksomheden.
Undervisningen skal i et eller flere tilfælde være projektorienteret, så  

 virksomhedens situation eller en beslutning i virksomheden anskues som en  

 helhed.
De cases, der kan arbejdes med, spænder fra konkrete tilfælde med  

 inside viden over konkrete tilfælde uden inside viden og konstruerede  

 tilfælde til mindre omfattende eksempler.
Herunder kan virksomhedsspil med og  

 uden anvendelse af edb være en mulighed.
 Undervisningen bør i kortere eller længere perioder tilrettelægges som  

 kursusprægede forløb, hvor fagets begrebsapparat indarbejdes.
Det er nødvendigt, at der skabes sammenhæng mellem arbejdet på skolen og  

 erhvervslivet uden for skolen.
Dette kan etableres ved inddragelse af  

 gæstelærere, og virksomhedsbesøg evt. suppleret med organisationsbesøg.
Det  

 kan overvejes at aftale praktikophold enten i skolens lokale område eller i  

 forbindelse med ekskursioner til et andet lokalområde.
Det er vigtigt, at virksomhedsbesøg, gæstelærerordning og evt.  

 praktikophold sikrer sammenhæng mellem den teoretiske undervisning og  

 virkeligheden uden for skolen.
Derfor skal der være mulighed for at drøfte  

 situationer og beslutninger i virksomheden med ledelsen og/eller  

 medarbejdere.
Mindre virksomheder kan være ligeså relevante som store  

 virksomheder, og virksomheder inden for service, håndværk, landbrug, fiskeri  

 og transport kan lige så vel anvendes som handels- og industrivirksomheder.
Edb bør være en naturlig del af forløbet.
Foruden at være et hjælpemiddel  

 ved opgaveløsning kan edb bidrage til at fremme en eksperimenterende  

 holdning, skærpe problemformuleringer, og forstå sammenhænge på nye måder.
 Som eksempler på områder, hvor edb kan anvendes, kan nævnes:
* budgetlægning og konsekvensberegning * virksomhedsspil * analyse og kalkulation * modelopbygning af en virksomhed * administrative modeller.
Det skriftlige arbejde Det skriftlige arbejde skal give eleverne mulighed for individuelt eller i  

 grupper at sammenfatte resultater af især projektarbejde og  

 virksomhedskontakt.
Der kan endvidere løses mindre opgaver, som kan bidrage  

 til elevernes overblik over fagets stofområder.
Da eksamen i faget ikke rummer nogen skriftlig del, forekommer der heller  

 ikke skriftligt hjemmearbejde i større omfang.
Det skriftlige arbejde skal  

 holdes inden for de rammer, som timerne og normal hjemmeforberedelse udgør.
 Det kan anbefales at lade de skriftlige rapporter indgå som  

 undervisningsmateriale i forbindelse med et af projektarbejderne, evt. på den  

 måde at rapporterne gennemgås kritisk af andre elever.
 Eksamen:
Prøven er mundtlig og der opgives ca. 250 sider lærebogsstof og andet  

 materiale.
Af det opgivne pensum kan en begrænset del være elevproduceret  

 materiale.
Eleverne kan opgive egne eller andre elevers rapporter.
Alle tre hovedområder skal være repræsenteret i opgivelserne, så en faglig  

 bredde sikres.
Af hensyn til såvel elevernes eksamensforberedelse som  

 eksaminationsmulighederne er det en fordel, at der eksisterer så stor  

 sammenhæng mellem de opgivne stofområder som muligt.
I tilknytning til eksamensspørgsmålet anvendes materiale, der ikke er  

 benyttet i undervisningen.
Eksamensspørgsmålene opdeles i underspørgsmål med  

 stigende sværhedsgrad på en sådan måde, at eleverne får lejlighed til at  

 demonstrere overblik og selvstændighed.
De opgivne stofområder skal indgå i  

 eksaminationen af holdet med nogenlunde sammen andel, som de udgør af  

 opgivelserne.
For at sikre rimeligt ensartede vilkår for eleverne anbefales  

 det at gøre spørgsmålene ret brede.
Det anbefales at knytte eksamensformen så tæt som muligt til  

 undervisningsformen.
Hvis arbejdet med projekter eller cases har domineret i  

 forløbet, kan eksaminationen udmærket tage udgangspunkt i beskrivelsen af en  

 situation i en virksomhed.
