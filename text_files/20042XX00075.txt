Skriftlig fremsættelse (24. februar 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 revision af den kommunale inddeling (Lovforslag nr.
L 68).
Regeringen fremlægger en samlet lovpakke på 49 lovforslag  

 til gennemførelse af kommunalreformen.
Regeringen har efter aftale med Dansk  

 Folkeparti foretaget en række ændringer i de lovforslag, der var sendt i  

 høring, og som nu fremsættes.
Regeringen tilbyder at forhandle med alle  

 partier  

 i Folketinget og håber på at kunne samle et bredt flertal bag en stor del af  

 lovforslagene.
Tilbuddet om et bredt samarbejde sendes på vegne af alle de  

 ministre, der fremlægger lovforslag om gennemførelse af kommunalreformen.
Lovforslaget om revision af den kommunale inddeling er en  

 del af den lovgivningsmæssige gennemførelse af kommunalreformen.
Lovforslaget  

 udmønter den del af aftalen om kommunalreformen, der vedrører det nye  

 kommunale  

 landkort.
 Lovforslaget skaber de fornødne lovmæssige rammer for, at  

 der ved sammenlægning af kommuner foretages en revision af den kommunale  

 inddeling ved dannelse af større og mere bæredygtige kommuner.
I lovforslaget bemyndiges indenrigs- og sundhedsministeren  

 til at foretage en revision af den kommunale inddeling.
Revisionen foretages  

   

 med udgangspunkt i ønskerne hos kommunalbestyrelserne i de eksisterende  

 kommuner  ved kommunesammenlægninger på baggrund af de kriterier  

 herfor, der  

 er fastsat i aftalen om kommunalreformen.
Revisionen skal have virkning fra  

 den  

 1. januar 2007. Indenrigs- og sundhedsministeren skal senest den 1. juli 2005  

 udfærdige en fortegnelse over de ændringer i den kommunale inddeling, der  

 gennemføres i medfør af loven.
Indenrigs- og sundhedsministeren skal  

 endvidere  

  efter ønsker fra kommunalbestyrelserne i de kommuner, der indgår i en  

 sammenlægning  fastlægge de nye kommuners navne.
Lovforslaget  

 indeholder  

 desuden en bemyndigelse for indenrigs- og sundhedsministeren til at fastsætte  

 nærmere vilkår for gennemførelsen af ændringer i den kommunale inddeling, der  

 indebærer deling af kommuner.
Lovforslaget indeholder regler om valg og konstituering m.v.  

 af kommunalbestyrelsen i de nye kommuner, herunder om valgets afholdelse den  

 15. november 2005. I lovforslaget bemyndiges indenrigs- og sundhedsministeren  

 til at fastsætte det antal medlemmer, der skal vælges til  

 kommunalbestyrelserne  

 for de nye kommuner.
Antallet vil blive fastsat med udgangspunkt i ønskerne i  

 kommunalbestyrelserne i de kommuner, der indgår i en sammenlægning, og efter  

 kriterier fastsat i aftalen om kommunalreformen.
Med lovforslaget ændres  

 tillige bestemmelsen i lov om kommunernes styrelse om antallet af medlemmer  

 af  

 kommunalbestyrelsen med virkning fra valget i november 2009. Med henblik på  

 at  

 sikre det tyske mindretals fortsatte lokalpolitiske inddragelse indeholder  

 lovforslaget en række regler, der øger mindretallets muligheder for at opnå  

 repræsentation i kommunalbestyrelserne i de nye kommuner i Sønderjylland.
Lovforslaget indeholder endvidere regler om den praktiske  

 gennemførelse af kommunesammenlægninger, herunder om sammenlægningsudvalg og  

 om  

 disses styrelse, kompetence og økonomi.
Efter forslaget fungerer de nyvalgte  

 kommunalbestyrelser i kommuner, der skal indgå i en sammenlægning, i 2006 som  

 sammenlægningsudvalg, der skal forberede sammenlægningerne.
Lovforslaget  

 indeholder bestemmelser vedrørende vederlag, diæter m.v. til medlemmer af  

 sammenlægningsudvalg.
Indenrigs- og sundhedsministeren bemyndiges efter  

 lovforslaget til at fastsætte regler, der sikrer sammenlægningsudvalgene  

 indflydelse på de væsentlige økonomiske dispositioner, som træffes af  

 kommunalbestyrelsen i de kommuner, der skal indgå i en sammenlægning.  

 Indenrigs- og sundhedsministeren bemyndiges endvidere til at godkende, at  

 sammenlægningsudvalget træffer beslutning om en differentieret  

 skatteudskrivning i forskellige dele af en ny kommune.
Indenrigs- og  

 sundhedsministeren bemyndiges desuden til at træffe bestemmelse om sådanne  

 fravigelser fra gældende lovgivning, som forberedelsen og dannelsen af de nye  

 kommuner  

 nødvendiggør.
Med lovforslaget fastsættes regler om de nye kommuners  

 overtagelse pr. 1. januar 2007 af de hidtidige kommuners rettigheder og  

 pligter  

 samt aktiver og passiver.
Der er endvidere fastsat bestemmelser vedrørende  

 retsstillingen for personale, der er ansat under de kommuner, der indgår i en  

 sammenlægning, og som den 1. januar 2007 overgår til ansættelse under den nye  

 kommune.
 Lovforslaget indeholder regler om forlængelse af  

 valgperioden for kommunalbestyrelserne i de kommuner, der indgår i en  

 sammenlægning, med ét år til udgangen af 2006.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 hurtige  

 og velvillige behandling.
