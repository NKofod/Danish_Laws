 Ved noteveksling i Dar es Salaam den 31. maj og den 11. juni 1979 er der  

 indgået en overenskomst mellem Danmark og Tanzania om dansk økonomisk bistand  

 til oprettelse af en veterinærafdeling ved landbrugsfakultetet i Morogoro.
 Ifølge overenskomsten yder den danske regering i en toårig periode i alt  

 36.500.000 kroner til det omhandlede byggeprojekt, der navnlig omfatter  

 klasseværelser, seminarium, laboratorier, kollegiebygninger og lærerboliger.  

 I beløbet indgår endvidere udgifter til udstyr, inventar og køretøjer samt  

 tilskud til driftsomkostninger i opbygningsperioden.
