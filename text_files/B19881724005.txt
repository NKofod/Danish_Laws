 I medfør af § 149, stk. 10, i lov om luftfart, jf. lovbekendtgørelse nr.  

 408 af 11. september 1985, fastsætter Statens Luftfartsvæsen herved efter  

 bemyndigelse fra Trafik- og Kommunikationsministeriet, jf. tillige  

 bekendtgørelse nr. 171 af 28. april 1985 om driftsforskrifter for luftfart  

 med luftfartøjer, § 3, følgende:
1. Referencedokumenter 1.1 BL 1-1, Sikkerhedsattest, seneste udgave, for tiden 1. udgave af 15.  

 juni 1955 (indtil 1. januar 1989).
 1.2 BL 1-1, Vedligeholdelse og ændring af luftfartøjer, seneste udgave for  

 tiden 2. udgave af 4. juli 1988 (fra 1. januar 1989).
 1.3 BL 7-1, Lufttrafikregler, seneste udgave, for tiden 4. udgave af 20.  

 november 1986.
 1.4 BL 10-3, Koncession til erhvervsmæssig luftfart med lette  

 luftfartøjer, seneste udgave, for tiden 1. udgave af 12. juni 1987.
 1.5 BL 10-3A, Ændring af BL 10-3, 1. udgave af 12. juni 1987, Koncession  

 til erhvervsmæssig luftfart med lette luftfartøjer, seneste udgave, for tiden  

 1. udgave af 4. august 1988.
2. Definition Erhvervsmæssig fotograferingsflyvning Flyvning mod betaling med det formål  

 at befordre personer, der i erhvervsøjemed fra luftfartøj foretager foto-,  

 film- og/eller videooptagelser af jord-, sø- eller luftmål.
3. Anvendelsesområde Denne BL gælder for erhvervsmæssig fotograferingsflyvning inden for dansk  

 område.
4. Generelt 4.1 Erhvervsmæssig fotograferingsflyvning må kun udføres efter tilladelse  

 fra Statens Luftfartsvæsen.
 4.2 Erhvervsmæssig fotograferingsflyvning i højder under 150 m (500 ft) er  

 kun tilladt med helikopter.
 4.3 Den, der har fået tilladelse til erhvervsmæssig  

 fotograferingsflyvning, jf. pkt. 4.1, er ansvarlig for overholdelse af  

 bestemmelserne i afsnit 6.
 4.4 Luftfartøjschefen er ansvarlig for overholdelse af bestemmelserne i  

 pkt. 4.2, afsnit 5 og afsnit 7.
5. Materiel Der skal foreligge vedligeholdelsesattest/sikkerhedsattest, jf.
BL 1-1.
6. Personel En pilot, der udfører erhvervsmæssig fotograferingsflyvning, skal være  

 indehaver af mindst trafikflyvercertifikat af III klasse.
7. Flyvning med helikopter i højder under 150 m (500  

 FT) 7.1 Erhvervsmæssig fotograferingsflyvning skal planlægges og gennemføres,  

 så omgivelserne forstyrres mindst muligt.
Hvis det konstateres, at flyvningen  

 er til gene, skal der straks træffes sådanne rimelige forholdsregler, som kan  

 begrænse generne.
7.2 Den minimumsflyvehøjde, der gælder for det pågældende område, jf.
BL  

 7-1, må underskrides, når det er nødvendigt for at udføre opgaven.  

 Minimumsflyvehøjden må dog ikke underskrides over tæt bebyggede områder,  

 herunder sommerhusområder og campingpladser, eller over områder, hvor et  

 større antal mennesker er samlet i fri luft.
Overflyvning af vej og jernbane  

 må ikke finde sted i lavere højde end 15 m.
7.3 Under flyvningen må en helikopter ikke komme mennesker, græssende  

 husdyr, bygninger eller køretøjer nærmere end 25 m.
Dette gælder dog ikke,  

 hvis de pågældende personers samtykke foreligger, eller hvis ejeren af dyr,  

 køretøjer og bygninger har givet tilladelse hertil.
I så fald kan afstanden  

 nedsættes til helikopterens rotordiameter.
 7.4 Flyvningen skal udføres således, at nødlanding til enhver tid kan  

 gennemføres uden risiko for skade på personer eller ejendom på jorden eller  

 vandet.
 7.5 Under udførelse af flyvningen må kun medføres personer, som har en  

 nødvendig funktion i forbindelse hermed.
8. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafik- og Kommunikationsministeriet.
10. Straf 10.1 Medmindre højere straf er forskyldt efter straffelovens § 110 a, nr.  

 1, straffes overtrædelse af bestemmelserne i denne BL's afsnit 4 i medfør af  

 luftfartslovens § 149, stk. 10, med bøde eller hæfte.
 10.2 For overtrædelse af bestemmelserne, der begås af aktieselskaber,  

 andelsselskaber eller lignende, kan der efter luftfartslovens § 149, stk. 13,  

 pålægges selskabet som sådant bødeansvar.
 Anm.: Straffelovens § 110 a, nr. 1, har følgende ordlyd:
»Med bøde, hæfte eller under skærpende omstændigheder med fængsel i  

 indtil 3 år straffes den, som forsætligt eller uagtsomt uden behørig  

 tilladelse beskriver, fotograferer eller på anden måde afbilder danske, ikke  

 alment tilgængelige militære forsvarsanlæg, depoter, enheder, våben, materiel  

 eller lignende, eller som mangfoldiggør eller offentliggør sådanne  

 beskrivelser eller afbildninger.« Spørgsmål vedrørende luftfotografering af de anlæg, der er nævnt i  

 straffelovens § 110 a, rettes til Forsvarets Nøglepunktafdeling Søndre Magasin Kastellet 42 2100 København Ø Tlf.: 01 32 55 66.
11. Ikrafttræden Denne BL træder i kraft den 1. oktober 1988.
