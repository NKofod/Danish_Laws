 En tandlæge blev anset for berettiget til at fratrække udgiften til  

 beskyttelsesbriller uden styrke, da brillerne alene måtte anses for anvendt  

 til klinikbrug.
 Tandlæge A klagede for indkomståret 1985 over, at de stedlige  

 skattemyndigheder havde anset ham for uberettiget til at fradrage en udgift  

 på 1.050 kr. for briller til klinikbrug.
 Det var oplyst, at de indkøbte briller var uden styrke, og at deres  

 funktion var at virke som beskyttelsesbriller mod partikler i luften, samt at  

 brillerne blev opbevaret på klinikken uden for arbejdstid.
Landsskatteretten fandt, at de omhandlede beskyttelsesbriller udelukkende  

 måtte anses for anvendt til klinikbrug, og at den til anskaffelsen afholdte  

 udgift, 1.050 kr., derfor måtte anses for en fradragsberettiget  

 driftsomkostning efter statsskattelovens § 6 a.
Ansættelsen blev herefter  

 nedsat med dette beløb.
 LV 1987, L.4.14.
 (* 1) Afgørelsen er offentliggjort i Skat 1989, nr. 4, side 336.
