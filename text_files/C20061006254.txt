Domstolsprøvelse  ændring af  

 retsplejeloven Pr. 1. januar 2007 træder domstolsreformen i  

 kraft, som inddeler landet i færre retskredse, i alt 24 mod tidligere 82, og  

 samtidig gennemføres en reform af retsplejen.
Lov nr. 538 af 8. juni 2006  

 ændrer  

 retsplejeloven og ophæver § 50 i skatteforvaltningsloven, hvor de  

 hidtidige værnetingsregler er oplistet.
Saglig kompetence For prøvelse af forvaltningsretlige afgørelser  

 ved domstolene er den væsentligste ændring, at sagen skal anlægges ved  

 byretten  

 i stedet for tidligere ved landsretten.
Retsplejelovens § 225, stk. 1, som  

 bestemmer, at alle sager om prøvelse af afgørelser truffet af et ministerium  

 eller en central klageinstans, bliver behandlet af landsretten, ophæves med  

 virkning fra 1. januar 2007.
 Således gælder retsplejelovens § 224, som  

 bestemmer, at byretten er første instans, for alle søgsmål, der ikke er  

 omfattet af Sø- og Handelsrettens saglige kompetence.
Hvis sagen er af principiel karakter, har  

 byretten to muligheder.
Den kan jf. retsplejelovens § 12, stk. 3 bestemme, at  

 tre dommere skal deltage i behandlingen af sagen, hvilket svarer til den  

 nuværende  

 ordning i landsretten.
Eller den kan efter anmodning fra en af parterne  

 henvise  

 sagen til landsretten, jf. retsplejelovens § 226, stk. 1.
Stedligt værneting Ændringen af det saglige værneting fra landsret  

 til byret, betyder at det stedlige værneting bliver den byret, som reglerne  

 om  

 stedligt værneting fastlægger.
Hovedreglen er, at sagen kan anlægges i den  

 retskreds hvor borgeren/virksomheden har hjemting ved sagens anlæg, jf.  

 retsplejelovens § 240, stk. 2.
 Sager, der vedrører dødsboer skal anlægges ved  

 afdødes hjemting, og sager, der vedrører gaveafgift anlægges ved gavegiverens  

 hjemting.
 Hvis borgeren/virksomheden ikke har hjemting her  

 i landet, anlægges sagen ved statens hjemting jf. retsplejelovens § 240, stk.  

 2, jf. stk. 1. Staten har hjemting i den retskreds, hvor den myndighed, der  

 stævnes på statens vegne har kontor.
Sagsøger har ved sagens anlæg mulighed for at  

 anvende de supplerende værnetingsregler i retsplejeloven i stedet for  

 hovedreglen om parternes hjemting.
Parterne kan således jf. retsplejelovens §  

 245, stk. 1 aftale stedligt værneting, og sager om rettigheder over fast  

 ejendom kan anlægges i den retskreds, hvor ejendommen er beliggende, jf.  

 retsplejelovens § 241.
Frister Der er ingen ændring i de betingelser og frister  

 for indbringelse af en forvaltningsretlig afgørelse, som fremgår af  

 skatteforvaltningslovens § 48. Fristen er således senest 3 måneder efter, at  

 den endelige administrative instans enten har afgjort klagen eller afvist at  

 behandle klagen, jf.
SFL § 48, stk. 3. Dog gælder søgsmålsfristen efter SFL §  

 48, stk. 3, som hidtil ikke for isolerede afgørelser om aktindsigt.
 Når byretten har truffet afgørelse i 1. instans  

 kan afgørelsen ankes til landsretten, og fristen for anke mellem byret og  

 landsret er 4 uger, hvor fristen for anke fra landsret til højesteret er 8  

 uger, jf. retsplejelovens § 372, stk. 1. Denne bestemmelse er ikke ændret,  

 men  

 ændringen af den saglige kompetence i 1. instans fra landsret til byret  

 betyder, at ankefristen som hovedregel vil blive 4 uger i sager, hvor  

 skatteministeriet eller SKAT er part.
