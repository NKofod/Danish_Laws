 § 1.  Det fremgår af § 13 i lov om forsvarets  

 personel, jf.
lovbekendtgørelse nr. 822 af 8/12 1986, at tjenstgørende personel, der skal afskediges inden det fyldte 60. år, under forudsætning af tilfredsstillende tjenstlige forhold har fortrinsvis adgang til ansættelse ved myndigheder og institutioner mv. under Forsvarsministeriets område.
Denne fortrinsret omfatter stillinger, der ikke efter normal praksis besættes som avancementsstillinger, og hvortil de pågældende efter deres uddannelse og tjeneste må anses for egnede.
 § 2.  Det forudsættes herudover, at personel, der er  

 afskedstruet som følge af personeltilpasninger i forsvaret, i muligt omfang  

 gives adgang til ledigblevne stillinger inden for hele Forsvarsministeriets  

 område.
§ 3.  I overensstemmelse hermed pålægges myndigheder  

 m.fl., der har ansættelses- og afskedigelseskompetence - at oplyse om ledige stillinger, jf. § 7, - at give afskedstruede medarbejdere, der opfylder de i § 4 anførte  

 kriterier, fortrinsret til ledige stillinger.
§ 4.  Fortrinsretten omfatter alene medarbejdere, der  

 uden egen skyld afskediges som følge af arbejdsmangel og som efter hidtidig  

 ansættelse må anses for egnet til den ledige stilling.
Herudover forudsættes,  

 at de for stillingen fastsatte kvalifikationskrav er opfyldt, og at der ikke  

 er forhold, der taler mod en ansættelse.
 § 5.  Er flere ansøgere til samme stilling omfattet af  

 fortrinsretten, sker valg mellem disse af den ansættende myndighed efter en  

 samlet vurdering af de pågældende ansøgeres kvalifikationer og  

 anciennitetsmæssige forhold.
 § 6.  Ansøgninger skal vedlægges en attest fra  

 nuværende ansættelsessted, der bekræfter, at ansøgeren befinder sig i en  

 afskedstruende situation, jf. § 4.
§ 7.  Oversigt over ledige stillinger bringes i den  

 ugentlige »Forsvarskomandoens Stillingsoversigt«, der vil blive  

 fordelt til samtlige myndigheder inden for ministerområdet.
Henvendelse  

 vedrørende opslag af ledige stillinger sker til Forvaltningssektion, Civilt Personel Forsvarskommandoen Postbox 202 2950 Vedbæk Tlf. 42 89 22 55 lokal 3644.
 § 8.  Cirkulæret træder i kraft den 1. juli 1991.
 P.M.V.
 E.B.
H.
Lange fg.
