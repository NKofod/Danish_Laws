 I medfør af § 8, stk. 4, 2. pkt., og § 32, stk. 2, i lov nr. 453 af 30.  

 juni 1993 om omsætning af fast ejendom fastsættes:
 § 1.  Bekendtgørelsen gælder for de i stk. 2  

 omhandlede selskaber, som driver ejendomsformidlingsvirksomhed omfattet af  

 lov om omsætning af fast ejendom (ejendomsformidlingsselskaber), dog ikke  

 selskaber omfattet af retsplejelovens § 124.
 Stk. 2.  Ejendomsformidlingsselskaber skal organiseres  

 som aktie- eller anpartsselskaber og må alene have til formål at drive  

 ejendomsformidlingsvirksomhed og hermed beslægtet virksomhed.
 Stk. 3.  Aktieselskabsloven og anpartsselskabsloven  

 finder anvendelse med de tilføjelser, der følger af denne bekendtgørelse.
 § 2.  Et ejendomsformidlingsselskab har ret til at  

 benytte betegnelsen ejendomsmæglerselskab eller deraf dannede forkortelser,  

 hvis alle aktier eller anparter i selskabet enten ejes af ejendomsmæglere,  

 som er registrerede, eller af et andet ejendomsmæglerselskab.
Stk. 2.  Bestyrelsesmedlemmer, bortset fra  

 medarbejdervalgte bestyrelsesmedlemmer, i et ejendomsmæglerselskab skal  

 aktivt drive ejendomsmæglervirksomhed i selskabet eller i dets moderselskab  

 eller i dets datterselskab.
Medlemmerne af direktionen i et  

 ejendomsmæglerselskab, som ikke har en bestyrelse, skal aktivt drive  

 ejendomsmæglervirksomhed i selskabet .
 Stk. 3.  En ejendomsmægler, der udøver virksomhed i et  

 ejendomsmæglerselskab, hæfter personligt sammen med selskabet for ethvert  

 krav en forbruger måtte få mod ejendomsmægleren, som følge af dennes udøvelse  

 af ejendomsmæglervirksomhed.
 Stk. 4.  Et ejendomsmæglerselskab har ret til at benytte  

 betegnelsen uafhængigt ejendomsmæglerselskab, hvis betingelserne i § 26, stk.  

 1, i lov om omsætning af fast ejendom er opfyldt for såvel selskabet som de  

 ejendomsmæglere, der deltager i selskabets ledelse eller er ansat i  

 selskabet.
 § 3.  Aktier i et ejendomsformidlingsselskab skal  

 udstedes på navn og være ikke-omsætningspapirer.
 § 4.  Skifter en aktie eller anpart ejer, skal  

 ændringen noteres i aktiebogen eller anpartshaverfortegnelsen inden 4 uger  

 efter, at ejerskiftet har fundet sted.
 § 5.  Overdragelse eller anden overgang til eje af  

 aktier eller anparter i et ejendomsformidlingsselskab må kun ske med  

 selskabets forudgående samtykke, jf. dog § 8, stk. 6, i lov om omsætning af  

 fast ejendom.
Stk. 2.  De til aktier og anparter knyttede rettigheder  

 må kun overdrages samlet.
Dette gælder dog ikke ved overdragelse til pant  

 eller anden sikkerhed, hvor stemmeretten skal forblive hos pantsætter.
 § 6.  En aktionær eller anpartshaver, der ikke længere  

 opfylder betingelserne for at eje aktier eller anparter i selskabet, jf. § 8,  

 stk. 4, 1. pkt., i lov om omsætning af fast ejendom, skal underrette  

 selskabet herom inden 4 uger.
Stk. 2.  Aktierne eller anparterne skal afhændes med  

 samtykke efter § 5 inden 8 uger efter, at vedkommende er ophørt med at  

 opfylde betingelserne.
Afhændes aktierne eller anparterne ikke rettidigt,  

 påhviler det selskabet straks at tvangsindløse aktierne eller anparterne.
Ved  

 tvangsindløsninger finder aktieselskabslovens §§ 20 b og 20 c henholdsvis  

 anpartsselskabslovens §§ 14 d og 14 e tilsvarende anvendelse.
 Stk. 3.  Såfremt selskabets bestyrelse i øvrigt bliver  

 bekendt med, at en aktionær eller anpartshaver ikke længere opfylder  

 betingelserne for at eje aktier eller anparter i selskabet, finder stk. 2, 2.  

 pkt., 2. led, og 3. pkt. anvendelse.
 Stk. 4.  Overdrages aktier eller anparter til en person  

 eller et selskab, der ikke opfylder betingelserne for at eje aktier eller  

 anparter i selskabet, finder stk. 2 anvendelse, således at 8-ugersfristen  

 regnes fra tidspunktet for erhvervelsen.
 § 7.  Optagelse af lån mod gældsbreve, der giver  

 långiver ret til at konvertere sin fordring til aktier eller anparter i  

 selskabet, må kun ske, hvis långiver opfylder betingelserne for at kunne eje  

 aktier eller anparter i selskabet.
 Stk. 2.  Bestemmelserne i §§ 3, 5 og 6, stk. 1 og 3  

 finder tilsvarende anvendelse med hensyn til de i stk. 1 nævnte gældsbreve.
 Stk. 3.  Såfremt långiveren ikke længere opfylder  

 betingelserne for at kunne eje aktier eller anparter i selskabet, forfalder  

 gældsbreve omfattet af stk. 1 til indfrielse inden 6 måneder.
 § 8.  Er en aktie- eller anpartsbesiddelse i medfør af  

 § 8, stk. 6, i lov om omsætning af fast ejendom ikke afhændet rettidigt,  

 finder § 6, stk. 2, 2. pkt., 2. led, og 3. pkt. anvendelse.
 § 9.  Ved panthaveres eller retsforfølgende  

 kreditorers iværksættelse af tvangssalg af en selskabsdeltagers aktier eller  

 anparter i et ejendomsformidlingsselskab finder § 5 og § 6, stk. 4,  

 tilsvarende anvendelse.
 § 10.  Et ejendomsformidlingsselskab skal i sit  

 årsregnskab medtage en fortegnelse over aktionærerne eller anpartshaverne med  

 angivelse af fulde navn og adresse, og et ejendomsmæglerselskab skal for de  

 deltagende ejendomsmæglere yderligere anføre det ejendomsmæglerselskab, hvor  

 vedkommende udøver ejendomsformidlingsvirksomhed.
§ 11.  Overtrædelse af § 1, stk. 2, §§ 2-10 straffes  

 med bøde.
Er en overtrædelse begået af et selskab, en forening, en selvejende  

 institution, en fond eller lignende, kan der pålægges den juridiske person  

 som sådan bødeansvar.
Er overtrædelsen begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.
 § 12.  Bekendtgørelsen træder i kraft den 1. januar  

 1994.
