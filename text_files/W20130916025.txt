Autoriseret arbejdsmiljørådgiver Psykisk førstehjælp Arbejdstilsynet afgav i forbindelse med en arbejdsulykke et strakspåbud til virksomheden om, at ansatte, der direkte såvel som indirekte har været involveret i arbejdsulykken tilbydes psykisk førstehjælp.
 Arbejdstilsynet afgav samtidig påbud om, at virksomheden skulle bruge en autoriseret arbejdsmiljørådgiver.
 Arbejdstilsynet begrundede strakspåbuddet med, at de ansatte i forbindelse med arbejdsulykken havde været ude for en voldsom traumatisk oplevelse, evt. chok.
 Hertil anførte Arbejdstilsynet, at ved traumatiske hændelser, herunder alvorlige arbejdsulykker er det Arbejdstilsynets erfaring, at skadelidte og andre som oplever hændelsen kan få langsigtede psykiske følgevirkninger, der ikke umiddelbart viser sig i den akutte krisesituation, men først fremtræder på et senere tidspunkt.
 Det er Arbejdstilsynets erfaring, at følgevirkninger af traumatiske hændelser, der viser sig på et senere tidspunkt, kan have en voldsom negativ indvirkning på den ansattes psykiske helbred, der kan vise sig i form af Post traumatisk stressbelastning og/eller depression.
 For opnåelse af størst mulig effekt af psykisk krisehjælp, er det vigtigt, at den ansatte tilbydes hjælp så hurtigt som muligt efter den traumatiske hændelse.
 Arbejdsmiljøklagenævnet ophævede strakspåbuddet og rådgiverpåbuddet, og begrundede afgørelsen med, at det af Arbejdstilsynets begrundelse ikke fremgik, om der er foretaget en vurdering af forholdene på virksomheden, herunder om Arbejdstilsynet har kunnet konstatere, at virksomhedens psykiske beredskab ved tilsynsbesøget ikke levede op til gældende krav på området.
 Idet der ikke var grundlag for at fastholde strakspåbuddet, ophævede nævnet rådgiverpåbuddet.
[Adressat udeladt] Arbejdsmiljøklagenævnet har på møde den 18. december 2012 behandlet [navn udeladt]s klage over Arbejdstilsynets afgørelse af 27. august 2012, hvor der er afgivet påbud om at bruge autoriseret arbejdsmiljørådgiver.
 Arbejdsmiljøklagenævnet har på samme møde desuden behandlet Arbejdstilsynets afgørelse af samme dato med strakspåbud om, at virksomheden skal sørge for, at ansatte, der direkte såvel som indirekte har været involveret i arbejdsulykken på virksomhedens byggeplads i [navn udeladt] den 23. august 2012, tilbydes psykisk førstehjælp.
Nævnet traf følgende A F G Ø R E L S E Arbejdsmiljøklagenævnet ophæver Arbejdstilsynets strakspåbud om, at [navn udeladt] skal sørge for, at ansatte, der direkte såvel som indirekte har været involveret i arbejdsulykken tilbydes psykisk førstehjælp.
 Arbejdsmiljøklagenævnet ophæver Arbejdstilsynets påbud om, at [navn udeladt] skal bruge en autoriseret arbejdsmiljørådgiver.
B E G R U N D E L S E Strakspåbuddet Arbejdsmiljøklagenævnet lægger vægt på, at det af Arbejdstilsynets begrundelse ikke fremgår, om der er foretaget en vurdering af forholdene på virksomheden, herunder om Arbejdstilsynet har kunnet konstatere, at virksomhedens psykiske beredskab ved tilsynsbesøget den 23. august 2012 ikke levede op til gældende krav på området.
 Nævnet lægger herved vægt på, at det ikke ud fra Arbejdstilsynets begrundelse i strakspåbuddet af 27. august 2012 kan vurderes, om der er sket en overtrædelse, idet det ikke fremgår, hvori overtrædelsen består.
 Nævnet lægger i den forbindelse vægt på, at det af Arbejdstilsynets begrundelse ikke fremgår, i hvilket omfang [navn udeladt] har tilbudt de ansatte, der var direkte såvel som indirekte involveret i ulykken den 23. august 2012, psykisk førstehjælp.
 Nævnet lægger desuden vægt på, at det af [navn udeladt]s klage af den 20. september 2012 fremgår, at virksomheden har et internt beredskab, som blev efterlevet i forbindelse med ulykken den 23. august 2012.
 Nævnet lægger i den forbindelse vægt på, at Arbejdstilsynet ikke har forholdt sig til [navn udeladt]s oplysninger i forbindelse med Arbejdstilsynets behandling af virksomhedens klage.
 Nævnet finder, at Arbejdstilsynets afgørelse om, at virksomheden skal sørge for, at ansatte, der direkte såvel som indirekte har været involveret i arbejdsulykken tilbydes psykisk førstehjælp, ikke er begrundet.
 Nævnet finder derved, at Arbejdstilsynets afgørelse om strakspåbud er ugyldig grundet en væsentlig begrundelsesmangel.
Rådgiverpåbuddet Nævnet lægger vægt på, at strakspåbuddet ophæves, og at der derfor ikke er grundlag for et påbud om brug af autoriseret arbejdsmiljørådgiver, idet der således ikke er konstateret en overtrædelse af et komplekst og alvorligt arbejdsmiljøproblem.
 Det følger af reglerne om brug af autoriserede arbejdsmiljørådgivere, at arbejdsgiveren skal efterkomme påbud om autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og når overtrædelserne er konstateret ved et enkeltstående tilsyn.
 Det fremgår desuden af reglerne om brug af autoriserede arbejdsmiljørådgivere, at der foreligger et komplekst og alvorligt arbejdsmiljøproblem, hvis problemer i det psykiske arbejdsmiljø giver anledning til, at Arbejdstilsynet afgiver påbud om psykisk arbejdsmiljø.
 Arbejdsmiljøklagenævnets afgørelser er truffet af et enigt nævn.
R E G L E R Ved afgørelsen er anvendt følgende regler:
  Om Arbejdstilsynets hjemmel til at afgive strakspåbud:
§ 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1027 af 7. september 2010.
  Om arbejdets udførelse:
 § 38, i lov om arbejdsmiljø, jf.
Beskæftigelsesministeriets lovbekendtgørelse nr. 1027 af 7. september 2010.
  § 4, § 7 stk. 1 og § 23 stk. 1, nr. 2, i Arbejdstilsynets bekendtgørelse nr. 559 af 17. juni 2004 om arbejdets udførelse.
  Om Arbejdstilsynets hjemmel til at afgive rådgiverpåbud:
 § 77 a, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1027 af 7. september 2010.
  Om brug af autoriserede arbejdsmiljørådgivere:
  § 6, stk. 1 og § 36, i Arbejdstilsynets bekendtgørelse nr. 259 af 20. marts 2007 om brug af autoriseret arbejdsmiljørådgiver.
 Reglerne kan læses på de følgende sider.
OPLYSNINGERNE  I  SAGEN Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [Navn udeladt] Kopi til:
[Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1027 af 7. september 2010 Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
§ 77 a.
Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
 Stk. 2.
Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
Bekendtgørelse om arbejdets udførelse jf.
Arbejdstilsynets bekendtgørelse nr. 559 af 17. juni 2004 § 4. Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt.
Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse.
Endvidere skal det sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed.
 § 7. Arbejdet skal i alle led udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.
 Stk. 2.
 § 23.
2. Arbejdsgiveren skal sørge for, at der træffes de nødvendige foranstaltninger i virksomheden vedrørende førstehjælp, brandbekæmpelse og evakuering af de ansatte under hensyntagen til arbejdets art og virksomhedens størrelse.
Om nødvendigt skal virksomheden indhente ekstern sagkyndig bistand.
 3.
Bekendtgørelse om brug af autoriserede arbejdsmiljørådgivere jf.
Arbejdstilsynets bekendtgørelse nr. 259 af 20. marts 2007 Kapitel 2 Påbud om brug af autoriserede arbejdsmiljørådgivere § 6. Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er 1. konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og 2. konstateret ved tilsyn med arbejde tilknyttet én produktionsenhed.
 Stk. 2.
Kapitel 3 Komplekse og alvorlige overtrædelser af arbejdsmiljølovgivningen § 36. Problemer i det psykiske arbejdsmiljø, der giver anledning til, at Arbejdstilsynet afgiver påbud om psykisk arbejdsmiljø.
