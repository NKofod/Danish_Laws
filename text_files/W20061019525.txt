Landsskatteretskendelse vedr.
Kapitalforhøjelse  nytegning  

 af anparter  overkurs  efterfølgende dispositioner Klagen skyldes, at en kapitalforhøjelse i selskabet, hvor  

 eneanpartshaveren indskød 24 mio. kr. kontant mod modtagelse af nominelt  

 10.000  

 kr. anparter i selskabet, af skattemyndigheden ikke er anset for omfattet af  

 selskabsskattelovens § 13, stk. 1, nr. 1. Indskuddet er anset for tilskud til  

 selskabet for så vidt angår 23.990.000 kr.
Landsskatterettens afgørelse Skattemyndigheden har anset  

 indskudt kapital den. 25. september 2002 kontant 24 mio. kr. ved modtagelse  

 af  

 nominelt 10.000 kr. anparter i selskabet for ikke at være omfattet af  

 selskabsskattelovens § 13. 23.990.000 kr. anses som tilskud til selskabet, og  

 selskabets indkomst er derfor forhøjet med 23.990.000 kr.
 Landsskatteretten ændrer  

 skattemyndighedens afgørelse, idet overkursen var omfattet af  

 selskabsskattelovens  

 § 13, stk. 1, nr. 1. Indkomsten nedsættes derfor med 23.990.000 kr.
Sagens oplysninger B ejede A ApS.
 Oversigt over etableringen af  

 anpartskapitalen i selskabet:
År Anskaffelsessum 1985 stiftelse  

 nom.
 80.000 kr.
kurs 100 80.000 kr.
1996 udvidelse nom.
 120.000 kr.
kurs 100 120.000 kr.
1999 udvidelse nom.
 50.000 kr.
kurs 2000 1.000.000 kr.
1999 udvidelse nom.
 50.000 kr.
kurs 20.000 10.000.000 kr.
2002 udvidelse nom.
 10.000 kr.
kurs 240.000 24.000.000 kr.
2002 udvidelse nom.
 10.000 kr.
kurs 60.000 6.000.000  

 kr.
I alt 320.000 kr.
 41.200.000 kr.
 Selskabet har i indkomstårene  

 2001 og 2002 haft underskud på henholdsvis 23.500.000 kr. og 21.300.000 kr.  

 som  

 følge af tab på aktier.
Egenkapitalen var pr. 31. december  

 2000 18.400.000 kr.
Pr. 31. december 2001 var egenkapitalen faldet til ca.  

 2.000.000 kr.
B foretog to kapitaltilførsler til selskabet i 2002. Den 25.  

 september 2002 forhøjede B kapitalen med nom. 10.000 kr. til kurs 240.000 og  

 den 26. november 2002 med yderligere nom. 10.000 kr.  

 til kurs 60.000. Anpartskapitalen var herefter nom 320.000 kr.
 I perioderegnskab for A ApS  

 for perioden 1. januar 2002 til 29. november 2002 fremgår følgende om  

 egenkapitalen:
Selskabskapital Fri reserver I alt Saldo 1/1-02 300.000 1.741.536 2.041.536 Periodens resultat -19.262.843 -19.262.843 Kapitaludvidelse 25/9-02 10.000 23.990.000 24.000.000 Kapitaludvidelse 26/11-02 10.000 5.990.000 6.000.000 Tilbageførsel af udskudt  

 skat primo -7.000.000 -7.000.000 Saldo 29/11-02 320.000 5.458.693 5.778.693 Det er for Landsskatteretten  

 oplyst, at anpartsudvidelsen i 1996 ikke er sket ved en fondsaktieemission,  

 som  

 det har været oplyst i regnskabet, men ved indskud af 120.000 kr. kontant.  

 Udvidelserne i 1996 og 1999 har ikke været taget op af skattemyndigheden.
 B har kautioneret for A ApS  

 engagement med en bank for op til 70 mio. kr.
 Af perioderegnskabet for A  

 ApS for perioden 1. januar 2002 til 29. november 2002 fremgår, at selskabets  

 gæld pr. 29. november 2002 er fordelt således:
Lån hos anpartshaver 22.862.823  

 kr.
Bankgæld 32.742.141  

 kr.
Skyldige omkostninger 371.086 kr.
Den 11. december 2002  

 erhvervede B skuffeselskabet ApS C fra Aktieselskabet D.
Anparterne i A ApS  

 blev pr. 18. december 2002 overdraget til ApS C for 4.600.000 kr.
Som  

 vederlag  

 for anparterne i A ApS modtog B ifølge vurderingsberetningen nom. 350.000 kr.  

 anparter i ApS C til kurs 400 svarende til 1.500.000 kr. samt et  

 anfordringstilgodehavende på 3.100.000 kr.
B realiserede herved en negativ  

 aktieavance på 36.600.000 kr. (41.200.000 kr. - 4.600.000 kr.). På  

 generalforsamlingen den 18. december 2002 i ApS C skiftede selskabet navn til  

 E  

 ApS.
Skattemyndighedens afgørelse Skattemyndigheden har anset  

 indskudt kapital den 25. september 2002 på 24 mio. kr. kontant ved modtagelse  

 af nominelt 10.000 kr. anparter i selskabet for ikke at være omfattet af  

 selskabsskattelovens § 13. 23.990.000 kr. er anset som tilskud til selskabet,  

 og selskabets indkomst er derfor forhøjet med 23.990.000 kr.
Aktiverne i A ApS bestod  

 alene af børsnoterede værdipapirer, hvorfor værdien heraf kunne opgøres  

 korrekt  

 og konkret.
Der var ingen skønsmæssige poster i form af goodwill eller  

 lignende.
Værdipapirerne kunne til hver en tid erhverves til kursen.
Selskabet ville til hver en  

 tid kunne erhverve de samme aktiver til børskursen, hvorfor det ikke kan  

 anses  

 for erhvervsmæssigt/forretningsmæssigt begrundet at indskyde 24 mio. kr., som  

 reelt er tabt.
Anpartsudvidelsen er skattemæssigt begrundet, idet B ved  

 efterfølgende at sælge A ApS til sit helejede selskab, ApS C, konverterede et  

 ikke-fradragsberettiget formuetab/kautionstab til et fradragsberettiget tab  

 på  

 anparter.
 Der var ikke ligevægt mellem  

 det indskudte beløb på 24 mio. kr. den 25. september 2002 og de modtagne  

 anparters værdi (0 kr.), dvs. der blev ikke vederlagt anparter svarende til  

 det  

 indskudte beløb, hvilket er hovedformålet med skattefriheden i  

 selskabsskattelovens § 13, stk. 1.
Formålet med  

 selskabsskattelovens § 13, stk. 1, nr. 1, er, at en overkurs, der betales ved  

 udstedelse af aktier eller udvidelse af aktiekapitalen, er at betragte som en  

 forøgelse af aktionærernes kapitalindskud og indgår derfor ikke i det  

 skattepligtige overskud.
Ordlyden støtter det synspunkt, at reglen er baseret  

 på et ligevægtsprincip, hvor aktionæren modtager et vederlag, der svarer til  

 den indskudte kapital.
Dette fremgår også af Ligningsvejledningens afsnit  

 S.C.1.2.1, idet den indskudte kapital ikke foreligger som en skjult reserve i  

 selskabet.
 B anses ikke for at have  

 modtaget vederlag for den indskudte kapital i forbindelse med aktieudvidelsen  

 den 25. september 2002.
Aktieudvidelsen faldt derfor  

 udenfor skattefriheden i selskabsskattelovens § 13, stk. 1, og det indskudte  

 beløb var i stedet omfattet af statsskattelovens § 4, hvorved selskabet  

 bliver  

 skattepligtigt af 23.990.000 kr. (24.000.000 kr. - 10.000 kr.), idet der ikke  

 blev modtaget værdier af samme værdi som indbetalingen.
Dette indebærer, at  

 beløbet ikke indgik som en del af Bs anskaffelsessum for anparterne.
B viste ved overdragelsen af  

 A ApS til ApS C, at der ikke forelå immaterielle aktiver i selskabet, idet  

 overdragelsen skete til indre værdi.
Havde der været immaterielle aktiver i A  

 ApS svarende til overkursen, skulle handelsprisen forhøjes tilsvarende, jf.  

 ligningslovens § 2, og set i sammenhæng med den korte periode på 2 måneder  

 fra  

 september til november fandtes der ikke at være sket væsentlige ændringer i  

 værdierne.
 Selskabets egenkapital 29.  

 november 2002 var på knap 6 mio. kr., hvorfor B ved kapitalforhøjelsen den  

 26.  

 november 2002 på 6 mio. kr. antages at have modtaget værdier i form af  

 anparter  

 til samme værdi.
 Der henvises bl.a. til  

 SKM2004.8.LR (TfS 2004, 126). Skattemyndigheden har ved sagens behandling for  

 Landsskatteretten endvidere henvist til SKM2004.491.LSR (TfS 2005, 42).
 Aktieavancebeskatningslovens  

 dagældende § 6, stk. 7, fandt ikke anvendelse, idet der ikke var tale om  

 konvertering af en fordring eller nytegning af anparter med efterfølgende  

 betaling af gæld.
Klagerens påstand og argumenter Der nedlægges påstand om, at  

 den skattepligtige indkomst ansættes til -21.360.935 kr. som selvangivet,  

 idet  

 der ikke er hjemmel til at beskatte selskabet af den overkurs, der er  

 indbetalt  

 i forbindelse med aktietegningen i 2002.
Det fremgår direkte af  

 ordlyden i selskabsskattelovens § 13, stk. 1, nr. 1, at overkurs i  

 forbindelse  

 med aktietegning er skattefri for selskabet.
Lovreglen er ubetinget og gælder  

 i  

 alle tilfælde, uanset de konkrete forhold.
Hvis selskabet skal beskattes  

 af et kapitalindskud i forbindelse med tegning af aktier i selskabet, skal en  

 sådan beskatning have klar hjemmel.
En sådan hjemmel foreligger ikke.
 Som et eksempel på et  

 tilfælde, hvor Højesteret har afvist hjemmel til beskatning, når hverken  

 lovens  

 ordlyd eller forarbejderne til loven indeholder klar hjemmel eller  

 fortolkningsbidrag, kan henvises til TfS 1996, 654 H, hvor Højesteret afviste  

 skattemyndighedernes fortolkning af aktieavancebeskatningsloven med følgende  

 bemærkninger:
Det fremgår ikke af ordlyden  

 af § 6, stk. 8, i lovbekendtgørelse nr. 371 af 22/7 1983 om beskatning af  

 fortjeneste ved afståelse af aktier m.v. - heller ikke af ordet  

 tildelt - at  

 det for aktier, som er tegnet på grundlag af tegningsretter, der tilkom  

 tegneren som aktionær, skal være afgørende for erhvervelsestidspunktet, om  

 tegningskursen var lavere end markedskursen.
Bemærkningerne til det  

 lovforslag,  

 som indeholdt § 6, stk. 8 - Folketingstidende 1982-83, tillæg A, spalte 3943  

 ff. (specielt spalte 3956 f.) - giver ikke grundlag for en sådan væsentlig  

 begrænsning  

 af reglen.
Der foreligger heller ikke i forarbejderne til den tidligere eller  

 efterfølgende lovgivning om avancebeskatning af aktier m.v. holdepunkter for  

 den nævnte begrænsning. På tilsvarende måde fremgår  

 det ikke, hverken af loven eller dens forarbejder eller historie, at der  

 skulle  

 være grundlag for en indskrænkende fortolkning af selskabsskattelovens § 13,  

 stk. 1, nr. 1, gående ud på, at overkurs i netop dette tilfælde skulle være  

 skattepligtig indkomst.
 De omstændigheder, som  

 skattemyndigheden nævner, fører ikke til et andet resultat.
Skattemyndigheden henviser  

 til, at aktieudvidelsen alene er sket med henblik på at konvertere et ikke  

 fradragsberettiget kautionstab til et fradragsberettiget tab på aktier i  

 tilfælde af lukning af selskabet.
Det er ikke rigtigt.
Det er rigtigt, at  

 hovedaktionæren har kautioneret for bankkreditten.
Bankens primære sikkerhed  

 er  

 imidlertid pant i selskabets værdipapirer.
Herom fremgår følgende af  

 årsrapporterne:
 Årsrapporten for 2001 pr.  

 31. december 2001:
Værdi af aktier og andre  

 værdipapirer Gæld til banken 72,8 mio. kr.
 49,1 mio. kr.
 Årsrapporten for 2002 pr.  

 31. december 2002:
Aktier og andre  

 værdipapirer Gæld til banken 46,5 mio. kr.
 32,5 mio. kr.
 Årsrapporten for 2003 pr.  

 31. december 2003:
Aktier og andre  

 værdipapirer Gæld til banken 43,8 mio. kr.
 24,7 mio. kr.
 Som det fremgår, har værdien  

 af de pantsatte værdipapirer til stadighed oversteget gælden til banken.  

 Hovedaktionærens kaution har således ikke været aktuel.
Men selvom det skulle være  

 således, som det fejlagtigt antages af skattemyndighederne, kan betragtningen  

 alligevel ikke anvendes.
Under henvisning til skattemyndighedens indlæg i  

 sagen  

 for Landsskatteretten, hvor det anføres, at   Henvisningen til ABL § 6,  

 stk.  

 8, finder ikke anvendelse, idet der ikke er tale om konvertering af fordring  

 eller nytegning af anparter med efterfølgende betaling af gæld.  

 bemærkes, at A  

 ApS er helt enig i denne betragtning.
Som det fremgår af oversigt  

 af 30. september 2005 over værdipapirer og bankgæld i A ApS i 2001 og 2002,  

 har  

 gælden til banken til stadighed været dækket ind af de værdipapirer, som  

 selskabet har købt.
Banken har pant i papirerne og vil i givet fald søge sig  

 fyldestgjort gennem papirerne.
Det fremgår af oversigten, at lånerammen på 70  

 mio. kr. ikke var udnyttet i september 2002. Bankgælden androg 33 mio. kr.  

 Under disse omstændigheder er det uden enhver betydning, at lånerammen blev  

 nedsat fra 70 til 50 mio. kr.
Kautionen var subsidiær og  

 ikke i fare for at blive gjort gældende, blot værdien af værdipapirerne  

 oversteg bankgælden, og det var tilfældet i hele perioden.
De midler, der  

 blev  

 indskudt, blev brugt til indkøb af værdipapirer.
 Selvom det ikke aktuelt har  

 betydning, gøres det gældende, at hovedaktionærens kaution ikke ændrer på  

 indholdet af selskabsskattelovens § 13, stk. 1.
Ifølge skattemyndigheden er  

 der ikke ligevægt imellem det indskudte beløb på 24 mio. kr. den 25.  

 september  

 2002 og de modtagne anparters værdi.
Det vil sige, at der ikke er vederlagt  

 anparter svarende til det indskudte beløb, hvilket er hovedformålet med  

 skattefriheden i selskabsskattelovens § 13, stk. 1, nr. 1.
Der er ikke mulighed for at  

 foretage en sådan indskrænkende formålsfortolkning af lovbestemmelsen.
Denne  

 fortolkning har da heller ikke hidtil været anvendt i lovbestemmelsens mere  

 end  

 90-årige historie.
Tværtimod har det været en fuldstændig sædvanlig  

 fremgangsmåde for et selskab med kapitaltab at retablere kapitalen i form af  

 indskud til overkurs, når aktionærerne ønskede at fortsætte selskabets  

 virksomhed frem for at likvidere selskabet.
Indtil primo 2004 var det  

 fast antaget i retspraksis og administrativ praksis, at en overkurs - dvs. en  

 kurs ud over pari, som et selskab opnår ved en kapitalforhøjelse - ikke er  

 skattepligtig indkomst for selskabet.
Dette var gældende, uanset om  

 overkursen  

 måtte overstige markedsværdien af aktierne, jf.
Ligningsvejledningen for  

 2003-2, afsnit S.C.1.2.1:
Overkurs - dvs. kurs ud over  

 pari - som et selskab opnår ved udstedelse af aktier ved stiftelse eller ved  

 senere udvidelse af aktiekapitalen, skal ikke medregnes til selskabets  

 skattepligtige indkomst, jf.
SEL § 13, stk. 1, nr. 1.
 Skattefriheden gælder såvel  

 en officiel overkurs, hvor det beløb, som aktionæren indbetaler udover  

 aktiens  

 pålydende værdi, bogføres i selskabet som egenkapital, som en uofficiel  

 overkurs, hvor merværdien ikke bogføres som egenkapital, men foreligger som  

 en  

 skjult reserve.
Den omstændighed, at  

 overkursen i forbindelse med en kapitaludvidelse overstiger, hvad en  

 uafhængig  

 køber ville betale for de ny tegnede aktier, medfører ikke i sig selv, at  

 overkursen falder uden for skattefritagelsesbestemmelsen i SEL § 13, stk. 1,  

 nr. 1. Der henvises endvidere til  

 Ligningsrådets afgørelser refereret i TfS 1984, 45 og SKM2002.659.LR (TfS  

 2003,  

 95).
 Der henvises tillige til Lida  

 Hulgaard m.fl.: Lærebog om indkomstskat, 10. udgave, s. 738 ff. og Jan  

 Pedersen  

 m.fl.: Skatteretten, 3. udgave, s. 336.
Primo 2004 valgte  

 skattemyndighederne at offentliggøre en bindende forhåndsbesked afsagt af  

 Ligningsrådet  

 i 1999, jf.
SKM2004.8.LR.
Ligningsrådet antog her, at overkursen i den  

 konkrete  

 kapitalforhøjelse ikke var omfattet af selskabsskattelovens § 13, stk. 1, nr.  

 1, hvorfor overkursen skulle beskattes som et skattepligtigt tilskud efter  

 statsskattelovens § 4.
 Nævnte forhåndsbesked er  

 blevet ivrigt diskuteret i den juridiske teori, jf. nærmere TfS 2004, 281,  

 TfS  

 2004, 706 og JUS 2004, 11.
 I nærværende sag overføres  

 der ikke værdier qua aktietegningen til overkurs, idet der kun er en aktionær  

 involveret, B, og værdien af Bs samlede aktier i selskabet er den samme,  

 uanset  

 om der tegnes nom. 10.000 kr. til kurs 240.000 eller nom. 24.000.000 kr. til  

 kurs 100.
 Om SKM2004.8.LR bemærkes i  

 øvrigt, at man tilsyneladende søgte at finde en anden metode til at  

 gennemføre  

 en skattefri omstrukturering af selskaberne end den, man havde adgang til via  

 de dagældende regler.
 Hvis begrundelsen for  

 selskabets skattepligt af overkursbeløbet skal søges i SKM2004.8.LR og senere  

 afgørelser, foreligger der en ændret fortolkning og dermed en praksisændring  

 ved beskatning af overkurs ved kapitalforhøjelser.
 Den nævnte bindende  

 forhåndsbesked har affødt en tilføjelse i ligningsvejledningen fra og med  

 Ligningsvejledningen 2004 med følgende ordlyd:
Om et tilfælde, hvor overkursen  

 efter en konkret vurdering ikke blev anset for skattefri for det  

 aktieudstedende  

 selskab, se SKM2004.8.LR. Der skal i den forbindelse  

 henvises til advokat Fs bemærkninger til den bindende forhåndsbesked i  

 JUS  

 2004, 11, der klart støtter, at nævnte bindende forhåndsbesked er at betragte  

 som en praksisændring.
 Administrativ praksis åbner  

 således fra og med Ligningsvejledningen for 2004-1 mulighed for, at en  

 overkurs  

 efter en konkret vurdering kan være skattepligtig for det udstedende selskab  

 og  

 henviser til det konkrete tilfælde i SKM2004.8.LR.
Allerede fordi den angivne  

 praksisændring fra primo 2004 er af bebyrdende karakter og følgelig ikke kan  

 tillægges tilbagevirkende kraft for denne sag, der vedrører indkomståret  

 2002,  

 bør selskabet have medhold.
Der henvises til ToldSkats processuelle regler  

 for  

 2004, afsnit E.1.
Skattemyndigheden mener, at  

 der ikke er nogen forretningsmæssig begrundelse for kapitaltilførsel til  

 overkurs.
Det er ikke rigtigt.
Selskabet har igennem en lang årrække drevet  

 næringsvirksomhed ved køb og salg af aktier og andre værdipapirer.  

 Udviklingen  

 i aktiekursen betyder, at man i nogle år tjener et ganske betydeligt overskud  

 og i andre år har underskud.
I 2001 og 2002 udviklede aktiemarkedet sig  

 katastrofalt med store tab til følge for selskabet.
Der var imidlertid god  

 grund til at tro, at udviklingen i de følgende år ville blive positiv, og  

 dette  

 har da også vist sig at være tilfældet.
Det er i høj grad en  

 forretningsmæssig  

 begrundelse at sikre, at selskabet kan fortsætte sin erhvervsmæssige  

 virksomhed.
I øvrigt kan heller ikke dette argument i sig selv begrunde en  

 skattepligt, der er uhjemlet.
Endelig bemærkes, at en  

 beskatning af selskabet af kapitalindskud som det foreliggende ikke har  

 sammenhæng med reglerne om beskatning af udbytte fra selskabet.
Herved  

 indtræder en økonomisk dobbeltbeskatning: Først skal selskabet  

 indkomstbeskattes af hovedaktionærens kapitalindskud.
Herefter skal  

 hovedaktionæren beskattes, når selskabet udlodder udbytte eller nedsætter sin  

 kapital.
 I øvrigt henvises til det af  

 G Statsautoriseret Revisionsaktieselskab i klageskrivelsen af 4. februar 2005  

 anførte.
Skattemyndigheden har henvist  

 til Landsskatterettens kendelse af 30. november 2004 SKM2004.491.LSR, hvor en  

 kapitalforhøjelse blev tegnet ved indskud af en forenings aktier i et selskab  

 til overkurs, hvorved foreningens midler blev kraftigt reduceret.
Denne  

 kapitalforhøjelse til overkurs gav ikke anledning til at beskatte  

 modtagerselskabet, jf. selskabsskattelovens § 13, stk. 1, nr. 1.  

 Kapitalindskuddet  

 gav derimod anledning til beskatning hos foreningens medlemmer som en  

 skattepligtig medlemsudlodning.
Afgørelsen kan således påberåbes af A ApS i  

 nærværende sag til støtte for selskabets standpunkt.
Skattemyndigheden har anført,  

 at kapitaludvidelsen i selskabet skulle være skattepligtig for selskabet,  

 fordi  

 B kort efter solgte samtlige anparter i selskabet til et andet selskab,  

 hvorved  

 B opnår et fradragsberettiget tab på anparter.
Dette spørgsmål har intet med  

 selskabets skatteforhold at gøre og kan ikke være grundlag for beskatning i  

 selskabet af en del af det beløb, der indskydes i forbindelse med  

 kapitalforhøjelsen.
Anpartshaveren kunne ved  

 senere salg af anparterne i selskabet realisere et tab, der kunne fradrages i  

 den skattepligtige indkomst efter reglerne i aktieavancebeskatningsloven.
Tab  

 på de anparter, der har været ejet i mere end 3 år, kan fradrages i den  

 skattepligtige indkomst.
Tab på de anparter, der har været ejet i mindre end  

 3  

 år, kan fradrages i tilsvarende gevinster.
Det ligger efter reglerne i  

 aktieavancebeskatningsloven helt fast, at tab på unoterede aktier, som har  

 været ejet i mere end 3 år, kan fratrækkes i den skattepligtige indkomst.  

 Anvendelsen af denne regel kan ikke imødegås ved at beskatte selskabet af  

 beløb, der indbetales som led i en kapitalforhøjelse.
Landsskatterettens bemærkninger og begrundelse Det  

 bemærkes, at hovedaktionæren indskyder kapital i selskabet ved nytegning af  

 anparter til overkurs i forbindelse med kapitaludvidelse i selskabet.  

 Selskabsskattelovens § 13, stk. 1, nr. 1, har følgende ordlyd:
 Til  

 den skattepligtige indkomst medregnes ikke:
 1)  

 Overkurs, som et selskab opnår ved udstedelse af aktier eller ved udvidelse  

 af  

 sin  

 aktiekapital.
 Lovbestemmelsen  

 er indsat ved lov nr. 255 af 11. juni 1960 (L 43 1959/60). I de specielle  

 bemærkninger  

 til bestemmelsen i lovforslaget anføres alene, at:
Bestemmelsen  

 om, at overkurs ved aktieemissioner ikke skal medregnes til selskabets  

 skattepligtige indkomst, svarer til den i den nugældende statsskattelovs § 4,  

 sidste stykke, indeholdte regel. Bestemmelsen  

 i statsskatteloven lød således:
Overkurs,  

 som et Selskab opnaar ved Udstedelse af Aktier eller ved Udvidelse af sin  

 Aktiekapital, er at betragte som Forøgelse af Aktionærernes Kapitalindskud og  

 indgaar derfor ikke i det skattepligtige Overskud. I  

 bemærkningerne hertil anførtes alene, at:
Ved  

 den kgl.
L. s.
H. og S.
Dom af 31. Januar 1910 (U. f.
R. 1910 A, pag. 635),  

 stadfæstet ved H.
R.
Dom af 22. Decbr. 1911 (U. f.
R. 1912 A, pag. 212), er  

 det  

 i et Tilfælde, hvor en Bank havde udvidet sin Aktiekapital og udbudt de nye  

 Aktier, der var forbeholdt de ældre Aktionærer, til en Kurs af 112, og hvor  

 en  

 Del af det derved indvundne Nettooverskud var henlagt til Bankens  

 Reservefond,  

 statueret, at Banken ikke var indkomstskattepligtig af det til Reservefonden  

 henlagte Beløb. Henset til ordlyden af  

 selskabsskattelovens § 13, stk. 1, nr. 1, og forarbejderne hertil, er der  

 ikke  

 grundlag for at anse A ApS for skattepligtig af overkursen ved  

 kapitalforhøjelsen.
 Skattemyndighedens forhøjelse  

 nedsættes derfor.
