Fremsat den 27. oktober 1998 af  

 Bendt Bendtsen (KF), Brian Mikkelsen (KF),  

 Pernille Sams (KF) og Gitte Seeberg (KF) Forslag til folketingsbeslutning om bekæmpelse af udbredelsen af  

 børnepornografisk materiale Folketinget opfordrer regeringen til inden udgangen  

 af indeværende folketingsår at fremsætte nødvendige  

 lovforslag med det formål at intensivere bekæmpelsen af  

 udbredelsen af børnepornografisk materiale.
Lovforslaget skal  

 indeholde følgende elementer:
 1.	Skærpelse af straffen for udbredelse af  

 børnepornografisk materiale fra bøde, hæfte eller  

 fængsel i op til 6 måneder til bøde, hæfte eller  

 fængsel i op til 3 år.
 2.	Mulighed for politiet for at få oplyst identiteten på  

 udbydere af børnepornografisk materiale på  

 Internettet.
Bemærkninger til forslaget Almindelige bemærkninger Formålet med beslutningsforslaget er at gøre  

 bekæmpelsen af børneporno mere effektiv og dermed mindske  

 misbruget og den seksuelle udnyttelse af børn, et misbrug, som  

 ødelægger mange børn for resten af deres liv.
Så længe der er folk, der udbreder og  

 distribuerer børneporno og dermed er i besiddelse af eller  

 efterspørger materialet, vil der være et marked for produktion.  

 Gennem tiden er det meste børnepornografiske materiale blevet  

 produceret og distribueret i de tidligere østbloklande ved  

 Østersøen.
Men i den seneste tid er der dukket materiale op  

 på Internettet med danske børn.
Det er en vigtig opgave for de danske lovgivere at komme  

 dette misbrug af børn til livs.
Straffen for det direkte seksuelle  

 misbrug af mindreårige er reguleret i straffeloven og kan give  

 gerningsmanden helt op til 10 års fængsel, hvis barnet er under  

 12  år.
 At den person, der sørger for, at det  

 børnepornografiske materiale når ud til en kæmpeskare af  

 internetbrugere og andre   og hvad dermed følger af yderligere  

 efterspørgsel   kun kan straffes med bøde, hæfte eller  

 fængsel i op til 6 måneder, står ikke i rimelig relation  

 til strafferammen på op til 10 års fængsel for seksuelt  

 misbrug af mindreårige børn.
 Forslagsstillerne mener derfor, at strafferammen i  

 straffelovens § 235, stk. 1, bør ændres til bøde,  

 hæfte eller fængsel i indtil 3 år.
 Hvis man på billeder og/eller film har set, hvad  

 endog spædbørn udsættes for af misbrug, er man ikke et  

 øjeblik i tvivl om, at ikke kun salg, køb og produktion, men  

 også distribution skal bekæmpes med alle tænkelige  

 midler.
 Derfor skal der også gives politiet optimale  

 muligheder for at få opklaret, hvem der står bag den omfattende  

 distribution.
Bemærkninger til forslagets enkelte punkter Ad 1 Forslagsstillernes hensigt med at forhøje  

 strafferammen til op til 3 års fængsel er primært gennem  

 den præventive effekt at få distributører og andre  

 udbredere til at afholde sig fra at udbyde børnepornografisk  

 materiale.
På Internettet, som jo nu er blevet et kæmpe  

 medie for børneporno, har adskillige hitlister over de mest  

 besøgte nyhedsgrupper vist, at ca. 25 pct. af alle brugere af Nettet  

 besøger de pornorelaterede nyhedsgrupper.
Politiet får 10-15  

 anmeldelser om dagen om ulovlig børneporno på Internettet.
En  

 naturlig følge heraf er, at jo mere børnepornografisk  

 materiale, der lægges ud på Internettet, jo større  

 sandsynlighed er der for, at flere internetbrugere kommer i kontakt med dette  

 materiale.
Der skal her også gøres opmærksom på, at  

 det i mange tilfælde ikke har været hensigten for brugerne at  

 besøge de pågældende sider, men de er blot via  

 tilfældigheder gennem "links" kommet ind på dem.
Ved sådanne tilfældigheder er der også  

 mulighed for, at børnepornosiderne får nye "kunder", hvilket  

 producenterne og distributørerne vil opfatte som stigende  

 efterspørgsel.
Så ruller hjulene, og flere uskyldige børn  

 vil blive udnyttet og mishandlet til produktion.
Forslagsstillerne er af den opfattelse, at en  

 forhøjet strafferamme for udbredelse af børnepornografisk  

 materiale også er et vigtigt signal at komme med fra samfundets side.  

 Det klare signal skal være, at samfundet ikke vil acceptere, at  

 distribution af børneporno medfører, at børn bliver  

 misbrugt og krænket for at tilfredsstille voksne menneskers seksuelle  

 behov.
En bredere strafferamme giver desuden også domstolene bedre  

 muligheder for at udnytte begge ender af straffeskalaen og dermed i  

 udpræget grad at kunne variere dommene efter helt konkrete forhold.
 Et andet formål med en skærpet strafferamme er  

 at få rettet op på det misforhold, der er mellem straffen for  

 selve det seksuelle misbrug af børn og straffen for udbredelsen.  

 Misforholdet skal ses i lyset af, at der til grund for distributionen ofte  

 ligger et misbrug, som distributører eller udbredere, der er ved deres  

 fulde fem, ikke kan være uvidende om har fundet sted.
Med distributørens/udbrederens kendskab til de  

 begåede forbrydelser må vedkommendes gerninger være at  

 betragte som medvirken, men ikke i straffelovens forstand med den samme  

 strafferamme som for den aktuelle mishandling.
Men de to strafferammer skal  

 være bedre afstemt efter hinanden, og forslagsstillerne finder derfor,  

 at en strafferamme på op til 3 års fængsel for udbredelse  

 er det mest rimelige.
Efter de nugældende regler for  

 prøveløsladelse vil prøveløsladelse således  

 oftest først kunne ske efter 2 års afsoning.
Den udvidede strafferamme vil også gøre det  

 muligt for politiet at varetægtsfængsle udbredere og  

 distributører.
En af forudsætningerne for at  

 varetægtsfængsle en sigtet er, at forbrydelsen skal kunne  

 medføre minimum 11/2 års fængsel.
En  

 varetægtsfængsling kan medvirke til at effektivisere og lette  

 politiets opklaringsarbejde.
Ad 2 Politiet har udtrykt bekymring for, at børneporno  

 på Internettet blot er de pædofiles indledende manøvrer.  

 De starter med at bytte billeder og lærer derigennem hinanden at kende.  

 Men det ender ofte med regulær mishandling af børn.
Derfor  

 ønsker politiet mulighed for at kunne identificere, hvem det er, der  

 sender og modtager disse billeder, så der kan følges med i, hvad  

 de senere foretager sig i deres meget lukkede pædofile kredse.
 Denne mulighed for at bryde meddelelseshemmeligheden  

 foreligger både i England og i Norge, og Sverige er på vej med en  

 sådan lovgivning.
 I dag er der i Danmark lovhjemmel til at afsløre  

 identiteten på telefonabonnenter, så retssikkerhedsmæssigt  

 er der ingen problemer med også at gøre dette muligt i forhold  

 til internetbrugere.
Regeringen nedsatte i oktober 1997 et udvalg  

 vedrørende økonomisk kriminalitet og datakriminalitet.
Udvalget  

 skal bl.a. overveje ændringer i retsplejelovens regler om indgreb i  

 meddelelseshemmeligheden i lyset af de nye kommunikationsformer.
Det er  

 uvist, hvornår udvalgsarbejdet kan forventes afsluttet, men henset til  

 børnepornokriminalitetens omfang og aktualitet må der, hurtigt  

 efter at udvalgets konklusioner foreligger, kunne fremsættes lovforslag  

 om emnet.
Fra politiets side er det blevet foreslået, at man  

 blot indføjer § 235 i retsplejelovens § 781, således at politiet  

 kan gribe ind i meddelelseshemmeligheden, hvis der er tale om forbrydelser  

 vedrørende børneporno.
Anden del af ændringen med at  

 få meddelelseshemmeligheden til også at omfatte Internettet  

 forventes det føromtalte udvalg at komme med en løsningsforslag  

 til.
Skriftlig fremsættelse Bendt Bendtsen (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bekæmpelse af  

 udbredelsen af børnepornografisk materiale.
(Beslutningsforslag nr.
B 24).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige behandling.
