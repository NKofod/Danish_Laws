 Perioder med orlov til uddannelse i relation til opgørelse af ledighed i §  

 125 i aktivbekendtgørelsen.
 Perioder med orlov til uddannelse medregnes ved opgørelse af ledighed i  

 relation til § 125 i aktivbekendtgørelsen, uanset hvornår orloven er  

 påbegyndt.
 På foranledning af en konkret sag , skal Arbejdsmarkedsstyrelsen meddele  

 følgende:
 Det fremgår af § 125 i aktivbekendtgørelsen, at ved opgørelse af ledighed  

 i relation til § 85a og § 111 samt rettigheder efter kapitel 15 og 15a  

 medregnes perioder, hvor ledige har været på orlov til uddannelse efter lov  

 om orlov.
 I relation til opgørelsen af ledighed efter § 125 er det uden betydning,  

 hvornår orloven er påbegyndt.
 I relation til forbrug af ydelsesperioden efter § 55 i lov om  

 arbejdsløshedsforsikring m.v. medregnes orlovsperioden ikke såfremt den  

 ledige er påbegyndt orlov til uddannelse forud for den 4. oktober 1995, eller  

 den ledige har indgivet ansøgning herom forud for den 4. oktober 1995 og  

 påbegynder orloven senest den 31. januar 1996 jf. § 82 i bekendtgørelse om  

 orlov til uddannelse, sabbat og børnepasning.
 Perioder med uddannelsesorlov behandles jf. ovenfor, således ikke ens for  

 så vidt angår opgørelse af ledighed og forbrug af ydelsesperiode.
