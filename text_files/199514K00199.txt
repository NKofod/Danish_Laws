Nr BTL 199 Betænkning over Forslag til lov om anpartsselskaber   

 Nr L 199 1995-96, 1. samling Afgivet af Erhvervsudvalget Afgivet: 19960430 Udvalget har behandlet lovforslaget i nogle møder og har herunder stillet spørgsmål til erhvervsministeren og skatteministeren, som disse har besvaret skriftligt og mundtligt.
 Endvidere har udvalget modtaget skriftlige og/eller mundtlige henvendelser  

 fra:
Advokatfirmaet Tommy V.
Christiansen, Advokatsamfundet, Finansrådet og Foreningen af Registrerede Revisorer.
 Der er af erhvervsministeren og et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de af  

 erhvervsministeren stillede ændringsforslag.
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men kan  

 stemme for de af mindretallet stillede ændringsforslag.
 Et tredje mindretal (Enhedslistens medlem af udvalget) indstiller  

 lovforslaget til vedtagelse med de af erhvervsministeren under nr. 4,  

 5 og 7 stillede ændringsforslag.
 ÆndringsforslagAf et mindretal (FP):
Til § 1 1) I stk. 3 ændres »125.000 kr.« til:  

 »80.000 kr.« (Vedtages ændringsforslaget, foretages tilsvarende ændringer i § 52, stk.  

 1, og § 62, stk. 1).
 Af erhvervsministeren, tiltrådt af et flertal (S, V, KF, RV  

 og CD):
 Til § 4 2) Stk. 1, 3. pkt., affattes således:
»Selskabet kan kun afholde omkostninger ved stiftelsen, i det omfang  

 omkostningerne kan dækkes af det beløb, som selskabet ved anpartstegningen  

 har modtaget ud over anparternes pålydende.« Til § 6 3) I nr. 2 udgår »og«, i nr. 3  

 ændres »anparterne.« til: »anparterne og«, og som nr.  

 4 indsættes:
»4) de omkostninger ved stiftelsen, som selskabet skal betale.« Af erhvervsministeren, tiltrådt af et flertal (S, V, KF, RV, EL og  

 CD):
 Til § 70 4) Paragraffen affattes således:
»§ 70. De frister, der er fastsat i eller i henhold til denne  

 lov, begynder at løbe fra og med dagen efter den dag, hvor den begivenhed,  

 som udløser fristen, finder sted.
Dette gælder ved beregning af såvel dage-  

 som uge-, måneds- og årsfrister.
 Stk. 2. Er fristen angivet i uger, udløber fristen, jf. stk. 1, på  

 ugedagen for den dag, hvor den begivenhed, som udløste fristen, fandt sted.
Stk. 3. Er fristen angivet i måneder, udløber fristen, jf. stk. 1,  

 på månedsdagen for den dag, hvor den begivenhed, som udløste fristen, fandt  

 sted.
Hvis den dag, hvor den begivenhed, som udløste fristen, fandt sted, er  

 den sidste dag i en måned, eller hvis fristen udløber på en månedsdato, som  

 ikke findes, udløber fristen altid på den sidste dag i måneden uanset dens  

 længde.
 Stk. 4. Er fristen angivet i år, udløber fristen, jf. stk. 1, på  

 årsdagen for den dag, hvor den begivenhed, som udløste fristen, fandt sted.
Stk. 5. Udløber en frist i en weekend, på en helligdag,  

 grundlovsdag, juleaftensdag eller nytårsaftensdag, udstrækkes fristen til den  

 førstkommende hverdag.« Til § 81 5) I stk. 1 og 2 ændres »1. april«  

 til: »1. juni«.
 Af et mindretal (FP):
 6) Stk. 3 udgår.
 Stk. 4 og 5 bliver herefter stk. 3 og 4.
 Af erhvervsministeren, tiltrådt af et flertal (S, V, KF, RV,  

 EL og CD):
 Til § 83 7) Ordet »udstedt« udgår, og i stedet indsættes:  

 », der er vedtaget«.
Bemærkninger Til nr. 1 Da kapitalkravet ved lov nr. 886 af 21. december 1991 blev  

 forhøjet fra 80.000 kr. til 200.000 kr., var det med en begrundelse om en  

 bedre sikring af det offentliges tilgodehavender i anpartsselskaberne.
Det  

 offentlige er efterfølgende sikret på anden vis, hvorfor begrundelsen for det  

 forhøjede kapitalkrav er bortfaldet.
 Nedsættelse af kapitalkravet til 80.000 kr. sikrer muligheden for fortsat  

 eksistens af alle eksisterende anpartsselskaber.
Til nr. 2 Forbudet mod at lade selskabet afholde stiftelsesomkostninger  

 har til formål at sikre, at kapitalgrundlaget reelt er til stede i  

 forbindelse med et selskabs stiftelse.
Forslaget tilsigter ikke at begrænse  

 eksisterende fradragsmuligheder i forbindelse med etablering af  

 erhvervsvirksomhed.
 Efter ligningslovens § 8 J kan særlige udgifter i forbindelse med bl.a.  

 etablering af erhvervsvirksomhed fratrækkes i den skattepligtige indkomst.  

 Denne bestemmelse er gennemført for at fremme væksten i erhvervslivet.  

 Forbudet mod at afholde stiftelsesomkostninger foreslås derfor modificeret i  

 de tilfælde, hvor det beløb, der betales for anparterne, overstiger  

 anparternes pålydende værdi.
 Ændringsforslaget gør det muligt at bevare gældende fradragsmuligheder og  

 samtidig tilgodese ønsket om at sikre, at kapitalgrundlaget reelt er til  

 stede ved stiftelsen.
 Til nr. 3 Som konsekvens af ændringsforslag nr. 2 er det nødvendigt at  

 supplere opregningen i § 6, således at det i givet fald fremgår af  

 stiftelsesdokumentet, hvilke omkostninger selskabet skal betale.
Til nr. 4 Det har vist sig, at lovforslagets fristbestemmelse har givet  

 anledning til tvivlsspørgsmål.
Formålet med forslaget er at lave ensartede og  

 utvetydige fristbestemmelser, som virker logiske og ikke giver anledning til  

 fortolkningsproblemer for den enkelte virksomhed.
Det er derfor fundet  

 nødvendigt at præcisere lovteksten.
Således er det i ændringsforslaget  

 tydeliggjort, at første dag i fristperioden er dagen efter den dag, hvor den  

 fristudløsende handling fandt sted.
Samtidig er det fastslået, at dette  

 beregningsprincip gælder, hvad enten der er tale om dage-, uge-, måneds-  

 eller årsfrister.
 Fortolkningsreglen kan illustreres med nedenstående eksempler:
Ifølge lovforslagets § 75, stk. 2, anses oplysninger, som er  

 offentliggjort i styrelsens edb-informationssystem, for at være kommet til  

 tredjemands kundskab.
Dette gælder dog ikke, for så vidt angår dispositioner,  

 der er foretaget senest den 16. dag efter offentliggørelsen, hvis tredjemand  

 kan bevise, at han ikke har haft mulighed for at få kendskab til det  

 offentliggjorte forhold.
Er valg af ny tegningsberettiget for selskabet  

 offentliggjort mandag den 4. marts 1996, er første dag i 16-dages-perioden  

 således tirsdag den 5. marts 1996, og sidste dag i perioden er onsdag den 20.  

 marts 1996. Tredjemand vil således kunne frigøre sig fra aftaler, som han har  

 indgået med selskabets tidligere tegningsberettigede, hvis det er sket senest  

 den 20. marts 1996 og han kan bevise sin gode tro.
Anmeldelse af ny bestyrelse skal, jf. lovforslagets § 71, stk. 2, være  

 modtaget i Erhvervs- og Selskabsstyrelsen senest 2 uger efter, at der er  

 truffet beslutning herom.
Er den nye bestyrelse valgt på en generalforsamling  

 tirsdag den 9. april 1996, er den første dag i 2-ugers-perioden (2 x 7 dage)  

 således onsdag den 10. april 1996, mens den sidste dag er tirsdag den 23.  

 april 1996. Fristen udløber altså tirsdag den 23. april 1996, og anmeldelse  

 skal være modtaget i Erhvervs- og Selskabsstyrelsen senest ved udløbet af  

 dette døgn.
Et selskab, som har tabt 40 pct. af sin anpartskapital, skal ifølge  

 lovforslagets § 52, stk. 1, senest 6 måneder herefter stille forslag til  

 beslutning, der fører til retablering af anpartskapitalen.
Har et selskab  

 således tabt 40 pct. af kapitalen den 1. februar 1996, er første dag i  

 6-måneders-perioden den 2. februar 1996 og sidste dag den 1. august 1996.  

 Selskabets ledelsesorgan skal således senest den 1. august 1996 fremkomme med  

 forslag til beslutning.
Reglen om, at et selskab ikke må erhverve egne anparter, er ikke til  

 hinder for, at anparter kan erhverves til opfyldelse af en lovbestemt  

 indløsningspligt, som påhviler selskabet.
Anparter, som erhverves på denne  

 måde, skal efter lovforslagets § 51, stk. 2, 2. pkt., afhændes, så snart det  

 kan ske uden tab for selskabet og senest 3 år efter erhvervelsen.
Er  

 anparterne således erhvervet den 21. maj 1993, er første dag i 3-års-perioden  

 den 22. maj 1993 og sidste dag i perioden den 21. maj 1996. Anparterne skal  

 altså afhændes senest den 21. maj 1996.
 Efter lovforslagets vedtagelse vil Erhvervs- og Selskabsstyrelsen udsende  

 en vejledning om de nye fristbestemmelser.
 Til nr. 5 Efter lovforslaget træder loven i kraft den 1. april 1996.  

 Imidlertid vil vedtagelsen af lovforslaget overskride denne dato.
 Det foreslås derfor, at lovforslaget først træder i kraft den 1. juni  

 1996.
 Til nr. 6 Ændringen er en konsekvens af nedsættelsen af kapitalkravet til  

 de oprindelige 80.000 kr.
 Til nr. 7 Der er tale om en redaktionel rettelse.
Lissa Mathiasen (S) fmd.
Ole Vagn Christensen (S) Sonja Mikkelsen (S)  

 Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Svend  

 Heiselberg (V) Pia Larsen (V) Erik Larsen (V) Kai Dige Bach (KF) nfmd.  

Pernille Sams (KF) Flemming Hansen (KF) Kirsten Jacobsen (FP) Dansk  

 Folkeparti havde ikke medlemmer i udvalget.
