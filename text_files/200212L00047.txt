Fremsat den 31. oktober 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om dagpenge ved  

 sygdom eller fødsel,  

 lov om aktiv socialpolitik og integrationsloven (Lempelse af beskæftigelseskravet, harmonisering af  

 reglerne om kontanthjælp og barseldagpenge, indfasning af bagudbetaling  

 af kontanthjælp m.v.) § 1 I lov om dagpenge ved sygdom eller fødsel, jf.  

 lovbekendtgørelse nr. 761 af 11. september 2002, foretages  

 følgende ændring:
 1. I § 17, stk. 1, indsættes som 2.  

 pkt.:
»Dog kan der udbetales dagpenge efter dette kapitel fra  

 det tidspunkt, hvor en person efter fraværets begyndelse opfylder det  

 beskæftigelseskrav, der er nævnt i § 4, stk. 1, nr.  

 2.« § 2 I lov om aktiv socialpolitik, jf. lovbekendtgørelse nr. 614 af 26.  

 juni 2001, som senest ændret ved lov nr. 438 af 10. juni 2002,  

 foretages følgende ændringer:
 1. § 13, stk. 3, nr. 4, affattes  

 således:
 »4)	den pågældende har ret til fravær ved graviditet,  

 barsel og adoption i det omfang, der efter bestemmelserne i § 12,  

 stk. 1 og 2, § 13, stk. 1, 2 og 7, § 14, stk. 1, 2,  

 3 og 8, og § 15, stk. 1 og 2, i lov om dagpenge ved sygdom eller  

 fødsel, er ret til dagpenge ved graviditet, barsel og adoption,  

 «.
 2. I § 93, stk. 1, indsættes efter nr. 1 som  

 nyt nummer:
»2)	 fordi modtageren ikke har givet nødvendige oplysninger til  

 andre offentlige myndigheder, private m.fl., der har betydning for modtagelse  

 af anden offentlig forsørgelsesydelse eller tilbud om aktivering  

 m.v.,« Nr. 2   6 bliver herefter nr. 3   7.
 3. Overskriften efter § 108 a affattes således:
»Regulering m.v.« 4. Efter § 109 indsættes:
»§ 109 a.
Beskæftigelsesministeren fastsætter  

 regler for, hvorledes indkomster, som er omfattet af ligningslovens § 33  

 C, skal indgå i den aktuelle indtægt.« § 3 I lov nr. 438 af 10. juni 2002 om ændring af lov om aktiv  

 socialpolitik, integrationsloven, lov om fleksydelse og lov om retssikkerhed  

 og administration på det sociale område m.fl. love (Bagudbetaling  

 af kontanthjælp m.v., ændring af reglerne om ledighedsydelse,  

 indførelse af bemyndigelse vedrørende personer fra  

 Færøerne og Grønland på døgninstitutioner  

 m.v., ændring af reglerne om fleksydelse og om lægers honorering  

 i koordinationsudvalg) foretages følgende ændringer:
 1. I § 7, stk. 2, indsættes efter »2003«: »,  

 jf. dog stk. 5 og 6«.
 2. § 7, stk. 5 og 6, affattes  

 således:
 »Stk. 5. § 1, nr. 1-11, 21-23 og 27, samt § 2  

 gælder ikke for personer, der modtager introduktionsydelse,  

 starthjælp eller kontanthjælp ved lovens ikrafttræden.  

 Disse bevarer retten til hjælp efter de hidtil gældende regler,  

 indtil udbetalingen har været afbrudt i mindst 1 måned.  

 Ønsker disse personer efterfølgende at modtage hjælp som  

 følge af ændring i deres forhold, vil de være omfattet af  

 de ændrede regler.
Stk. 6. Kommunen kan træffe beslutning om, at en person,  

 der har ansøgt om eller får forudbetalt hjælp,  

 overgår fra forudbetalt hjælp til bagudbetalt hjælp, hvis  

 den pågældendes ægtefælle modtager bagudbetalt  

 hjælp.
Tilsvarende gælder samlevende, hvis beregningen af  

 kontanthjælp er afhængig af ægtefællens eller  

 samleverens forhold.« § 4 I integrationsloven, jf. lovbekendtgørelse nr. 792 af 18. september  

 2002, foretages følgende ændring:
 1. § 25, stk. 3, nr. 4, affattes  

 således:
 »4)	den pågældende har ret til fravær ved graviditet,  

 barsel og adoption i det omfang, der efter bestemmelserne i § 12,  

 stk. 1 og 2, § 13, stk. 1, 2 og 7, § 14, stk. 1, 2,  

 3 og 8, og § 15, stk. 1 og 2, i lov om dagpenge ved sygdom eller  

 fødsel, er ret til dagpenge ved graviditet, barsel og adoption,  

 «.
§ 5 Stk. 1. Loven træder i kraft den 1. januar 2003, jf.  

 dog stk. 2 og 3.
 Stk. 2. § 1, nr. 1, finder anvendelse i forhold til  

 personer, der den 1. januar 2003 eller senere opfylder det  

 beskæftigelseskrav, der er nævnt i lovens § 4, stk. 1,  

 nr. 2.
 Stk. 3. De hidtil gældende regler i lov om aktiv  

 socialpolitik og integrationsloven gælder fortsat for forældre  

 til børn, jf. § 2, nr. 1, og § 4, nr. 1, der er født  

 inden lovens ikrafttræden, og for forældre til  

 adoptivbørn, jf. § 2, nr. 1, og § 4, nr. 1, der er modtaget  

 her i landet inden lovens ikrafttræden.
Bemærkninger til lovforslaget Almindelige bemærkninger Lovforslaget indeholder følgende ændringer i  

 lov om dagpenge ved sygdom eller fødsel, i lov om aktiv socialpolitik  

 og integrationsloven:
1)	Lempelse af beskæftigelseskravet for  

 uddannelsessøgende, der føder eller adopterer før  

 afslutningen af uddannelsen (lov om dagpenge ved sygdom eller  

 fødsel) 2)	Ret til fravær i forbindelse med barsel og adoption for  

 kontanthjælpsmodtagere og modtagere af starthjælp (lov om aktiv  

 socialpolitik) 3)	Indfasning af bagudbetaling af kontanthjælp (lov om aktiv  

 socialpolitik) 4)	Ændring i betingelserne for tilbagebetaling (lov om aktiv  

 socialpolitik) 5)	Særlige regler for beregning af hjælp efter lov om aktiv  

 socialpolitik til ægtefæller, når den anden  

 ægtefælle er ansat på skibe registreret i Dansk  

 International Skibsregister (DIS) 6)	Ret til fravær i forbindelse med barsel og adoption for  

 modtagere af introduktionsydelse (Integrationsloven) 1. Lempelse af beskæftigelseskravet for  

 uddannelsessøgende, der føder eller adopterer før  

 uddannelsens afslutning Med lovforslaget ønsker regeringen at forbedre  

 mulighederne for barselorlov med barseldagpenge for de  

 uddannelsessøgende, der føder eller adopterer et barn  

 før afslutningen af uddannelsen.
Baggrunden for forslaget er, at personer, der føder  

 eller adopterer, før de har færdiggjort en uddannelse, ikke  

 efter de gældende regler vil være berettiget til barseldagpenge,  

 da de ikke opfylder sygedagpengelovens krav om en tilknytning til  

 arbejdsmarkedet.
Dette skyldes, at det efter sygedagpengeloven er en  

 betingelse for dagpengeretten, at man skal have en vis tilknytning til  

 arbejdsmarkedet   det såkaldte beskæftigelseskrav.
Dette krav  

 skal være opfyldt på det tidspunkt, hvor fraværet starter,  

 og for moderens vedkommende senest på fødselstidspunktet.
Beskæftigelseskravet efter lovens § 4,  

 stk. 1, er opfyldt, når den pågældende har været  

 tilknyttet arbejdsmarkedet i de sidste 13 uger før fraværet og i  

 denne periode har været beskæftiget i mindst 120 timer, eller  

 når den pågældende   hvis uarbejdsdygtigheden på  

 grund af barsel eller adoption ikke var indtrådt   ville have  

 været berettiget til arbejdsløshedsdagpenge efter lov om  

 arbejdsløshedsforsikring m.v. eller en ydelse, der træder i  

 stedet herfor efter lov om aktiv arbejdsmarkedspolitik eller lov om  

 godtgørelse ved deltagelse i erhvervsrettet voksen- og  

 efteruddannelse.
Beskæftigelseskravet er endvidere opfyldt, når  

 den pågældende inden for den seneste måned har afsluttet en  

 erhvervsmæssig uddannelse af mindst 18 måneders varighed eller er  

 elev i lønnet praktik.
Det foreslås at lempe beskæftigelseskravet ved  

 at indføre ret til orlov med barseldagpenge for de forældre, som  

 opfylder beskæftigelseskravet i lovens § 4, stk. 1, nr. 2,  

 inden for den almindelige barselperiode på i alt 46 uger efter barnets  

 fødsel eller barnets modtagelse, jf. lovens § 13, stk. 1 og  

 2, og § 14, stk. 1. Det vil sige, at dimittender, som efter  

 arbejdsløshedsforsikringslovens regler ville være berettigede  

 til dagpenge, hvis fraværet på grund af fødslen ikke fandt  

 sted, får ret til barseldagpenge.
De pågældende er i  

 øvrigt omfattet af barseldagpengereglerne, herunder reglerne om at  

 forlænge og udskyde.
2. Ret til fravær i forbindelse med barsel og adoption for  

 kontanthjælpsmodtagere og modtagere af starthjælp (lov om aktiv  

 socialpolitik) De ændringer, der i forrige folketingssamling blev  

 gennemført i lov om ligebehandling af mænd og kvinder med hensyn  

 til fravær i forbindelse med graviditet, fødsel og adoption og  

 de samtidige ændringer i lov om dagpenge ved sygdom eller  

 fødsel, har vist sig at medføre nogle utilsigtede konsekvenser  

 i relation til ret til fravær i forbindelse med barsel og adoption for  

 kontanthjælpsmodtagere og modtagere af starthjælp.  

 Kontanthjælps- og starthjælpsmodtagere er bedre stillet under  

 barsel og adoption end lønmodtagere, fordi de har ret til orlov med  

 den medfølgende kontant- eller starthjælp i en længere  

 periode, end der kan ydes barseldagpenge.
Det foreslås, at retten for  

 kontanthjælpsmodtagere og starthjælpsmodtagere til ikke at  

 stå til rådighed for arbejdsmarkedet i forbindelse med  

 graviditet, barsel og adoption justeres således, at der ikke sker  

 forskelsbehandling.
Retten begrænses i forhold til de gældende  

 regler, således at forældrene alene har ret til 32 uger i  

 fællesskab, svarende til den periode lønmodtagere har ret til  

 dagpenge i forbindelse med barsel, og således at der ikke er ret til at  

 forlænge de 32 uger med 8 uger.
Efter de gældende regler har forældre, der  

 modtager dagpenge under barselorloven, mulighed for at forlænge  

 barselperioden på dagpenge ved at gå ned i ydelse.
Denne ret  

 foreslås ikke indført for modtagere af kontanthjælp og  

 starthjælp.
En nedsat ydelse under barsel vil svare til  

 indførelse af en helt ny ydelse, hvilket vil gøre reglerne om  

 kontanthjælp og starthjælp unødigt komplicerede.
3. Indfasning af bagudbetaling af kontanthjælp (lov om aktiv  

 socialpolitik) Ved lov nr. 438 af 10. juni 2002 om ændring af lov  

 om aktiv socialpolitik, integrationsloven, lov om fleksydelse og lov om  

 retssikkerhed og administration på det sociale område m.fl. love  

 (Bagudbetaling af kontanthjælp m.v., ændring af reglerne om  

 ledighedsydelse, indførelse af bemyndigelse vedrørende personer  

 fra Færøerne og Grønland på  

 døgninstitutioner m.v., ændring af reglerne om fleksydelse og om  

 lægers honorering i koordinationsudvalg) indførtes i  

 forlængelse af Kommuneaftalen bagudbetalt kontanthjælp.  

 Bestemmelserne herom træder i kraft 1. januar 2003.
Den praktiske implementering af den mellem de kommunale  

 parter og staten indgåede aftale og lovgivningen herom har været  

 genstand for drøftelser med KL og Kommunedata (KMD), der er mundet ud  

 i, at regeringen efter ønske fra KL søger Folketingets  

 tilslutning til at lade nyordningen indfase over en periode.
Forslaget er  

 således teknisk begrundet og fremsættes først og fremmest  

 af hensyn til de kontanthjælpsmodtagere, der er på  

 kontanthjælp ved lovens ikrafttræden, og fordi de nye principper  

 af konterings- og skattemæssige årsager må forventes at  

 give anledning til indkøringsvanskeligheder, der af hensyn til  

 kommunernes administration af systemet vil være mest  

 hensigtsmæssige at løse, før loven træder i  

 kraft.
Forslaget om indfasningen betyder, at de  

 kontanthjælpsmodtagere, der modtog forudbetalt kontanthjælp ved  

 lovens ikrafttræden, fortsætter med at modtage forudbetalt  

 kontanthjælp i 2003. De personer, der indtræder i  

 kontanthjælpssystemet den 1. januar 2003 eller senere, får  

 bagudbetalt kontanthjælp efter de nye principper.
Personer, der modtog  

 kontanthjælp den 31. december 2002, og herefter får en periode  

 på en måned eller derover uden kontanthjælp overgår  

 til bagudbetalt kontanthjælp, hvis pågældende igen  

 får brug for hjælp på grund af en ny social begivenhed.
 De samme regler vil gælde modtagere af  

 starthjælp og introduktionsydelse.
Forslaget indeholder en bestemmelse om, at kommunen kan  

 træffe beslutning om, at en person, der har ansøgt om eller  

 får forudbetalt hjælp, overgår fra forudbetalt hjælp  

 til bagudbetalt hjælp, hvis den pågældendes  

 ægtefælle modtager bagudbetalt hjælp.
Tilsvarende  

 gælder samlevende, hvis beregningen af kontanthjælp er  

 afhængig af ægtefællens eller samleverens forhold.
Det  

 forventes at skulle ske i meget få tilfælde.
4. Ændringer i betingelserne for tilbagebetaling af  

 kontanthjælp (lov om aktiv socialpolitik) §§ 93 og 94 i lov om aktiv socialpolitik gør  

 udtømmende op med de tilfælde, hvor kommunen kan vælge at  

 træffe afgørelse om tilbagebetaling af hjælpen.
Kommunen  

 beslutter i de enkelte tilfælde, om den vil stille krav om  

 tilbagebetaling, hvilket dog kun kan ske, hvis betingelserne i §§ 93 og  

 94 er opfyldt.
 Tilbagebetaling kan blive aktuel i en række  

 tilfælde, hvor en person kan bebrejdes, at pågældende har  

 opgivet et andet forsørgelsesgrundlag bl.a. ved uforsvarlig  

 økonomi ved at melde sig ud af sin a-kasse, ubegrundet at opgive et  

 job, afvist et rimeligt tilbud om arbejde eller aktivering eller indfri  

 uforfaldne gældsposter kort før ansøgning om  

 hjælp.
Den Sociale Ankestyrelse har i en afgørelse  

 tilkendegivet, at lov om aktiv socialpolitik ikke indeholder den  

 nødvendige hjemmel til at kræve tilbagebetaling af  

 kontanthjælp, hvis modtageren tilsidesætter sin oplysningspligt i  

 et andet system, der har betydning for modtagelsen af anden  

 forsørgelsesydelse end kontanthjælp med den virkning, at den  

 anden ydelse bortfalder.
Det kan være personer, der er berettigede til  

 arbejdsløshedsdagpenge.
Hvis de fx ikke i tide melder  

 adresseændring til Folkeregisteret, vil de er ikke være  

 berettigede til dagpenge, men derimod til kontanthjælp.
Da bestemmelserne i §§ 93 og 94 er udtømmende,  

 og da det nævnte tilfælde ikke kan omfattes af begrebet  

 uforsvarlig økonomi m.v., foreslås det at indsætte en  

 generel bestemmelse i § 93, stk. 1. Efter forslaget vil enhver  

 manglende, nødvendig oplysning til andre offentlige myndigheder,  

 private m.fl., der har betydning for modtagelsen af en anden offentlig  

 ydelse, aktivering m.v., betyde, at kontanthjælpen kan gøres  

 tilbagebetalingspligtig.
Det er fortsat kommunen, der træffer  

 afgørelsen ud fra en konkret individuel vurdering.
5. Særlige regler for beregning af hjælp efter lov om aktiv  

 socialpolitik til ægtefæller, når den anden  

 ægtefælle er ansat på skibe registreret i Dansk  

 International Skibsregister (DIS) Formålet med lovforslaget er at sikre, at personer,  

 der er gift med ansatte på skibe registreret i Dansk Internationalt  

 Skibsregister (DIS), og som får behov får hjælp efter lov  

 om aktiv socialpolitik, får beregnet hjælpen på samme  

 indkomstmæssige grundlag som andre ægtepar, og at personer, som  

 tidligere ansat på skibe registreret i DIS, og som efter et fleksjob  

 modtager ledighedsydelse får beregnet ledighedsydelsen som alle andre.  

 Der henvises til L 6 om Lov om ændring af lov om individuel  

 boligstøtte, lov om social pension og lov om børnetilskud og  

 forskudsvis udbetaling af børnebidrag, som er fremsat af  

 socialministeren, for så vidt angår sociale ydelser.
Personer, der er ansat på skibe registreret i DIS,  

 er i realiteten fritaget for dansk indkomstbeskatning.
Er den  

 pågældende person hjemmehørende i Danmark og dermed fuldt  

 skattepligtig i Danmark, nedsættes vedkommendes skat med det  

 beløb, der forholdsmæssigt falder på den indkomst, der er  

 erhvervet ved arbejde om bord på DIS-skib (ligningslovens § 33 C).  

 For personer med begrænset skattepligt (hjemmehørende i  

 udlandet) frafaldes beskatningen (kildeskattelovens § 48 D).
 Det er en forudsætning for skattefritagelsen, at  

 lønnen for søfolk om bord på DIS-skibe fastsættes  

 på internationalt konkurrencedygtige vilkår, dvs. som en  

 nettoløn, der tager hensyn til skattefritagelsen.
Kontanthjælp Da den udbetalte løn ikke er en bruttoløn,  

 kan der udbetales højere kontanthjælp til et ægtepar, hvor  

 den ene modtager kontanthjælp, og den anden er ansat på et skib  

 registreret i DIS.
Det sker som følge af, at den ansattes  

 nettoindkomst anvendes ved beregning af kontanthjælpen uden hensyntagen  

 til, at der er tale om en skattefri nettoindkomst.
Det har aldrig været  

 hensigten med DIS-ordningen, at de ansatte på skibene eller deres  

 ægtefæller skulle have højere ydelser, end de ville have  

 været berettiget til, hvis de havde været aflønnet med en  

 bruttoløn, som var undergivet almindelig beskatning.
Ledighedsydelse Det har tilsvarende heller ikke været tilsigtet, at  

 ledighedsydelse forhøjes eller nedsættes som følge af DIS  

 indkomst.
Forslaget giver beskæftigelsesministeren hjemmel til  

 at fastsætte regler for, hvorledes indkomsten indgår i den  

 aktuelle indtægt.
Det er hensigten at fastsætte regler i lighed  

 med de regler, der gælder for fastsættelsen af  

 arbejdsløshedsdagpenge for lønmodtagere, der gør  

 tjeneste på skibe registreret i DIS.
Lønnen vil blive reguleret  

 efter fastsatte skalatrin og omregningsfaktorer på grundlag af den  

 månedlige indtjening og den tilsikrede skattefrihed.
6. Ret til fravær i forbindelse med barsel og adoption for  

 modtagere af introduktionsydelse Integrationslovens regler om udlændinges ret til  

 fravær ved graviditet, barsel og adoption svarer til reglerne om ret  

 til fravær i forbindelse med barsel og adoption for  

 kontanthjælpsmodtagere og modtagere af starthjælp i lov om aktiv  

 socialpolitik.
Modtagere af introduktionsydelse bliver i lighed med, hvad  

 der gælder for kontanthjælpsmodtagere og modtagere af  

 starthjælp, efter de gældende regler bedre stillet under barsel  

 og adoption end lønmodtagere.
Det foreslås, at retten for  

 modtagere af introduktionsydelse til ikke at stå til rådighed for  

 arbejdsmarkedet i forbindelse med graviditet, barsel og adoption ændres  

 på samme måde som for kontanthjælpsmodtagere.
Der henvises  

 i øvrigt til bemærkningerne om kontanthjælpsmodtageres og  

 starthjælpsmodtageres ret til fravær ved graviditet, barsel og  

 adoption.
Økonomiske konsekvenser for det offentlige For så vidt angår forslaget om at lempe  

 beskæftigelseskravet, er der ifølge SU-styrelsen på  

 årsbasis ca. 5.000 personer under uddannelse, der føder i  

 løbet af et år.
Det skønnes, at ca. 500 personer  

 årligt vil blive omfattet af forslaget.
Disse personer vil efter  

 forslaget kunne modtage barseldagpenge i gennemsnitlig 5½ måned.
Satsen  

 for barseldagpenge svarer til dimittendsatsen for  

 arbejdsløshedsdagpengene, dvs. 10.725 kr. pr. måned.
 På grundlag heraf skønnes forslaget at  

 medføre en årlig offentlig merudgift på ca. 30 mill. kr.  

 Der vil imidlertid samtidig være en modgående besparelse på  

 ca. 20 mill. kr., idet det formodes, at ca. 2/3 af personerne i stedet ville  

 have modtaget kontanthjælp eller evt. arbejdsløshedsdagpenge,  

 hvis de melder sig ledige, inden der er gået et år efter  

 fødslen.
 Den samlede offentlige årlige merudgift ved  

 forslaget skønnes herefter at udgøre ca. 10 mill. kr.
 Ændringerne som følge af ret til fravær  

 for kontanthjælpsmodtagere ved barsel eller adoption, indfasning af  

 bagudbetalingen af kontanthjælpen og af DIS indkomst forventes at have  

 ubetydelige økonomiske konsekvenser.
Administrative konsekvenser for det offentlige Forslaget skønnes ikke at have  

 nævneværdige administrative konsekvenser for det offentlige.
 Økonomiske og administrative konsekvenser for erhvervslivet  

 m.v.
 Forslaget vurderes ikke at have økonomiske og  

 administrative konsekvenser for erhvervslivet.
De miljømæssige konsekvenser Forslaget vurderes ikke at have miljømæssige  

 konsekvenser.
Forholdet til EU-retten Forslaget har ikke EU-retlige aspekter.
Hørte myndigheder og organisationer Lovforslaget har været i høring hos  

 følgende myndigheder og organisationer: Justitsministeriet,  

 Finansministeriet, Undervisningsministeriet, Skatteministeriet,  

 Integrationsministeriet, Socialministeriet, Indenrigs- og  

 Sundhedsministeriet, Økonomi- og Erhvervsministeriet, KL,  

 Københavns og Frederiksberg Kommuner, Amtsrådsforeningen, Den  

 Sociale Ankestyrelse, Den Sociale Sikringsstyrelse, Foreningen af  

 Statsamtmænd, Dansk Arbejdsgiverforening, Landsorganisationen i  

 Danmark, De Samvirkende Invalideorganisationer, Det Centrale Handicap  

 Råd, Center for Ligebehandling af Handicappede, Danmarks  

 Rederiforening, Rederiforeningen for mindre skibe, Bilfærgernes  

 Rederiforening, Rederiforeningen af 1895, Dansk Navigatørforening,  

 Dansk Sø- Restaurationsforening, Forbundet af offentligt ansatte,  

 Funktionærernes & Tjenestemændenes Fællesråd,  

 HK/Service, Horesta, Ledernes Hovedorganisation, Maskinmestrenes Forening,  

 Metal Søfart, Restaurationsbranchens Forbund, Specialarbejderforbundet  

 i Danmark og Sømændenes Forbund i Danmark.
Sammenfattende skema Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen 10 mill.
Kr.
Administrative konsekvenser for stat, kommuner og  

 amtskommuner Ingen Begrænsede konsekvenser Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Det foreslås at lempe beskæftigelseskravet for  

 at opnå ret til barseldagpenge, således at der indføres  

 ret til orlov med barseldagpenge for de forældre, som først  

 efter fraværets begyndelse - men inden for barselperioden på 46  

 uger efter barnets fødsel eller barnets modtagelse - opfylder  

 beskæftigelseskravet i lovens § 4, stk. 1, nr. 2. Det vil  

 sige fra det tidspunkt, hvor der ville have været dagpengeret for et  

 medlem af en arbejdsløshedskasse, hvis pågældende ikke  

 havde fået et barn.
Forældrene har, hvis de opfylder  

 beskæftigelseskravet inden udløbet af de første 46 uger  

 efter barnets fødsel, de rettigheder, der i øvrigt  

 følger af reglerne om barseldagpenge, herunder retten til at  

 forlænge og udskyde orlov med dagpenge.
Det er en betingelse for at blive dagpengeberettiget  

 medlem af en arbejdsløshedskasse, at den pågældende har  

 gennemført en uddannelse af mindst 18 måneders varighed og  

 senest 2 uger efter uddannelsens afslutning melder sig ind i en  

 arbejdsløshedskasse som dimittend.
Retten til  

 arbejdsløshedsdagpenge indtræder 1 måned efter  

 uddannelsens afslutning.
Til nyuddannede vil barseldagpengene skulle beregnes  

 på grundlag af dimittendsatsen på 82 pct. af højeste  

 arbejdsløshedsdagpenge.
Til § 2 Til nr. 1 Gældende regler Efter de gældende regler har  

 kontanthjælpsmodtagere og starthjælpsmodtagere ret til  

 fravær i forbindelse med graviditet, barsel og adoption efter reglerne  

 i lov om ligebehandling af mænd og kvinder med hensyn til  

 beskæftigelse og barselsorlov m.v.
En kvindelig lønmodtager har efter  

 ligebehandlingsloven ret til fravær fra arbejdet på grund af  

 graviditet og barsel fra det tidspunkt, hvor der skønnes at være  

 4 uger til fødslen.
Efter fødslen har hun pligt til  

 fravær i 2 uger.
Herefter har hun ret til yderligere 12 ugers  

 fravær.
Faderen har ret til fravær i 2 uger efter  

 fødslen eller modtagelsen af barnet i hjemmet eller efter aftale med  

 arbejdsgiveren inden for de første 14 uger efter fødslen.  

 Adoptivforældre har ret til fravær i overensstemmelse med  

 § 14 i lov om dagpenge ved sygdom eller fødsel.
Adoptanter har i  

 vidt omfang samme ret som biologiske forældre til kontanthjælp i  

 forbindelse med barsel.
Der kan ydes dagpenge i indtil 46 uger efter  

 modtagelsen af barnet.
Efter den 14. uge efter fødslen har hver af  

 forældrene efter ligebehandlingsloven ret til fravær fra arbejdet  

 i 32 uger.
Forældrene har ret til i stedet at vælge fravær  

 i 40 uger.
 Kontanthjælps- og starthjælpsmodtagere har ret  

 til kontanthjælp/starthjælp i den nævnte periode og har  

 ikke pligt til at stå til rådighed, jf. § 13, stk. 3,  

 nr. 4.
 Samlet har en moder på kontanthjælp og  

 starthjælp således ret til 4+12+2+40 = 58 uger i alt, dvs. 4 uger  

 før fødslen, 14 uger efter fødslen og herefter atter 32  

 uger, der kan forlænges med 8 uger.
Faderen har ret til 2 ugers orlov i forbindelse med  

 fødslen og ret til fravær (forældreorlov) i 32  

 uger, der kan forlænges med 8 uger.
Det indebærer bl.a., at  

 forældrene kan holde orlov sammen eller i forlængelse af  

 hinanden.
 Hvis barnet er indlagt på sygehus, kan retten til  

 fravær efter § 15, stk. 1 og 2, i lov om dagpenge ved sygdom  

 eller fødsel udsættes eller forlænges.
Forslaget Det foreslås, at personer, der modtager  

 starthjælp eller kontanthjælp, får ret til fravær ved  

 graviditet, barsel og adoption efter bestemmelserne i § 12, stk. 1  

 og 2, § 13, stk. 1, 2 og 7, § 14, stk. 1, 2, 3 og 8, og  

 § 15, stk. 1 og 2, i sygedagpengeloven.
 Dette betyder, at der gives ret til ydelser (kontant-  

 eller starthjælp) ved barsel i de samme perioder, som gælder for  

 lønmodtagere ved barsel.
 Retten til fravær medfører, at de  

 pågældende ikke har pligt til at tage imod et tilbud om  

 beskæftigelse, rimeligt tilbud om aktivering eller andet, der kan  

 forbedre mulighederne for at få et arbejde i følgende  

 perioder:
For moderen gælder, at der er ret til fravær i  

 mindst 4 uger før fødslen, 14 uger efter fødslen og 32  

 uger umiddelbart herefter, i det omfang denne ret ikke er udnyttet af  

 faderen, jf. sygedagpengelovens §§ 12 og 13 For faderen gælder, at der er ret til 2  

 sammenhængende uger efter fødslen.
Herefter er der ret til 32  

 uger, i det omfang denne ret ikke er udnyttes af moderen, jf.  

 sygedagpengelovens § 13.
Hvis barnet er dødfødt, dør eller  

 bliver bortadopteret inden 32 uger efter fødslen, har moderen ret til  

 kontanthjælp i 14 uger efter barnets død eller bortadoption.  

 Perioden kan forlænges i op til 46 uger efter fødslen.
Faderen  

 har ret til kontanthjælp i to sammenhængende uger efter  

 fødsel af et dødfødt barn, jf. sygedagpengelovens  

 § 13, stk. 7.
 Hvis barnet er indlagt på sygehus, kan den periode,  

 hvor der er ret til fravær, forlænges eller udsættes efter  

 bestemmelserne i sygedagpengelovens § 15.
 Der foreslås endvidere, at der ikke gives  

 kontanthjælpsmodtagere og starthjælpsmodtagere samme ret som  

 lønmodtagere til at udskyde retten til fravær og til at  

 forlænge perioden med ret til fravær ved at gå ned i  

 ydelse, da en sådan ret forudsætter, at den  

 pågældende er i beskæftigelse, eller at det er muligt at  

 gå ned i ydelse.
 En kontanthjælpsmodtager, der herudover ikke  

 ønsker at stå til rådighed på grund af barsel m.v.,  

 kan frasige sig retten til kontanthjælp og vil som følge heraf  

 ikke være omfattet af forpligtelsen til at udnytte sine  

 arbejdsmuligheder.
Til nr. 2 Bestemmelserne i §§ 93 og 94 om tilbagebetaling af  

 kontanthjælp er udtømmende.
Hvis en person på grund af fx  

 en sanktion i arbejdsløshedsforsikringssystemet mister retten til  

 arbejdsløshedsdagpenge, kan den pågældende være  

 berettiget til hjælp i kontanthjælpssystemet.
Der er i dag ikke  

 hjemmel til at gøre denne hjælp tilbagebetalingspligtig, fordi  

 forseelsen ikke kan omfattes af begrebet uforsvarlig økonomi m.v.
Efter forslaget vil enhver manglende, nødvendig  

 oplysning til andre offentlige myndigheder, private m.fl., der har betydning  

 for modtagelsen af en anden offentlig ydelse, aktivering m.v., betyde, at  

 kontanthjælpen kan gøres tilbagebetalingspligtig.
Det er fortsat  

 kommunen, der træffer afgørelsen ud fra en konkret individuel  

 vurdering.
 Der henvises til de almindelige bemærkninger.
Til nr. 3 Ændringen er redaktionel, idet kapitlet nu ud over  

 regulering af ydelser efter loven også omfatter en bemyndigelse for  

 beskæftigelsesministeren til at fastsætte regler for beregning af  

 DIS indkomst.
Til nr. 4 Forslaget giver beskæftigelsesministeren hjemmel til  

 at fastsætte regler for, hvorledes indkomsten for en ansat på et  

 skib registreret i DIS indgår i den aktuelle indtægt.
Det er  

 hensigten at fastsætte regler i lighed med de regler, der gælder  

 for fastsættelsen af arbejdsløshedsdagpenge for  

 lønmodtagere, der gør tjeneste på skibe registreret i  

 DIS.
Lønnen vil blive reguleret efter fastsatte skalatrin og  

 omregningsfaktorer på grundlag af den månedlige indtjening og den  

 tilsikrede skattefrihed.
 Der er allerede i dag i lov om  

 arbejdsløshedsforsikring m.v., lov om dagpenge ved sygdom eller  

 fødsel og arbejdsskadesikringsloven hjemmel til at regulere en DIS  

 indkomst.
 Der henvises i øvrigt til de almindelige  

 bemærkninger.
Til § 3 Til nr. 1   4 Forslaget om indfasningen af bagudbetalingen af  

 kontanthjælpen reguleres i ikrafttrædelsesbestemmelsen i lov nr.  

 438 af 10. juni 2002 om ændring af lov om aktiv socialpolitik,  

 integrationsloven, lov om fleksydelse og lov om retssikkerhed og  

 administration på det sociale område m.fl.
Der henvises til de  

 almindelige bemærkninger i afsnit 3.
Til § 4 Til nr. 1 Det foreslås, at personer, der modtager  

 introduktionsydelse, får ret til fravær ved graviditet, barsel og  

 adoption efter bestemmelserne i § 12, stk. 1 og 2, § 13,  

 stk. 1, 2 og 7, § 14, stk. 1, 2, 3 og 8, og § 15,  

 stk. 1 og 2, i lov om dagpenge ved sygdom eller fødsel.
 Dette betyder, at der gives ret til introduktionsydelse  

 ved barsel i de samme perioder, som gælder for lønmodtagere ved  

 barsel.
 Retten til fravær medfører, at de  

 pågældende ikke har pligt til at tage imod et tilbud om  

 beskæftigelse, rimeligt tilbud om aktivering eller andet, der kan  

 forbedre mulighederne for at få et arbejde, i følgende  

 perioder:
 For moderen gælder, at der er ret til fravær i  

 mindst 4 uger før fødslen, 14 uger efter fødslen og 32  

 uger umiddelbart herefter, i det omfang denne ret ikke er udnyttet af  

 faderen.
For faderen gælder, at der er ret til 2  

 sammenhængende uger efter fødslen.
Herefter er der ret til 32  

 uger, i det omfang denne ret ikke er udnyttes af moderen.
 Hvis barnet er dødfødt, dør eller  

 bliver bortadopteret inden 32 uger efter fødslen, har moderen ret til  

 introduktionsydelse i14 uger efter barnets død eller bortadoption.  

 Perioden kan forlænges i op til 46 uger efter fødslen.
 Faderen har ret til introduktionsydelse i to  

 sammenhængende uger efter fødsel af et dødfødt  

 barn.
Det foreslås endvidere, at der ikke gives modtagere  

 af introduktionsydelse samme ret som lønmodtagere til at udskyde  

 retten til fravær og til at forlænge perioden med ret til  

 fravær ved at gå ned i ydelse, da en sådan ret  

 forudsætter, at den pågældende er i beskæftigelse,  

 eller at det er muligt at gå ned i ydelse.
Der henvises i øvrigt  

 til bemærkningerne til § 2, nr. 1, om  

 kontanthjælpsmodtageres og starthjælpsmodtageres ret til  

 fravær ved graviditet, barsel og adoption.
Til § 5 Til stk. 1 Det foreslås, at loven træder i kraft den 1.  

 januar 2003.
Til stk. 2 Det foreslås, at § 1, nr. 1, finder anvendelse  

 i forhold til personer, der den 1. januar 2003 eller senere, opfylder  

 beskæftigelseskravet i lovens § 4, stk. 1, nr. 2, om at  

 være dagpengeberettiget medlem af en arbejdsløshedskasse.
Til stk. 3 Forældre til børn, der er født  

 før 1. januar 2003, og forældre til adoptivbørn, der er  

 modtaget her i landet inden 1. januar 2003, er omfattet af de hidtil  

 gældende regler.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om dagpenge ved sygdom eller fødsel, jf.  

 lovbekendtgørelse nr. 761 af 11. september 2002, foretages  

 følgende ændring:
 1. I § 17, stk. 1, indsættes som 2.  

 pkt.:
 § 17. Dagpenge efter dette kapitel udbetales til  

 lønmodtagere, som ved påbegyndelse af fraværet opfylder de  

 beskæftigelseskrav, der er nævnt i § 4.
»Dog kan der udbetales dagpenge efter dette kapitel fra  

 det tidspunkt, hvor en person efter fraværets begyndelse opfylder det  

 beskæftigelseskrav, der er nævnt i § 4, stk. 1, nr.  

 2.« Stk. 2. - - - § 2 I lov om aktiv socialpolitik, jf. lovbekendtgørelse nr. 614 af 26.  

 juni 2001, som senest ændret ved lov nr. 438 af 10. juni 2002,  

 foretages følgende ændringer:
§ 13. - - - 1. § 13, stk. 3, nr. 4, affattes  

 således:
Stk. 3. Modtager ansøgeren eller ægtefællen  

 hjælp alene på grund af ledighed, har de dog ikke pligt til at  

 udnytte deres arbejdsmuligheder ved at tage imod tilbud om arbejde efter  

 stk. 1 eller tilbud efter stk. 2, hvis 1)	tilbudet ikke kan anses for et rimeligt tilbud på grund af  

 forhold, der vedrører tilbudets indhold, 2)	den pågældende ikke kan arbejde på grund af sygdom  

 eller der er risiko for, at helbredet forringes, hvis det hidtidige arbejde  

 fortsættes, 3)	afstanden mellem bopæl og arbejdssted medfører en  

 urimelig belastning af den pågældende på grund af  

 transportvanskeligheder eller den tid, der går til transport, 4)	den pågældende har ret til fravær ved graviditet,  

 barsel og adoption efter reglerne i lov om ligebehandling af mænd og  

 kvinder med hensyn til beskæftigelse og barselorlov m.v., »4)	den pågældende har ret til fravær ved graviditet,  

 barsel og adoption i det omfang, der efter bestemmelserne i § 12,  

 stk. 1 og 2, § 13, stk. 1, 2 og 7, § 14, stk. 1, 2,  

 3 og 8, og § 15, stk. 1 og 2, i lov om dagpenge ved sygdom eller  

 fødsel, er ret til dagpenge ved graviditet, barsel og  

 adoption,«.
5)	den pågældende er nødt til at passe sine  

 børn og der ikke kan anvises anden pasningsmulighed, 6)	den pågældende modtager støtte efter lov om  

 social service til pasning af handicappet barn eller døende  

 nærstående og efter lov om dagpenge ved sygdom eller  

 fødsel til pasning af alvorligt sygt barn, 7)	den pågældende aftjener værnepligt, 8)	arbejdet er omfattet af en overenskomstmæssig konflikt  

 eller 9)	arbejdet omfatter udvikling og fremstilling af krigsmateriel.
§ 93. Kommunen kan træffe beslutning om tilbagebetaling,  

 når der ydes hjælp, 2. I § 93, stk. 1, indsættes efter nr. 1 som  

 nyt nummer:
1)	fordi modtageren har udvist uforsvarlig økonomi, 2)	fordi modtageren ubegrundet har opsagt et arbejde, eller ubegrundet  

 er ophørt med aktivering eller anden beskæftigelsesfremmende  

 foranstaltning, »2)	 fordi modtageren ikke har givet nødvendige oplysninger til  

 andre offentlige myndigheder, private m.fl., der har betydning for modtagelse  

 af anden offentlig forsørgelsesydelse eller tilbud om aktivering  

 m.v.,« 3)	fordi modtageren på grund af sine egne forhold har været  

 årsag til, at den pågældende blev opsagt fra et  

 arbejde, Nr. 2   6 bliver herefter nr. 3   7.
4)	fordi modtageren har nægtet at tage imod et rimeligt tilbud om  

 arbejde, aktivering eller andre beskæftigelsesfremmende  

 foranstaltninger, 5)	fordi modtageren eller ægtefællen er indblandet i en  

 kollektiv arbejdsstrid, eller 6)	når der på det tidspunkt, da der søges  

 hjælp på grund af økonomisk trang, foreligger forhold, der  

 viser, at den pågældende i løbet af kortere tid vil  

 være i stand til at tilbagebetale hjælpen.
Stk. 2. - - - § 108 a.
Opholdskommunen har adgang til refusion fra en  

 tidligere opholdskommune efter § 9 a i lov om retssikkerhed og  

 administration på det sociale område.
 3. Overskriften efter § 108 a affattes således:
Regulering »Regulering m.v.« 4. Efter § 109 indsættes:
»§ 109 a.
Beskæftigelsesministeren fastsætter  

 regler for, hvorledes indkomster, som er omfattet af ligningslovens § 33  

 C, skal indgå i den aktuelle indtægt.« § 3 I lov nr. 438 af 10. juni 2002 om ændring af lov om aktiv  

 socialpolitik, integrationsloven, lov om fleksydelse og lov om retssikkerhed  

 og administration på det sociale område m.fl. love (Bagudbetaling  

 af kontanthjælp m.v., ændring af reglerne om ledighedsydelse,  

 indførelse af bemyndigelse vedrørende personer fra  

 Færøerne og Grønland på døgninstitutioner  

 m.v., ændring af reglerne om fleksydelse og om lægers honorering  

 i koordinationsudvalg) foretages følgende ændringer:
§ 7. - - - 1. I § 7, stk. 2, indsættes efter »2003«: »,  

 jf. dog stk. 5 og 6«.
 Stk. 2. § 1, nr. 1-11, 21-23 og 27, samt §§ 2, 5 og  

 6 træder i kraft den 1. januar 2003.
Stk. 3. - - - 2. § 7, stk. 5 og 6, affattes  

 således:
 Stk. 5. Personer, der modtager kontanthjælp eller  

 introduktionsydelse den 1. januar 2003, overgår til bagudbetalt  

 kontanthjælp eller introduktionsydelse med virkning fra denne dato,  

 således at december måned 2002 regnes for venteperiode i forhold  

 til den kontanthjælp eller introduktionsydelse, der udbetales til  

 dækning af leveomkostningerne for januar 2003.
 »Stk. 5. § 1, nr. 1-11, 21-23 og 27, samt § 2  

 gælder ikke for personer, der modtager introduktionsydelse,  

 starthjælp eller kontanthjælp ved lovens ikrafttræden.  

 Disse bevarer retten til hjælp efter de hidtil gældende regler,  

 indtil udbetalingen har været afbrudt i mindst 1 måned.  

 Ønsker disse personer efterfølgende at modtage hjælp som  

 følge af ændring i deres forhold, vil de være omfattet af  

 de ændrede regler.
 Stk. 6. Personer, der modtager kontanthjælp eller  

 introduktionsydelse den 1. januar 2003, skal tilbagebetale hjælpen for  

 den måned, der ligger op til første udbetaling, hvis de inden  

 den 1. januar 2004 overgår til bagudbetalt løn eller  

 forsørgelsesydelse.
Stk. 6. Kommunen kan træffe beslutning om, at en person,  

 der har ansøgt om eller får forudbetalt hjælp,  

 overgår fra forudbetalt hjælp til bagudbetalt hjælp, hvis  

 den pågældendes ægtefælle modtager bagudbetalt  

 hjælp.
Tilsvarende gælder samlevende, hvis beregningen af  

 kontanthjælp er afhængig af ægtefællens eller  

 samleverens forhold.« § 4 I integrationsloven, jf. lovbekendtgørelse nr. 792 af 18. september  

 2002, foretages følgende ændring:
§ 25. - - - 1. § 25, stk. 3, nr. 4, affattes  

 således:
Stk. 3. Der kan dog ikke stilles krav om, at udlændingen  

 eller ægtefællen tager imod arbejde eller søger arbejde  

 efter stk. 2, hvis 1)	tilbudet ikke kan anses for et rimeligt tilbud på grund af  

 forhold, der vedrører tilbudets indhold, 2)	den pågældende ikke kan arbejde på grund af  

 sygdom, eller der er risiko for, at helbredet forringes, hvis det hidtidige  

 arbejde fortsættes, 3)	afstanden mellem bopæl og arbejdssted medfører en  

 urimelig belastning af den pågældende på grund af  

 transportvanskeligheder eller den tid, der går til transport, 4)	den pågældende har ret til fravær ved graviditet,  

 barsel og adoption efter reglerne i lov om ligebehandling af mænd og  

 kvinder med hensyn til beskæftigelse og barselorlov m.v., »4)	den pågældende har ret til fravær ved graviditet,  

 barsel og adoption i det omfang, der efter bestemmelserne i § 12,  

 stk. 1 og 2, § 13, stk. 1, 2 og 7, § 14, stk. 1, 2,  

 3 og 8, og § 15, stk. 1 og 2, i lov om dagpenge ved sygdom eller  

 fødsel, er ret til dagpenge ved graviditet, barsel og  

 adoption,«.
5)	den pågældende er nødt til at passe sine  

 børn og der ikke kan anvises anden pasningsmulighed, 6)	den pågældende modtager støtte efter lov om  

 social service til pasning af handicappet barn eller døende  

 nærtstående eller efter lov om dagpenge ved sygdom eller  

 fødsel til pasning af alvorligt sygt barn, 7)	arbejdet er omfattet af en overenskomstmæssig konflikt  

 eller 8)	arbejdet omfatter udvikling og fremstilling af krigsmateriel.
§ 5 Stk. 1. Loven træder i kraft den 1. januar 2003, jf.  

 dog stk. 2 og 3.
 Stk. 2. § 1, nr. 1, finder anvendelse i forhold til  

 personer, der den 1. januar 2003 eller senere opfylder det  

 beskæftigelseskrav, der er nævnt i lovens § 4, stk. 1,  

 nr. 2.
 Stk. 3. De hidtil gældende regler i lov om aktiv  

 socialpolitik og integrationsloven gælder fortsat for forældre  

 til børn, jf. § 2, nr. 1, og § 4, nr. 1, der er født  

 inden lovens ikrafttræden, og for forældre til  

 adoptivbørn, jf. § 2, nr. 1, og § 4, nr. 1, der er modtaget  

 her i landet inden lovens ikrafttræden.
