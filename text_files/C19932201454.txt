(De højere og videregående  

 uddannelsesinstitutioner, erhvervsskolerne, Statens  

 Erhvervspædagogiske Læreruddannelse, Statens Pædagogiske  

 Forsøgscenter og Sorø Akademis Skole) Delegationen Undervisningsministeriet delegerer herved afgørelseskompetencen i sager om  

 tilbagebetaling af for meget udbetalt løn (condictio indebiti) og  

 efterbetaling af for lidt udbetalt løn til institutionerne.
 Delegationen har virkning fra den 1. juli 1993 .
Delegationen omfatter alene sager, hvor der ikke er rimelig tvivl om  

 afgørelsens udfald.
Sager, i hvilke der kan rejses tvivl om afgørelsens  

 udfald, skal derimod fortsat forelægges for Undervisningsministeriet.  

 Forelæggelsen skal ske for vedkommende sektorafdeling.
 Sager vedrørende den øverste ledelses lønforhold ved institutioner uden  

 bestyrelse afgøres af vedkommende sektorafdeling efter indstilling fra  

 institutionen, mens sådanne sager ved institutioner med bestyrelse afgøres af  

 bestyrelsen.
Retsgrundlaget Der er i lovgivningen ikke fastsat udtrykkelige regler for, hvornår der er  

 grundlag for tilbagebetaling eller efterbetaling af løn.
Afgørelser herom  

 beror på et skøn og træffes på grundlag af domstolspraksis,  

 Finansministeriets praksis og ombudsmandens tilkendegivelser.
 Institutionerne skal i deres afgørelser følge de retningslinier og  

 redegørelser for gældende ret, som er gengivet i Finansministeriets  

 Personaleadministrativ Vejledning (PAV) kapitel 45.
Orientering af revision Institutionerne skal sende kopi til Rigsrevisionen af de trufne afgørelser  

 i condictio indebiti-sager, hvor tilbagesøgningsbeløbet er over 10.000 kr.
 De selvejende institutioner skal orientere egen revisor om trufne  

 afgørelser om tilbagebetaling af for meget udbetalt løn og efterbetaling af  

 for lidt udbetalt løn.
Krav om tilbagebetaling af for meget udbetalt løn (condictio indebiti) Der gælder normalt en 5 årig forældelsesfrist for at søge tilbagebetaling  

 af for meget udbetalt løn.
 Fra gengivelsen af gældende ret i kapitel 45 i PAV skal vi fremhæve, at  

 der kun kan kræves tilbagebetaling i de tilfælde, hvor medarbejderen vidste  

 eller alene på grund af grov uagtsomhed var uvidende om, at der blev udbetalt  

 for meget i løn.
 Som et led i institutionens begrundelse for det rejste tilbagesøgningskrav  

 vil det normalt være nødvendigt at give medarbejderen en opstilling over det  

 for meget udbetalte beløb og den samlede beregning af kravet.
Tilbagebetalingskrav kan fortabes på grund af passivitet fra  

 institutionens side, inden den 5 årige forældelsesfrist afskærer muligheden  

 for at rejse kravet.
Hvornår sådan passivitet opstår, kan ikke siges  

 generelt, men vil i sidste instans bero på en domstolsafgørelse.
Institutionerne må derfor være meget opmærksomme på tidsfaktoren i disse  

 sager.
Tilbagebetalingskrav skal rejses hurtigst muligt over for  

 medarbejderen, efter at institutionen er blevet klar over den fejlagtige  

 lønudbetaling.
Rettelse af lønudbetalingen for fremtiden Rettelse af en fejlagtig lønudbetaling for fremtiden kan ske uden  

 varsel, men medarbejderen skal orienteres om ændringen og begrundelsen  

 herfor.
En sådan rettelse skal ske hurtigst muligt efter konstatering af  

 fejlen.
Efterbetaling af fejlagtigt for lidt udbetalt løn Også her gælder der en 5 årig forældelsesfrist.
 Medmindre kravet om efterbetaling er forældet, vil der normalt altid  

 skulle ske efterbetaling af fejlagtigt for lidt udbetalt løn til en  

 medarbejder.
