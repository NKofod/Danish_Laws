 Under 15. september 1956 er der i Stockholm af repræsentanter for den  

 danske, den finske, den norske og den svenske regering blevet underskrevet og  

 udvekslet følgende tillægsprotokol til de mellem Danmark og Finland, Danmark  

 og Norge, Danmark og Sverige, Finland og Sverige, samt Norge og Sverige  

 indgåede overenskomster angående gensidig anerkendelse af førerbeviser og  

 indregistreringsattester for motorkøretøjer m.m.:
Tillægsprotokol til bilaterale overenskomster mellem Danmark og Finland, Danmark og Norge,  

 Danmark og Sverige, Finland og Norge, Finland og Sverige samt Norge og  

 Sverige angående gensidig anerkendelse af førerbeviser og  

 indregistreringsattester for motorkøretøjer m.m.
 I forbindelse med de i dag indgåede bilaterale overenskomster mellem  

 Danmark og Finland, Danmark og Norge, Danmark og Sverige, Finland og Norge,  

 Finland og Sverige samt Norge og Sverige angående gensidig anerkendelse af  

 førerbeviser og indregistreringsattester for motorkøretøjer m.m.
 er de danske, finske, norske og svenske regeringer blevet enige om  

 følgende:
 Myndighederne i Danmark, Finland, Norge og Sverige eller af disse  

 myndigheder dertil bemyndigede sammenslutninger må ikke udstede  

 internationalt førerbevis med gyldighed i disse stater på grundlag af et i  

 nogen af dem udstedt nationalt førerbevis.
 Denne overenskomst skal træde i kraft den 1. november 1956. Hver regering  

 kan opsige denne overenskomst ved meddelelse derom seks måneder i forvejen  

 til den svenske regering, som skal underrette de andre kontraherende  

 regeringer om opsigelsen.
 Såfremt en regering opsiger en eller flere af de ovennævnte bilaterale  

 overenskomster, forpligter denne regering sig til samtidig at opsige denne  

 tillægsprotokol i forhold til den stat, overfor hvilken den bilaterale  

 overenskomst er opsagt.
 Til bekræftelse heraf har undertegnede befuldmægtigede underskrevet denne  

 overenskomst.
Udfærdiget i Stockholm den 15. september 1956 på det danske, finske,  

 norske og svenske sprog i eet eksemplar, som skal deponeres i det svenske  

 udenrigsministeriums arkiv.
Alle 4 tekster anses for autentiske.
Behørigt  

 bekræftede afskrifter skal af den svenske regering tilsendes de øvrige  

 deltagende regeringer.
