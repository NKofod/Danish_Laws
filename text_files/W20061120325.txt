Landsskatteretskendelse vedr.
Tinglysningsafgift  gaveafgift  

  overdragelse af landbrugsejendom Klagen vedrører  

 fradrag for tinglysningsafgift i medfør af  

 boafgiftslovens § 29, stk. 2, ved opgørelse af gaveafgift i forbindelse med  

 overdragelse af landbrugsejendom.
Landsskatterettens afgørelse Gaveafgift Fradrag for  

 tinglysningsafgift på 27.222 kr. er ikke godkendt i medfør af boafgiftslovens  

 §  

 29, stk. 2.
 Landsskatteretten godkender  

 fradrag for den afholdte tinglysningsafgift med 27.222 kr. i medfør af  

 boafgiftslovens § 29, stk. 2.
Sagens oplysninger Ved betinget skøde af 11.  

 marts 2004 har gavemodtageren overtaget landbrugsejendom beliggende i X, samt  

 en bygningsløs ejendom i Y fra sin far for en kontant købesum af 4.161.000  

 kr.  

 til overtagelse den 1. april 2004. Registreringsafgiften udgjorde 28.000 kr.  

 og  

 tinglysningsafgiften 1.400 kr.
 Ifølge skødets § 10 skulle  

 købesummen berigtiges på følgende måde:
Overtagelse af kontantlån  

 DLR 64.993,22 kr.
Overtagelse af kontantlån  

 DLR 23.618,18 kr.
Kontant berigtigelse af  

 køber 4.019.551,46 kr.
I alt 4.108.163,86 kr.
Den 25. august 2004 indsendte  

 landboforeningen C gaveanmeldelse, som var underskrevet af gavemodtageren og  

 hans far den 11. marts 2004, til ToldSkat.
Gavemodtageren overtog to  

 realkreditlån,  

 som blev kontantomregnet til henholdsvis 106.179 kr. og 35.270 kr.
Den  

 kontante  

 udbetaling udgjorde 3.605.051 kr., hvorefter gavebeløbet udgjorde 414.500 kr.
 Afgiftsgrundlaget er opgjort  

 på følgende måde i gaveanmeldelsen:
Gavebeløb 414.500 kr.
Afgiftsfrit bundbeløb -51.500 kr.
Passivpost -181.523  

 kr.
Afgiftsgrundlag 181.477 kr.
Gaveafgift heraf, 15 % 27.222 kr.
Tinglysningsafgift -28.000  

 kr.
 -778 kr.
Gaveafgift til betaling 0 kr.
Den 1. oktober 2004 blev  

 ejendommen i X vurderet som et bebygget landbrug med 1 lejlighed til  

 5.000.000  

 kr., hvoraf 1.433.500 kr. blev henført til grundværdien og 541.900 kr. til  

 ejerboligværdien.
Ejendommen har et jordtilliggende på 430.324 m².
ToldSkats afgørelse Fradrag for  

 tinglysningsafgift på 27.222 kr. er ikke godkendt i medfør af boafgiftslovens  

 §  

 29, stk. 2.
Tinglysningsafgiften kan ikke  

 fratrækkes ved gaveafgiftsberegningen, da det ikke fremgår af skødet, at en  

 del  

 af købesummen skulle berigtiges ved gave.
Boafgiftslovens § 29, stk. 2, skal  

 fortolkes indskrænkende, således at det er en betingelse for fradrag, at  

 gaven  

 fremgår af det overdragelsesdokument, der har udløst tinglysningsafgiften.  

 Det  

 anses ikke for dokumenteret, at gavetilsagnet blev meddelt før  

 ejendomsoverdragelsen.
I så fald ville det være naturligt, om gaven fremgik  

 af  

 skødet.
Klagerens påstand og argumenter Klagerens repræsentant har  

 nedlagt påstand om, at der ved gaveafgiftsberegningen skal godkendes fradrag  

 for betalt tinglysningsafgift med 27.222 kr. i medfør af boafgiftslovens §  

 29,  

 stk. 2.
I maj 2003 udarbejdede C et  

 oplæg vedrørende en ejendomshandel mellem gavemodtagers far og  

 gavemodtageren.  

 Senere blev der udarbejdet nye oplæg vedrørende den påtænkte handel, herunder  

 et oplæg der omfattede et yderligere jordstykke.
Der er fremlagt kopi af  

 økonomikonsulent ved C Ds skrivelse af 22. november 2004, der beskriver  

 forløbet af ejendomshandlen, samt kopi af Ds skrivelse af 17. november  

 2003  

 til familien A/B.
Ifølge boafgiftslovens § 29,  

 stk. 2, kan der i gaveafgiften fratrækkes tinglysningsafgift, som  

 gavemodtager  

 eller gavegiver har betalt af gaveandelen i forbindelse med en  

 ejendomsoverdragelse.  

 Ved overdragelse af ejendomme, der anvendes helt eller delvis i gavegivers  

 eller den samlevende ægtefælles erhvervsvirksomhed, og som efter  

 overdragelsen  

 anvendes helt eller delvis i modtagerens eller den samlevende ægtefælles  

 erhvervsvirksomhed, kan tingslysningsafgiften dog fratrækkes fuldt ud i  

 gaveafgiften.
Dette gælder dog ikke for den faste del af  

 tinglysningsafgiften.
Lovforslaget om afgift af  

 dødsboer og gaver blev fremsat den 4. maj 1995 (L 254). I bemærkningerne til  

 §  

 29, stk. 3 anføres bl.a.: "I stk. 3 foreslås det, at stempelafgift, som  

 gavegiver eller gavemodtager har betalt i forbindelse med overdragelse af en  

 gave, på tilsvarende måde som efter arve- og gaveafgiftsloven skal kunne  

 fratrækkes i gaveafgiften." I den vedtagne lov nr. 426 af  

 14. juni 1996 er § 29, stk. 3 blevet til § 29, stk. 2. Det fremgår af  

 forarbejderne  

 til bestemmelsen, herunder til den tidligere gældende bestemmelse i arve- og  

 gaveafgiftslovens § 21, stk. 6, at den oprindelig er indsat af  

 billighedshensyn,  

 således at der er adgang til godtgørelse af visse overdragelsesafgifter, idet  

 der ellers ville kunne komme til at foreligge en ikke tilsigtet  

 dobbeltbeskatning.
Det gøres herefter gældende,  

 at boafgiftslovens § 29, stk. 2, 2. pkt., finder anvendelse i det  

 foreliggende  

 tilfælde.
Der kan således i den beregnede gaveafgift på 27.222 kr. fratrækkes  

 den del af tinglysningsafgiften, der ikke vedrører den faste del af  

 tinglysningsafgiften, eller 28.000 kr., hvorefter gaveafgiften bliver 0 kr.  

 Der  

 gøres i den forbindelse opmærksom på, at de omhandlede ejendomme anvendes  

 erhvervsmæssigt af såvel gavemodtagers far som gavemodtager.
 På tidspunktet for indgåelse  

 af handlen vedrørende landbrugsejendommen I X og den bygningsløse ejendom var  

 givet tilsagn om, at der i forbindelse med handlen skulle gives en gave.  

 Gavens  

 endelige størrelse var på dette tidspunkt endnu ikke endeligt fastlagt, idet  

 størrelsen afhang af størrelsen på realkreditlån, der endnu ikke var  

 hjemtaget.
 Told- og Skatteregionens  

 opfattelse, hvorefter det skulle være en betingelse for fradrag for  

 tinglysningsafgiften,  

 at gaven fremgår af overdragelsesdokumentet, kan således ikke tiltrædes, idet  

 en sådan betingelse hverken kan udledes af ordlyden af boafgiftslovens § 29,  

 stk. 2, eller af praksis dannet siden bestemmelsens tilblivelse i lov nr. 136  

 af 27. maj 1908.
Det afgørende må være, om der  

 er en direkte sammenhæng mellem ejendomshandel og gavetilsagn.
Det fremgår  

 klart af sagsakterne, at der på tidspunktet for underskrivelsen af det  

 betingede skøde den 11. marts 2004 var givet et endeligt tilsagn fra  

 gavemodtagers far til gavemodtager, om at der i forbindelse med handlen var  

 ydet en gave, hvis endelige størrelse dog afhang af størrelsen på  

 realkreditlånene.  

 I skrivelse af 17. november 2003 fra økonomikonsulent Ds omtales det  

 således,  

 at der skulle ydes en gave i forbindelse med ejendomshandlen.
Landsskatterettens bemærkninger og begrundelse I medfør af boafgiftslovens §  

 29, stk. 2, kan tinglysningsafgift, som gavemodtager eller gavegiver har  

 betalt  

 af gaveandelen i forbindelse med ejendomsoverdragelse, fratrækkes i  

 gaveafgiften.  

 Ved overdragelse af ejendomme, der anvendes helt eller delvis i gavegivers  

 eller den samlevende ægtefælles erhvervsvirksomhed, og som efter  

 overdragelsen  

 anvendes helt eller delvis i modtagerens eller den samlevende ægtefælles  

 erhvervsvirksomhed, kan tinglysningsafgiften dog fratrækkes fuldt ud i  

 gaveafgiften. 1. og 2. pkt. finder ikke anvendelse for den faste del af  

 tinglysningsafgiften.
 Efter en konkret vurdering  

 finder retten det tilstrækkeligt godtgjort, at parterne senest på tidspunktet  

 for aftaleindgåelsen vedrørende ejendomsoverdragelsen havde indgået aftale  

 om,  

 at en del af anskaffelsessummen skulle erlægges ved en gaveydelse, uanset at  

 dette ikke fremgår af det betingede skøde af 11. marts 2004. Det er herved  

 tillagt vægt, at gavemodtager og gavegiver underskrev en gaveanmeldelse til  

 ToldSkat den 11. marts 2004, samt at parterne inden overdragelsen havde  

 modtaget  

 rådgivning fra den lokale landboforening, der havde udarbejdet flere oplæg  

 til  

 en overdragelse, herunder finansieringsforslag, avanceberegninger og  

 investeringsplaner, hvoraf det fremgår, at det var en forudsætning for  

 overdragelsen, at en del af anskaffelsessummen kunne finansieres ved gave.
 Landsskatteretten  

 godkender herefter fradrag for den afholdte tinglysningsafgift med 27.222 kr.  

 i  

 medfør af boafgiftslovens § 29, stk. 2.
