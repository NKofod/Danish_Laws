Skriftlig fremsættelse (23. februar 2000) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til lov om ændringer af forskellige love  

 om selvejende uddannelsesinstitutioner. (Selvejekrav, habilitet m.v.).
(Lovforslag nr.
L 204).
Lovforslaget indeholder præciseringer og stramninger  

 af kravene til selvejende uddannelsesinstitutioner, der modtager store  

 statslige tilskud.
Formålet er at sikre, at institutionerne alene  

 varetage egne interesser, og at de store offentlige tilskud udelukkende  

 går til de formål, hvortil de er givet.
Der er tidligere  

 indført lignende lovbestemmelser på de frie skolers  

 område.
Lovforslaget fremsættes på baggrund af  

 Folketingets Uddannelsesudvalgs beretning af 20. maj 1999 over L145. Der er i  

 sommeren og efteråret 1999 gennemført en dialog med  

 oplysningsforbund, skoleorganisationer m.fl. om lovforslaget.
Der er desuden  

 foretaget yderligere undersøgelser af bestyrelseshabilitetsforholdene  

 på daghøjskoleområdet.
 Lovforslaget omfatter selvejeloven for de  

 videregående uddannelser, herunder ændringer i de fire  

 seminarieuddannelseslove, erhvervsskoleloven, daghøjskoleloven og  

 produktionsskoleloven samt ændringer, herunder lempelser, i lovene om  

 frie grundskoler, frie kostskoler, private gymnasier og hf-kurser.
 Lovforslaget indeholder følgende hovedbestemmelser:  

 Krav til institutionen om uafhængighed og krav om, at institutionens  

 midler kun må gå til institutionens uddannelsesformål,  

 bestemmelser om bestyrelsens habilitet, især i forhold til udlejer af  

 institutionens ejendomme, og forbud mod at sidde i bestyrelsen for  

 institutioner af samme slags, krav om rimelige vilkår i huslejeaftaler  

 samt krav til revisors habilitet i forhold til udlejer af institutionens  

 faste ejendomme.
For daghøjskoler indeholder lovforslaget yderligere  

 stramninger især med hensyn til bestyrelseshabilitetskravene, der  

 forbyder samtidigt medlemskab af skolens bestyrelse og ledelsen for en kreds  

 i henhold til lov om støtte til folkeoplysning, hvis der er  

 økonomiske forbindelser mellem skolen og kredsen.
Hertil kommer  

 forslag om, at skolelederen ikke samtidig må være leder af en  

 anden daghøjskole, undervisnings- eller kursusinstitution eller  

 være ansat i den kommune/amtskommune, der yder grundtilskud til skolen,  

 eller være leder af en folkeoplysningskreds, hvis der er  

 økonomiske forbindelser mellem skolen og kredsen.
Endelig  

 foreslås både for daghøjskoler og produktionsskoler  

 indført skønsmæssig vurdering med hensyn til retten til  

 statstilskud, hvis der ikke er tilstrækkelig sikkerhed for, at skolen  

 er uafhængig.
Tilsvarende bestemmelser er indført på de  

 frie skolers område.
 Herudover indeholder forslaget i selvejeloven for  

 videregående uddannelser en ny hjemmel for ydelse af tilskud til  

 "skæve uddannelser", der er forbundet med deltagerbetaling,  

 samt enkelte andre ændringer.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til det  

 høje Tings velvillige behandling.
