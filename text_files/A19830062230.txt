 VI MARGRETHE DEN ANDEN, af Guds Nåde Danmarks Dronning gør  

 vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 Statsantalten for livsforsikring udøver sin virksomhed under den danske  

 stats garanti.
 Stk. 2.  Statsanstalten har sin egen formue, der ikke må  

 sammenblandes med statsformuen.
 Stk. 3.  Statsanstalten afholder selv sine  

 driftsudgifter.
§ 2 Statsanstalten er bestemt for forsikring af personer, der har dansk  

 indfødsret eller er bosat i den danske stat.
 Stk. 2.  Statsanstalten kan dog forsikre udlændinge, der  

 er bosat i udlandet, hvis de pågældende har en nærmere tilknytning til  

 Danmark.
§ 3 Lov om forsikringsvirksomhed finder anvendelse på statsanstalten for  

 livsforsikring med de fravigelser, der følger af nærværende lov.  

 Industriministeren kan tillige fastsætte fravigelser fra lov om  

 forsikringsvirksomhed, der er nødvendige på grund af statsanstaltens særlige  

 status.
Stk. 2.  Finansministeren fastsætter vedtægter for  

 statsanstalten for livsforsikring.
Vedtægterne stadfæstes i henhold til lov  

 om forsikringsvirksomhed.
§ 4 Statsanstaltens ledelse varetages af en bestyrelse og en direktion efter  

 de regler, der fastsættes i vedtægterne.
 Stk. 2.  Bestyrelsen består af indtil 9 medlemmer.
Stk. 3.  Finansministeren udnævner tre medlemmer, af  

 hvilke et skal opfylde de almindelige betingelser for at kunne udnævnes til  

 landsdommer.
Et af disse medlemmer udnævnes til formand for bestyrelsen.
 Stk. 4.  Tre medlemmer og suppleanter for disse vælges  

 af statsanstaltens forsikringstagere efter regler, der fastsættes i  

 statsanstaltens vedtægter.
Stk. 5.  Statsanstaltens arbejdstagere har ret til at  

 vælge tre medlemmer af bestyrelsen og suppleanter for disse blandt  

 statsanstaltens arbejdstagere.
Valget gennemføres i henhold til  

 bestemmelserne herom i lov om forsikringsvirksomhed.
 Stk. 6.  Direktionen, der varetager statsanstaltens  

 daglige ledelse, udpeges af bestyrelsen.
§ 5 Finansministeren godkender statsanstaltens årsregnskab.
 Stk. 2.  Årsregnskabet revideres af to revisorer, der  

 udpeges af finansministeren.
§ 6 Statsanstalten kan indgå overenskomster og aftaler om løn- og  

 ansættelsesvilkår for medarbejdere, der ikke er statstjenestemænd.
§ 7 Loven træder i kraft den 1. januar 1984. §§ 3-5 træder dog først i kraft  

 på det tidspunkt, finansministeren fastsætter.
Ikrafttrædelsen af disse  

 bestemmelser kan først ske, når vedtægter er stadfæstet i henhold til § 3,  

 stk. 2, og regnskab er godkendt i henhold til § 8.
Stk. 2.  Lov nr. 217 af 24. maj 1978 om statsanstalten  

 for livsforsikring §§ 1, 2, 10, stk. 2, 2. pkt., og 19, stk. 2 og 3, ophæves  

 ved nærværende lovs ikrafttræden.
Finansministeren ophæver de øvrige  

 bestemmelser i loven fra 1978, når §§ 3-5 træder i kraft.
Indtil dette  

 tidspunkt kan finansministeren foretage fravigelser fra bestemmelserne i  

 loven fra 1978, hvis der herved sker en tilpasning til bestemmelserne i lov  

 om forsikringsvirksomhed.
 Stk. 3.  Industriministeren ophæver § 2, stk. 2, i lov  

 nr. 630 af 23. december 1980 om forsikringsvirksomhed, når §§ 3-5 i  

 nærværende lov træder i kraft.
§ 8 For regnskabsåret 1985 skal statsanstaltens regnskab opgøres efter  

 bestemmelserne i kapitel 14 i lov om forsikringsvirksomhed.
Finansministeren  

 kan dog fastsætte fravigelser, der følger af statsanstaltens særlige status.
 Stk. 2.  Regnskabet forelægges for forsikringstilsynet  

 til udtalelse, forinden revision foretages i henhold til § 10, stk. 2, 1.  

 pkt., i loven fra 1978 om statsanstalten for livsforsikring.
 Stk. 3.  Finansministeren godkender regnskabet.
 Stk. 4.  Rigsrevisor fortsætter som revisor for  

 statsanstalten, til revisionen af regnskabet for regnskabsåret 1985 er  

 afsluttet.
§ 9 Regler i tidligere love og bestemmelser om statsanstalten for  

 livsforsikring, der giver større rettigheder til de forsikrede end de  

 tilsvarende regler efter denne lov, gælder fortsat for forsikringer tegnet  

 før denne lovs ikrafttræden.
 Stk. 2.  Bestemmelserne i tidligere love om  

 statsanstalten for livsforsikring vedrørende tariffer, forsikringstal og  

 beregning af tilbagekøbsværdi skal fortsat gælde for de forsikringer, for  

 hvilke de hidtil har været gældende.
