Betænkning afgivet af Socialudvalget den 21. maj 2015 Betænkning over Forslag til lov om ændring af forskellige lovbestemmelser om klageadgang og kompetence m.v. på det familieretlige område (Ankestyrelsen som familieretlig klagemyndighed m.v.) [af ministeren for børn, ligestilling, integration og sociale forhold (Manu Sareen)]:
1 Ændringsforslag Ministeren for børn, ligestilling, integration og sociale forhold har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 15. april 2015 og var til 1. behandling den 24. april 2015. Lovforslaget blev efter 1. behandling henvist til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og ministeren for børn, ligestilling, integration og sociale forhold sendte den 22. januar 2015 dette udkast til udvalget, jf.
SOU alm. del  bilag 103. Den 15. april 2015 sendte ministeren for børn, ligestilling, integration og sociale forhold de indkomne høringssvar og et notat herom til udvalget.
Spørgsmål Udvalget har stillet 1 spørgsmål til ministeren for børn, ligestilling, integration og sociale forhold til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 3 Af ministeren for børn, ligestilling, integration og sociale forhold, tiltrådt af udvalget:
 1) I indledningen indsættes efter »27. december 2014«: », § 1 i lov nr. 270 af 25. marts 2015 og § 3 i lov nr. 530 af 29. april 2015«.
[Konsekvensændring] 2) Før nr. 1 indsættes som nyt nummer:
 »01. Efter § 21 indsættes før overskriften før § 22:
»§ 21 a.
Fastsat eller aftalt samvær bortfalder kun, når forældrene har aftalt det, eller når statsforvaltningen, Ankestyrelsen eller fogedretten har truffet afgørelse om bortfald af samvær efter § 21 eller § 29, stk. 4, eller efter § 536, stk. 4, i retsplejeloven.«« [Lovteknisk ændring] 3) I nr. 1 ændres »§ 29, stk. 3,« til: »§ 29, stk. 4,«.
[Konsekvensændring] Ny paragraf 4) Efter § 11 indsættes som ny paragraf:
»§ 01 I lov nr. 270 af 25. marts 2015 om ændring af forældreansvarsloven og retsplejeloven (Imødegåelse af samarbejdschikane m.v.) foretages følgende ændring:
1. § 1, nr. 1, ophæves.« [Lovteknisk ændring] Bemærkninger Til nr. 1 Forældreansvarsloven er blevet ændret ved § 1 i lov nr. 270 af 25. marts 2015 om ændring af forældreansvarsloven og retsplejeloven (Imødegåelse af samarbejdschikane m.v.) og ved § 3 i lov nr. 530 af 29. april 2015 om ændring af adoptionsloven, lov om social service, forældreansvarsloven og lov om retssikkerhed og administration på det sociale område (Lempelse af betingelserne for adoption uden samtykke m.v.). I indledningen til lovforslagets § 3 indsættes en henvisning til disse ændringslove.
Til nr. 2-4 Ved § 1, nr. 1, i lov nr. 270 af 25. marts 2015 om ændring af forældreansvarsloven og retsplejeloven (Imødegåelse af samarbejdschikane m.v.) er der indsat en ny § 21 a i forældreansvarsloven.
Denne bestemmelse, der træder i kraft den 1. oktober 2015, henviser til den kompetence, som ministeren for børn, ligestilling, integration og sociale forhold har til at træffe afgørelser om samvær efter § 29, stk. 3, i forældreansvarsloven.
Ministerens kompetence efter § 29, stk. 3, foreslås overført til Ankestyrelsen (lovforslagets § 3, nr. 1), og § 21 a foreslås ændret i overensstemmelse hermed.
Af lovtekniske grunde er det nødvendigt at foretage denne ændring ved at nyaffatte forældreansvarslovens § 21 a i lovforslaget og samtidig ophæve § 1, nr. 1, i lov nr. 270 af 25. marts 2015.
 Ved § 1, nr. 3, i lov nr. 270 af 25. marts 2015 indsættes der et nyt stk. 3 i forældreansvarslovens § 29, og den gældende § 29, stk. 3, bliver stk. 4. Denne ændring træder også i kraft den 1. oktober 2015.
 Den nye § 21 a i forældreansvarsloven henviser til den gældende § 29, stk. 3, og der er således ikke taget højde for, at § 29, stk. 3, bliver til stk. 4. Det er derfor nødvendigt ved nyaffattelsen af forældreansvarslovens § 21 a at ændre bestemmelsen sådan, at den henviser til § 29, stk. 4.
Ved lovforslagets § 3, nr. 1, foreslås den gældende § 29, stk. 3, i forældreansvarsloven ændret.
Da stk. 3 imidlertid bliver stk. 4, er det nødvendigt, at henvisningen til § 29, stk. 3, i lovforslagets § 3, nr. 1, ændres til § 29, stk. 4.
Orla Hav (S) fmd.
Pernille Rosenkrantz-Theil (S) Mette Reissmann (S) Jens Joel (S) Karen J.
Klint (S) Astrid Krag (S) Julie Skovsby (S) Marlene Borst Hansen (RV) Liv Holm Andersen (RV) Lotte Rod (RV) Trine Mach (SF) Özlem Sara Cekic (SF) Karina Lorentzen Dehnhardt (SF) Finn Sørensen (EL) Pernille Skipper (EL) Hans Andersen (V) Anne-Mette Winther Christiansen (V) nfmd.
Tina Nedergaard (V) Finn Thranum (V) Sophie Løhde (V) Fatma Øktem (V) Karen Ellemann (V) Karin Nødgaard (DF) Susanne Eilersen (DF) Karina Adsbøl (DF) Jens Henrik Thulesen Dahl (DF) Merete Riisager (LA) Thyra Frank (LA) Tom Behnke (KF) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
