I medfør af § 35, stk. 2, og § 40, stk. 1, i lov nr. 137 af 7. marts 1990 om udstykning og anden registrering i matriklen fastsættes:
 § 1.  En skelforretning kan rekvireres af enhver, der  

 mener at have interesse i at få konstateret den rette beliggenhed af en  

 ejendomsgrænse.
§ 2.  Skelforretningen indledes på stedet.
Til  

 forretningen skal landinspektøren med mindst 14 dages varsel indkalde ejerne  

 af de ejendomme, hvis skel forretningen angår.
Hvis skelforretningen ikke er  

 rekvireret af en af ejerne, skal også rekvirenten indkaldes.
Indkaldelsen  

 skal være skriftlig.
 Stk. 2.  Landinspektøren skal ved forretningens  

 begyndelse oplyse parterne om de gældende regler om skelforretninger,  

 herunder om opgørelse og eventuel fordeling af omkostningerne og om  

 muligheden for, at omkostningerne kan blive betalt af staten.
 Stk. 3.  Hvis landinspektøren udsætter en  

 skelforretning, der allerede er påbegyndt, og parterne ikke under  

 forretningen har fået meddelelse om tidspunktet for dens genoptagelse, skal  

 tidspunktet meddeles skriftligt med mindst 14 dages varsel.
 § 3 .  Når landinspektøren finder skelspørgsmålet  

 tilstrækkeligt belyst, skal landinspektøren søge at opnå enighed mellem  

 ejerne om skellets beliggenhed.
 § 4.  Landinspektørens afsætning af skellet er  

 bindende for ejerne, når de skriftligt har godkendt afsætningen.
§ 5.  Hvis ejerne ikke godkender landinspektørens  

 afsætning af skellet, skal landinspektøren udarbejde en erklæring om  

 skelforretningen.
Erklæringen skal i det mindste indeholde følgende  

 oplysninger:
Stk. 2.  Landinspektøren skal snarest tilsende ejerne  

 erklæringen og kortet.
Landinspektøren skal samtidig underrette ejerne  

 skriftligt om, at afsætningen af skellet er bindende for dem, hvis ingen af  

 dem inden 8 uger efter datoen for modtagelsen af erklæringen har anlagt  

 retssag med påstand om, at vedkommende naboejer skal anerkende, at skellet  

 ligger anderledes.
Landinspektøren skal endvidere sende en genpart af  

 erklæringen med tilhørende kort til en rekvirent, der ikke er ejer af en af  

 ejendommene.
 Stk. 3.  Landinspektøren skal samtidig tilsende  

 rekvirenten en opgørelse over sagens omkostninger, jf. § 10, stk. 2.  

 Opgørelsen skal indeholde oplysning om reglerne i § 10, stk. 3. En genpart af  

 opgørelsen skal sendes til sagens øvrige parter.
 § 6.  Såfremt der ved endelig dom eller indenretligt  

 forlig sker ændring af landinspektørens fastlæggelse af skellet, skal  

 landinspektøren snarest ændre afsætningen af skellet i overensstemmelse med  

 dommen eller forliget.
 Stk. 2.  Landinspektøren skal med mindst 14 dages varsel  

 skriftligt indkalde ejerne til at overvære afsætningen af det ændrede skel.
Stk. 3.  Landinspektøren skal foretage den nødvendige  

 afmærkning og indmåling af det ændrede skel.
Endvidere skal landinspektøren  

 give erklæringen om skelforretningen, jf. § 5, stk. 1, påtegning om de  

 ændringer, der følger af dommen eller forliget, og indtegne ændringerne på  

 kortet.
Landinspektøren skal sende kopi af de rettede dokumenter til ejerne  

 og til en rekvirent, der ikke er ejer af en af ejendommene.
§ 7.  Hvis en retssag, der er anlagt efter udløbet af  

 fristen nævnt i § 5, stk. 2, fører til, at landinspektørens fastlæggelse af  

 skellet ændres, påhviler det den, der har anlagt sagen, at rekvirere en  

 landinspektør til at udføre de i § 6 nævnte arbejder.
Retten sender udskrift  

 af dommen eller et eventuelt indenretligt forlig til Kort- og  

 Matrikelstyrelsen.
 § 8.  Afmærkning og indmåling af det fastlagte skel  

 skal ske efter reglerne i §§ 27 og 28 i bekendtgørelse om matrikulære  

 arbejder.
 § 9.  Når et skel er blevet endeligt fastlagt, skal  

 landinspektøren sørge for, at skelforretningen og en eventuelt ændret  

 beliggenhed af skellet snarest bliver registreret i matriklen.
Stk. 2.  I tilfælde, hvor skellets beliggenhed er  

 afgjort uden rettens medvirken, skal der før registreringen foreligge Stk. 3.  Stk. 2., nr. 2, gælder ikke for offentlige veje  

 og parker, kirkegårde og lignende arealer, som utvivlsomt ejes af det  

 offentlige.
 Stk. 4.  Hvis skellets beliggenhed bliver afgjort ved  

 rettens medvirken, skal der foruden de i stk. 2, nr. 3 og 4, nævnte  

 dokumenter foreligge dokumentation for retssagens udfald samt  

 landinspektørens erklæring om skelforretningen med eventuel påtegning efter §  

 6, stk. 3.
 Stk. 5.  Hvis det afsatte skel ikke er i  

 overensstemmelse med matriklens oplysninger, skal der altid foreligge en  

 skematisk redegørelse med oplysning om ejendomsberigtigelsen.
§ 10.  Den, der anmoder en landinspektør om at afholde  

 en skelforretning, hæfter for betalingen af de omkostninger, der er forbundet  

 med forretningen.
Hegnsynet kan dog pålægge andre end rekvirenten at betale  

 sagens omkostninger helt eller delvis.
Stk. 2.  Til sagens omkostninger henregnes Stk. 3.  Rekvirenten kan inden 8 uger efter datoen for  

 modtagelsen af opgørelsen indbringe spørgsmålet om fordeling af sagens  

 omkostninger for hegnsynet.
Indbringelsen sker ved skriftlig begæring til  

 formanden for vedkommende hegnsynsdistrikt.
Hegnsynet skal ved afgørelsen  

 tage hensyn til interesserne i en konstatering af ejendomsgrænsens rette  

 beliggenhed, herunder baggrunden for og resultatet af skelforretningen.  

 Hegnsynets afgørelse kan indbringes for landvæsenskommissionen inden 4 uger  

 efter, at afgørelsen er meddelt de pågældende.
§ 11.  Statsamtmanden kan efter ansøgning fra ejeren  

 af en af de berørte ejendomme eller fra en rekvirent beslutte, at den  

 pågældendes omkostninger ved en skelforretning helt eller delvis skal betales  

 af staten, såfremt ansøgeren Stk. 2.  Ved afgørelse af, om betingelsen i stk. 1, nr.  

 2, er opfyldt, benyttes reglerne fastsat i medfør af retsplejelovens § 330,  

 stk. 3, og § 331 a med de fornødne tilpasninger.
 Stk. 3.  Statsamtmandens afgørelse efter stk. 1 kan  

 påklages til Kort- og Matrikelstyrelsen.
 § 12.  Bekendtgørelsen træder i kraft den 1. april  

 1991.
 Stk. 2.  Sager, der er rekvireret inden den 1. april  

 1991, behandles efter de hidtidige regler om skelsætningsforretninger.
 § 13.  Bekendtgørelsen gælder ikke i Københavns og  

 Frederiksberg kommuner.
