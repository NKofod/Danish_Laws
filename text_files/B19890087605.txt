 I medfør af § 2, stk. 2, § 5, stk. 4, § 6 og § 7, stk. 1, i lov nr.
838 af 19. december 1989 om afgift af affald og råstoffer fastsættes følgende:
Afgift af råstoffer § 1.  Afgiftspligten omfatter de råstoffer, der er  

 omfattet af råstofloven.
 § 2.  Afgiften udgør 5 kr. pr. m3 af råstoffet.
 § 3.  Den afgiftspligtige mængde råstoffer omregnes  

 til m3 efter de i bilag 1 anførte omregningsfaktorer.Mængden nedrundes til  

 nærmeste hele m3.
Dækningsafgift § 4.  Ved erhvervsmæssig indførsel af de i bilag 2  

 anførte varer, som ikke i sig selv er afgiftspligtige, men som indeholder et  

 eller flere afgiftspligtige råstoffer, betales en dækningsafgift efter de i  

 samme bilag anførte omregningsfaktorer.
 Stk. 2.  Såfremt en importør kan dokumentere, at der til  

 fremstilling af indførte varer omfattet af stk. 1 er anvendt en væsentligt  

 mindre mængde afgiftspligtige råstoffer end svarende til omregningsfaktorerne  

 i bilag 2, beregnes afgiften efter den dokumenterede mængde.
 Stk. 3.  Den afgiftspligtige mængde efter stk. 1 og 2  

 nedrundes til nærmeste hele m3.
Godtgørelse af afgift § 5.  Ved erhvervsmæssig udførsel af de i § 4, stk. 1  

 nævnte varer, der er fremstillet her i landet ved anvendelse af et eller  

 flere afgiftspligtige råstoffer, godtgøres afgiften af den mængde  

 afgiftspligtige råstoffer, der er anvendt til fremstilling af varerne.
 Stk. 2.  Den i stk. 1 nævnte mængde anvendte  

 afgiftspligtige råstoffer omregnes til m3 efter omregningsfaktorerne i bilag  

 1.
 Stk. 3.  Den anvendte mængde afgiftspligtige råstoffer  

 skal dokumenteres ved en erklæring fra fabrikanten.
 Stk. 4.  Ved erhvervsmæssig udførsel af varer, der er  

 afgiftsberigtiget efter § 4, stk. 1 eller 2, godtgøres den dækningsafgift,  

 der er betalt i forbindelse med indførslen.
Afgiftsfritagelse § 6.  Fritaget for afgift er § 7.  Fritaget for afgift er endvidere følgende  

 råstoffer, som ikke for tiden indvindes i Danmark: Brunkul, kiselgur og  

 skifer.
 Stk. 2.  Toldvæsenet kan efter ansøgning fritage  

 virksomheder, der indfører andre end de i stk. 1 nævnte råstoffer, for  

 afgift, hvis det kan dokumenteres, at de indførte råstoffer ikke indvindes  

 her i landet, og hvis de i deres anvendelse ikke erstatter afgiftspligtige  

 råstoffer.
 § 8.  Toldvæsenet kan, når forholdene taler herfor,  

 efter indhentet udtalelse fra Skov- og Naturstyrelsen meddele virksomheder  

 bevilling til godtgørelse af den betalte afgift af råstoffer, som leveres fra  

 registrerede virksomheder, og som anvendes til særlige formål.
 Stk. 2.  Godtgørelse af afgift efter stk. 1 er betinget  

 af, at det årlige forbrug af råstoffer udgør mindst 3.000 m3.
 Stk. 3.  Toldvæsenet fastsætter nærmere regler for  

 godtgørelse af afgift efter stk. 1.
 Straffe- og ikrafttrædelsesbestemmelser.
 § 9.  Medmindre højere straf er forskyldt efter den  

 øvrige lovgivning, straffes med bøde den, der forsætligt eller groft uagtsomt  

 afgiver urigtige oplysninger til brug for beregningen af afgiften.  

 Bestemmelserne i lovens § 33, stk. 4 og § 34 finder tilsvarende anvendelse.
 § 10.  Bekendtgørelsen træder i kraft den 1. januar  

 1990.
Stk. 2.  Miljøministeriets bekendtgørelse nr. 134 af 15.  

 marts 1983 om afgift af råstoffer ophæves.
Bekendtgørelsen finder dog fortsat  

 anvendelse ved opkrævning af råstofafgift for kalenderåret 1989.
 § 11.  Toldvæsenet kan, når forholdene taler herfor,  

 fritage råstoffer for afgift, såfremt det dokumenteres, at der før den 8.  

 december 1989 er indgået en bindende aftale til fast pris om levering af  

 råstoffer efter den 1. januar 1990. Ansøgning herom skal indsendes til  

 toldvæsenet inden den 1. marts 1990. Der kan dog kun indrømmes  

 afgiftsfritagelse for råstoffer, der leveres inden den 1. juli 1990.
Miljøministeriet, den 20. december 1989 Lone Dybkjær / Marianne Rønnebæk Bilag 1 Liste over afgiftspligtige råstoffer med tilhørende omregningsfaktorer.
