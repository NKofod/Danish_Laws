Bekendtgørelse om  

 Fællesrådet for den Fri  

 Ungdomsuddannelse I medfør af § 16, stk. 1 og 6, i lov om den fri  

 ungdomsuddannelse, jf. lovbekendtgørelse nr. 610 af 22. juni 2001,  

 fastsættes:
Kapitel 1 Nedsættelse af Fællesrådet for den Fri  

 Ungdomsuddannelse § 1. Undervisningsministeren nedsætter  

 Fællesrådet for den Fri Ungdomsuddannelse  

 (fællesrådet), der består af 15 medlemmer, jf. lovens  

 § 16. Fratræder et medlem inden udløbet af  

 udpegningsperioden, foretages ny udpegning for den resterende del af  

 udpegningsperioden.
Stk. 2. Fællesrådet nedsætter af sin midte  

 et forretningsudvalg.
Formanden for fællesrådet er tillige  

 formand for forretningsudvalget.
Fællesrådet fastsætter  

 opgaverne for forretningsudvalget.
Stk. 3. Fællesrådet udarbejder en  

 regnskabsinstruks.
Instruksen underskrives af fællesrådets  

 medlemmer og indsendes til Undervisningsministeriet og Rigsrevisionen.
 Stk. 4. Fællesrådet fastsætter selv sin  

 forretningsorden, der bekendtgøres af Undervisningsministeriet.
Kapitel 2 Opgaver § 2. Fællesrådet har følgende  

 oplysende, koordinerende og rådgivende opgaver:
 1)	Oplyse om den fri ungdomsuddannelse over for bl.a. unge,  

 folkeskolen, frie grundskoler, arbejdsmarkedets parter, de  

 uddannelsesinstitutioner, der modtager unge, der har afsluttet den fri  

 ungdomsuddannelse, de uddannelsesinstitutioner m.v., der vil kunne godkendes  

 som uddannelsesansvarlige, jf. lovens § 5, den kommunale  

 kuratorvirksomhed, den kommunale ungdomsvejledning m.fl.
 2)	Etablere kontakter mellem de uddannelsesansvarlige skoler og andre  

 uddannelsesinstitutioner m.v., der modtager elever som led i den fri  

 ungdomsuddannelse.
 3)	Fungere som bindeled mellem de uddannelsesansvarlige skoler.
 4)	Varetage kursusvirksomhed for uddannelsesansvarlige skolers  

 vejledere og administrative personale og personalet hos andre skoler m.v.,  

 der modtager uddannelsessøgende som led i den fri  

 ungdomsuddannelse.
 5)	Opsamle viden og udgive informationsmateriale om den fri  

 ungdomsuddannelse.
 6)	Rådgive undervisningsministeren, herunder efter  

 undervisningsministerens anmodning.
 7)	I samarbejde med Undervisningsministeriet og Styrelsen for Statens  

 Uddannelsesstøtte analysere og vurdere uddannelsens forskellige  

 aspekter med henblik på tilvejebringelse af tilstrækkelige  

 oplysninger om uddannelsen.
 8)	Bistå elever i forbindelse med skift af uddannelsesansvarlig  

 skole, jf. lovens § 20, stk. 2.
 9)	Præcisere over for de uddannelsesansvarlige skoler, at optaget  

 af elever med udtalte behov for at få styrket deres faglige, personlige  

 og sociale kompetencer skal øges, herunder oplyse om, at den  

 uddannelsesansvarlige skole kan tilrettelægge uddannelsesforløb  

 som holdundervisning for elever med særlige behov.
 10)	Præcisere over for de uddannelsesansvarlige skoler, at de  

 skal vurdere, om en ung, jf. lovens § 1, der ønsker optag  

 på den fri ungdomsuddannelse, vil have større gavn af et andet  

 uddannelsestilbud.
 11)	Afgive udtalelse i forbindelse med Undervisningsministeriets  

 godkendelse af kurser for vejledere.
 12)	Afgive udtalelse i forbindelse med Undervisningsministeriets  

 overvejelser om tilbagekaldelse af godkendelsen af en skole som  

 uddannelsesansvarlig.
 § 3. Fællesrådet er klageinstans i  

 sager, der indbringes af en elev over den uddannelsesansvarlige skoles  

 varetagelse af opgaverne i henhold til lovens § 2, stk. 2, og  

 § 8, stk. 1, jf. lovens § 19.
 § 4. Fællesrådet er  

 beslutningsdygtigt, når mindst halvdelen af medlemmerne er til  

 stede.
 § 5. Referater af fællesrådets  

 møder indføres i en protokol og godkendes ved underskrift af de  

 på mødet tilstedeværende fællesrådsmedlemmer.  

 Konstateret inhabilitet skal indføres i protokollen. Øvrige  

 medlemmer bekræfter på udskrift af protokollen, at de er gjort  

 bekendt med referatet.
§ 6. Fællesrådet afgiver en  

 årlig beretning over sin virksomhed.
Beretningen indsendes til  

 Undervisningsministeriet senest den 1. maj i det efterfølgende  

 år.
Kapitel 3 Sekretariat § 7. Fællesrådet kan til varetagelse  

 af den daglige drift drive et sekretariat eller efter indgået aftale  

 herom overdrage varetagelsen af sekretariatsopgaver til en privat virksomhed,  

 en privat organisation eller forening eller en offentlig institution.
Aftale  

 om overdragelse af sekretariatsopgaverne skal godkendes af  

 Undervisningsministeriet.
Stk. 2. Oprettelse af stillinger til ansættelse i eget  

 sekretariat sker efter Undervisningsministeriets godkendelse.  

 Aflønningen m.v. af personalet sker efter de for statens personale  

 gældende regler.
Vilkår for aflønning m.v. af en daglig  

 leder skal godkendes af Undervisningsministeriet.
Ved uansøgt  

 afskedigelse af personale skal fællesrådet indhente  

 Undervisningsministeriets forudgående godkendelse.
 Stk. 3. Virksomheder, organisationer eller foreninger m.v. med  

 tilknytning til nævnets medlemmer eller personer, der er ansat hos  

 eller har lignende tilknytning til fællesrådets medlemmer, kan  

 ikke varetage sekretariatsbistanden.
Kapitel 4 Tilskud, budget, vederlag m.v.
 § 8. Tilskud til fællesrådets  

 virksomhed afholdes af den på de årlige finanslove  

 fastsatte bevilling til tilskud til Fællesrådet for den Fri  

 Ungdomsuddannelse.
§ 9. Fællesrådet udarbejder et  

 driftsbudget for finansåret med budgetoverslagsår, som  

 Undervisningsministeriet skal godkende.
Driftsbudgettet skal indsendes til  

 Undervisningsministeriet senest den 1. december før finansåret.  

 Når budgettet er godkendt, foranlediger Undervisningsministeriet  

 udbetaling af det bevilgede beløb.
 Stk. 2. Forskud på tilskud i henhold til stk. 1  

 udbetales månedsvis forud.
§ 10. Fællesrådet forpligtes af  

 formandens og et af de af forretningsudvalget øvrige medlemmers  

 underskrift.
Hvis fællesrådet har truffet beslutning herom, kan  

 fællesrådet endvidere forpligtes ved underskrift af formanden i  

 forening med den daglige leder, jf. § 7, stk. 2.
§ 11. Undervisningsministeriet yder  

 fællesrådets medlemmer vederlag efter statens regler om  

 særskilt vederlæggelse m.v.
Undervisningsministeriet  

 afholder udgifterne herved.
 Stk. 2. Fællesrådets medlemmer får  

 godtgørelse for befordringsudgifter i forbindelse med deltagelse i  

 fællesrådets møder efter de for statens tjenestemænd  

 gældende regler, jf. § 8.
Kapitel 5 Regnskab og revision § 12. Fællesrådets regnskabsår  

 er kalenderåret.
 Stk. 2. Regnskabet underskrives af alle medlemmer af  

 fællesrådet og indsendes inden den 1. maj efter  

 regnskabsårets afslutning til Undervisningsministeriet og  

 Rigsrevisionen.
 Stk. 3. Fællesrådets regnskab revideres af  

 Rigsrevisionen i henhold til § 2, stk. 1, i lov om revisionen af  

 statens regnskaber.
 Stk. 4. Regnskabet skal omfatte resultatopgørelse og  

 balance.
 Stk. 5. Efter Undervisningsministeriets anvisninger indsendes  

 regnskabet til Undervisningsministeriet i elektronisk form i et af ministeren  

 fastlagt format.
Kapitel 6 Ikrafttræden § 13. Bekendtgørelsen træder i kraft  

 den 1. januar 2002.
 Stk. 2. Vedtægter for Fællesrådet for den  

 Fri Ungdomsuddannelse af 14. december 1994, som ændret ved  

 Vedtægter for Fællesrådet for den Fri Ungdomsuddannelse af  

 6. juli 1999, ophæves, jf. dog stk. 3.
 Stk. 3. §§ 5-12 i vedtægterne, jf. stk.  

 2, forbliver i kraft, indtil fællesrådet har fastsat sin  

 forretningsorden, jf. lovens § 16, stk. 7.
