Bekendtgørelse om skattemæssige  

 krav til regnskab Efter skattekontrollovens § 1, stk. 2, og § 3, stk. 1  

 og 3, jf. lovbekendtgørelse nr. 564 af 2. juli 1999, og  

 virksomhedsskattelovens § 2, stk. 7, jf. lovbekendtgørelse  

 nr. 764 af 4. oktober 1999, bestemmes efter indstilling fra  

 Ligningsrådet:
Kapitel 1 Anvendelsesområde § 1. Bekendtgørelsen finder anvendelse  

 på selvangivelsespligtige efter skattekontrollovens § 1, jf.  

 § 2, der er bogføringspligtige efter bogføringsloven, jf.  

 lov nr. 1006 af 23. december 1998, eller der er erhvervsdrivende  

 interessenter, komplementarer, kommanditister eller partredere som  

 nævnt i § 19.
 Stk. 2. § 33 og § 34 finder alene anvendelse  

 på de i bestemmelserne nævnte fysiske personer.
 § 2. Told- og Skattestyrelsen kan for enkelte  

 eller grupper af selvangivelsespligtige helt eller delvis dispensere fra  

 denne bekendtgørelse.
Kapitel 2 Formkrav § 3. Det årsregnskab, der efter  

 skattekontrollovens § 3, stk. 2, skal indgives til  

 skattemyndighederne, skal være udarbejdet efter skattemæssige  

 principper eller bilagt nødvendige skattemæssige korrektioner og  

 specifikationer.
 Stk. 2. Årsregnskabet kan afgives elektronisk efter  

 Told- og Skattestyrelsens nærmere anvisning.
§ 4. Oplysninger i årsregnskabet mv. som  

 nævnt i § 3 og oplysninger i selvangivelsen skal tillige afgives  

 inden selvangivelsesfristens udløb på et virksomhedsskema, der  

 efter indstilling fra Ligningsrådet er godkendt af skatteministeren.
De  

 oplysninger, der kræves efter virksomhedsskemaet, kan alternativt  

 afgives elektronisk efter Told- og Skattestyrelsens nærmere  

 anvisning.
 Stk. 2. Følgende grupper er fritaget for formkravet  

 efter stk. 1:
1)	Fysiske eller juridiske personer, der for det pågældende  

 indkomstår eller det forudgående indkomstår har en samlet  

 erhvervsmæssig nettoomsætning på under 500.000 kr.
I  

 nettoomsætningen indgår ikke omsætning fra virksomheder og  

 andele i virksomheder som nævnt under nr. 2 og 3.
 2)	Fysiske eller juridiske personer, der i indkomståret er  

 påbegyndt eller ophørt med at drive erhvervsmæssig  

 virksomhed.
3)	Fysiske personer, der har andel i en erhvervsmæssig virksomhed  

 med flere ejere.
Dette gælder dog ikke, hvis den pågældende  

 tillige driver anden virksomhed, men i så fald omfatter pligten efter  

 stk. 1 kun denne anden virksomhed.
 4)	Erhvervsdrivende dødsboer.
 5)	Børsnoterede selskaber og hermed sambeskattede selskaber.
 6)	Pengeinstitutter, forsikringsselskaber, pensionskasser,  

 realkreditinstitutter, børsmæglerselskaber og lignende  

 finansielle institutter.
 7)	Andelsboligforeninger, hvor antallet af lejemål med  

 ikke-medlemmer er mindre end halvdelen af foreningens samlede lejemål.  

 Fritagelsen er betinget af, at andelsboligforeningen ikke har andre  

 erhvervsmæssige aktiviteter end drift, udlejning eller bortforpagtning  

 af fast ejendom.
 8)	Andelsselskaber og brugsforeninger, jf. selskabsskattelovens  

 § 1, stk. 1, nr. 3 og 3 a.
 9)	Investeringsforeninger.
 10)	Fysiske og juridiske personer, der indsender årsregnskabet  

 elektronisk efter § 3, stk. 2.
Kapitel 3 Almindelige krav til regnskabet § 5. Årsregnskabet, der skal omfatte en  

 balance, en resultatopgørelse og en specifikation af bevægelser  

 i virksomhedens egenkapital, skal aflægges på en klar og  

 overskuelig måde og indeholde sådanne specifikationer, at det kan  

 danne grundlag for skattemyndighedernes kontrol.
Stk. 2. Bogføringen skal tilrettelægges  

 således, at alle registreringer kan følges til de  

 skattemæssige opgørelser.
De skattemæssige  

 opgørelser skal kunne opløses i de registreringer, hvoraf de er  

 sammensat.
 Stk. 3. Skattemæssige korrektioner til  

 årsregnskabet skal udarbejdes på en sådan måde, at  

 det er muligt at konstatere sammenhængen til det foregående  

 års skattemæssige opgørelser.
 § 6. Følgende specifikationer skal  

 opbevares i virksomheden, hvis de ikke er indarbejdet i  

 bogføringen:
 1)	Tilgodehavender og gæld vedrørende vare- og  

 tjenesteydelser ved regnskabsårets udløb med angivelse af navn  

 og adresse på hver enkelt debitor og kreditor.
 2)	Indskud i pengeinstitut eller lignende med angivelse af  

 anbringelsessted og kontonummer.
3)	Værdipapirer, hvor kursgevinst eller kurstab er skattepligtige  

 efter kursgevinstloven, med angivelse af anskaffelsessum, nominel værdi  

 og kursværdi.
Opbevares værdipapiret i depot, angives tillige  

 depotet.
For rentebærende værdipapirer, hvor hovedstolen eller  

 restgælden reguleres i danske kroner, skal den pålydende rente  

 på udstedelsestidspunktet angives.
 4)	Andre tilgodehavender med angivelse af debitors navn og adresse.
 5)	Gæld som nævnt i § 16, nr. 3, med angivelse af  

 kreditors navn og adresse samt eventuelt kontonummer.
 Stk. 2. Der skal ved regnskabsårets udløb  

 udarbejdes en særskilt opgørelse over igangværende  

 arbejder for fremmed regning fordelt på hver enkelt ordre med  

 specificeret redegørelse for, hvorledes værdiansættelsen  

 er foretaget.
 § 7. Nettoomsætningen skal opgøres  

 under hensyntagen til tilgodehavender for vare- og tjenesteydelser ved  

 regnskabsårets begyndelse og slutning.
 Stk. 2. Nettoomsætningen skal oplyses særskilt.  

 Reguleres værdien af igangværende arbejder for fremmed regning i  

 nettoomsætningen, skal reguleringen anføres særskilt.
§ 8. Omkostninger, herunder vareforbrug,  

 lønninger og andre personaleomkostninger skal oplyses særskilt  

 efter art.
Er en omkostning anvendt til anlægsformål eller privat  

 formål, skal overførslen hertil oplyses særskilt.
 Stk. 2. Omkostningerne skal opgøres under hensyntagen  

 til værdien af igangværende arbejder for fremmed regning ved  

 regnskabsårets begyndelse og slutning.
 Stk. 3. Forbrug af vare- og tjenesteydelser skal  

 opgøres under hensyntagen til gæld vedrørende disse  

 ydelser ved regnskabsårets begyndelse og slutning.
 § 9. Indtægter og udgifter, som  

 hidrører fra andet end den ordinære drift, skal vises som  

 ekstraordinære indtægter og ekstraordinære udgifter og  

 specificeres efter art, medmindre de er af uvæsentlig betydning.
 § 10. Følgende skal anføres  

 særskilt:
 1)	Repræsentationsudgifter, der er omfattet af den  

 begrænsede fradragsret efter ligningslovens § 8, stk. 4, 1.  

 pkt.
 2)	Repræsentationsudgifter, der er fuldt fradragsberettigede  

 efter ligningslovens § 8, stk. 4, 2. pkt.
 3)	Udbetalinger af skattefri godtgørelse for rejse og  

 befordring, jf. ligningslovens § 9, stk. 5, § 9 A, stk. 9, § 9 B,  

 stk. 4, og § 31, stk. 3, nr. 3 og 4.
 § 11. Foretages periodisering af  

 renteindtægter og renteudgifter, skal summen af de i  

 regnskabsåret forfaldne renteindtægter og renteudgifter samt  

 periodiseringsposter ved regnskabsårets begyndelse og slutning oplyses  

 særskilt.
 § 12. Tilgodehavender for vare- og tjenesteydelser  

 og for erhvervsmæssig udlåns- eller finansieringsaktivitet skal  

 anføres uden nedskrivning.
 Stk. 2. Nedskrivninger for konstaterede eller forventede tab  

 på debitorer skal anføres særskilt.
Stk. 3. Beholdning af værdipapirer, herunder finansielle  

 kontrakter, skal specificeres efter art med angivelse af nominel værdi  

 og kursværdi.
Har den skattepligtige handel med værdipapirer som  

 sin næringsvej, er det tilstrækkeligt, at specifikation  

 fremgår af bogføringen.
Det samme gælder for juridiske  

 personer, der er skattepligtige efter selskabsskatteloven eller  

 fondsbeskatningsloven.
 § 13. Et varelager skal oplyses  

 særskilt.
Stk. 2. Ved regnskabsårets udløb skal der  

 foretages en fysisk optælling af varelageret, hvis størrelse  

 skal kunne dokumenteres ved en optællingsliste, hvori de enkelte varer  

 er anført og identificeret i nødvendigt omfang.
Såfremt  

 lagerbeholdningen til enhver tid kan opgøres på grundlag af et  

 betryggende ført lagerregnskab eller lignende, kan den fysiske  

 optælling ske på andre tidspunkter end ved regnskabsårets  

 udløb.
 Stk. 3. Er der ved opgørelsen af varelagerets  

 værdi beregnet nedslag for ukurans, eller ved opgørelsen af  

 værdien af igangværende arbejder for fremmed regning indregnet en  

 andel af indirekte produktionsomkostninger eller acontoavance, skal de  

 pågældende beløb oplyses særskilt.
§ 14. Aktiver, hvorpå der kan foretages  

 skattemæssige afskrivninger, skal specificeres således, at der  

 gives de nødvendige oplysninger til brug for kontrollen med  

 afskrivningsgrundlaget og de foretagne afskrivningers beregning.
For så  

 vidt angår skattemæssige afskrivninger på aktiver, der ikke  

 afskrives efter afskrivningslovens kapitel 2, skal tillige angives  

 anskaffelsestidspunktet for aktivet.
 Stk. 2. Kravet til specifikation efter stk. 1,  

 gælder tilsvarende for forskudsafskrivninger efter afskrivningslovens  

 kapitel 4. Specifikationen skal omfatte:
 1)	De aktiver, der er omfattet af forskudsafskrivningen, med angivelse  

 af den aftalte eller beregnede anskaffelsessum, grundbeløb og  

 forskudsafskrivningsgrundlag.
 2)	Det angivne bestillings- eller planlægningsår og  

 leverings- eller fuldførelsestidspunkt.
 3)	Den foretagne forskudsafskrivning.
 4)	Den afskrivningsberettigede anskaffelsessum, som skal indgå  

 på afskrivningssaldoen.
 5)	Opgørelse af resterende grundbeløb og  

 forskudsafskrivningsgrundlag ved anskaffelse af et af flere aktiver med samme  

 bestillings- eller planlægningsår.
§ 15. Værdi og nedskrivning af landbrugeres  

 husdyrbesætninger ved regnskabsårets begyndelse og udløb  

 skal oplyses særskilt.
Værdiansættelsen skal anføres  

 med angivelse af antallet af husdyr fordelt på de enkelte  

 husdyrgrupper.
 Stk. 2. Landbrugere, der har valgt at føre  

 fuldstændigt regnskab over beholdninger, skal særskilt  

 anføre værdien af sådanne beholdninger ved  

 regnskabsårets begyndelse og udløb.
 § 16. Gæld skal i det mindste specificeres  

 således:
 1)	Leverandører af vare- og tjenesteydelser.
 2)	Gæld sikret ved pant i fast ejendom, hvorom der foretages  

 indberetning efter skattekontrollovens § 8 P eller § 8 Q.
 3)	Anden gæld.
 § 17. Ved opgørelse af egenkapitalen skal  

 privat vareforbrug og privat andel af omkostninger mv. vises  

 særskilt.
 § 18. Hvis der er sket modregning mellem udgifts-  

 og indtægtsposter eller mellem aktiver og passiver, skal bruttotallene  

 vises.
Kapitel 4 Interessenter, komplementarer, kommanditister og  

 partredere § 19. Interessenter, komplementarer,  

 kommanditister og partredere (deltagere), der ikke er omfattet af  

 ligningslovens § 29, kan vælge at lade bestemmelserne i  

 §§ 5-18 opfylde af det pågældende interessentskab,  

 kommanditselskab eller partrederi, som herefter udleverer årsregnskabet  

 med tilhørende korrektioner og specifikationer til deltagerne til brug  

 ved disses indkomstopgørelser.
 Stk. 2. Deltagerne skal ved opgørelsen af den  

 skattepligtige indkomst specificere deres indkomst fra deltagelse i  

 interessentskabet, kommanditselskabet eller partrederiet.
 Stk. 3. Anvender deltagerne skattemæssige  

 periodiserings- eller værdiansættelsesmetoder eller foretager  

 skattemæssige af- eller nedskrivninger, der afviger fra  

 årsregnskabet som nævnt i stk. 1, skal alle korrektioner  

 anføres særskilt.
Kapitel 5 Erhvervsdrivende under virksomhedsordningen efter afsnit  

 I i virksomhedsskatteloven § 20. Virksomhedens bogføring skal  

 tilrettelægges således, at virksomhedens økonomi og den  

 erhvervsdrivendes private økonomi er regnskabsmæssigt  

 adskilt.
 Stk. 2. Følgende skal registreres  

 særskilt:
 1)	Overførsel af værdier fra den erhvervsdrivende til  

 virksomheden (indskud) og fra virksomheden til den erhvervsdrivende  

 (hævninger).
 2)	Bevægelser på en mellemregningskonto mellem virksomheden  

 og den erhvervsdrivende.
 § 21. Følgende skal oplyses  

 særskilt:
 1)	Summen af samtlige indskud og summen af samtlige  

 hævninger.
 2)	Værdier, der overføres til den erhvervsdrivende med  

 virkning for indkomståret, men som er hensat til senere hævning i  

 virksomhedens regnskab ved regnskabsårets udløb.
 3)	Mellemregningskontoens udvisen ved regnskabsårets  

 udløb.
 Stk. 2. Såfremt indskud eller hævninger  

 består af andre værdier end kontanter, skal det oplyses, hvilke  

 værdier det drejer sig om, og det skal på begæring kunne  

 oplyses, hvorledes værdiansættelsen er foretaget.
§ 22. Indskudskontoen ved indkomstårets  

 udløb skal oplyses.
De reguleringer, der skal foretages efter  

 virksomhedsskatteloven § 3, stk. 6, skal oplyses særskilt.  

 For det indkomstår, hvor en virksomhed overgår til beskatning  

 efter virksomhedsordningen, skal indskudskontoen specificeres ved  

 indtræden.
 Stk. 2. Konto for opsparet overskud ved indkomstårets  

 udløb skal oplyses særskilt.
§ 23. Kapitalafkastgrundlaget ved  

 indkomstårets begyndelse skal specificeres særskilt.
For det  

 indkomstår, hvor en virksomhed overgår til beskatning efter  

 virksomhedsordningen, skal kapitalafkastgrundlaget specificeres ved  

 indtræden.
 Stk. 2. Hvis der vedlægges en specifikation af de  

 nødvendige korrektioner til egenkapitalen, kan kapitalafkastgrundlaget  

 efter udgangen af det år, hvor virksomheden overgår til  

 beskatning efter virksomhedsordningen, opgøres med udgangspunkt i  

 virksomhedens egenkapital ved indkomstårets begyndelse.
 Stk. 3. Beregningen og størrelsen af kapitalafkastet  

 skal oplyses særskilt.
 Stk. 4. Beregningen og størrelsen af rentekorrektioner  

 efter virksomhedsskattelovens § 11, stk. 1-3, skal oplyses  

 særskilt.
 § 24. Driver den skattepligtige flere  

 virksomheder, skal bestemmelserne i kapitel 5 opfyldes samlet for alle disse  

 virksomheder.
Kapitel 6 Erhvervsdrivende under kapitalafkastordningen efter  

 afsnit II i virksomhedsskatteloven § 25. Kapitalafkastgrundlaget ved  

 indkomstårets begyndelse skal specificeres særskilt.
For det  

 indkomstår, hvor en virksomhed overgår til beskatning efter  

 kapitalafkastordningen, skal kapitalafkastgrundlaget specificeres ved  

 indtræden.
 Stk. 2. Hvis der vedlægges en specifikation af de  

 nødvendige korrektioner til egenkapitalen, kan kapitalafkastgrundlaget  

 efter udgangen af det år, hvor virksomheden overgår til  

 beskatning efter kapitalafkastordningen, opgøres med udgangspunkt i  

 virksomhedens egenkapital ved indkomstårets begyndelse.
 Stk. 3. Beregningen og størrelsen af kapitalafkastet  

 skal oplyses særskilt.
Kapitel 7 Fonde og foreninger, som er skattepligtige efter  

 fondsbeskatningslovens § 1 § 26. Beregningsgrundlaget for hensættelser  

 til konsolidering af fondskapitalen efter fondsbeskatningslovens § 5,  

 stk. 1, skal oplyses med angivelse af samtlige de i indkomståret  

 foretagne uddelinger og med angivelse af samtlige de i indkomståret  

 uddelte beløb af tidligere indkomstårs hensættelser til  

 almenvelgørende eller på anden måde almennyttige  

 formål.
Den anvendte procent til beregning af  

 konsolideringshensættelsen skal anføres.
 Stk. 2. Det anvendte reguleringstal for beregning af  

 konsolideringshensættelser efter fondsbeskatningslovens § 5,  

 stk. 3, skal oplyses.
Kapitel 8 Momsafstemning § 27. Registrerede afgiftspligtige efter lov om  

 merværdiafgift (momsloven), bortset fra finansielle institutter som  

 nævnt i § 4, stk. 2, nr. 6, skal oplyse størrelsen af  

 udgående og indgående merværdiafgift i  

 regnskabsperioden.
 Stk. 2. Der skal endvidere udarbejdes en afstemning mellem de  

 poster i årsregnskabet, der er beregnet afgift af, og købs- og  

 salgsmomsen efter momsangivelserne.
Kapitel 9 Afstemning af oplysninger, der er indberettet til Told  

 & Skat § 28. Indberetningspligtige skal oplyse  

 størrelsen af lønninger og honorarer m.v., der indgår i  

 regnskabet, og vise en afstemning med de lønninger og honorarer mv.,  

 der er indberettet til skattemyndighederne efter skattekontrollovens § 7  

 og § 7 A, jf.
Indberetningsbekendtgørelsen (senest  

 bekendtgørelse nr. 1251 af 13. december 1996, som ændret ved  

 bekendtgørelse nr. 1092 af 23. december 1998).
 § 29. Fonde og foreninger, som er skattepligtige  

 efter fondsbeskatningslovens § 1, skal oplyse størrelsen af  

 uddelinger som nævnt i fondsbeskatningslovens § 4 og vise en  

 afstemning med de oplysninger, der er indberettet til skattemyndighederne  

 efter skattekontrollovens § 7 B.
 § 30. Renteindberetningspligtige skal oplyse  

 størrelsen af renteindtægter og renteudgifter, der indgår  

 i regnskabet, og vise en afstemning med de renter, der er indberettet til  

 skattemyndighederne efter skattekontrollovens §§ 8 H, 8 P eller 8  

 Q.
 § 31. Faglige foreninger, som nævnt i  

 ligningslovens § 13, skal oplyse størrelsen af  

 kontingentindbetalinger, der indgår i regnskabet, og vise afstemning  

 med de kontingenter, der er indberettet til skattemyndighederne efter  

 skattekontrollovens § 8 T.
 § 32. Anvender indberetningspligtige som  

 nævnt i §§ 28-31 et regnskabsår, der afviger fra  

 kalenderåret, skal det vises, hvorledes de indberettede beløb  

 fordeler sig på de dele af kalenderåret, der udgør  

 regnskabsperioden.
Kapitel 10 Kapitalforklaring § 33. Fysiske personer, der er  

 selvangivelsespligtige efter § 1, jf. § 2, i skattekontrolloven, og  

 som i indkomståret har ejet mindst 25 pct. af aktie- eller  

 anpartskapitalen i et selskab eller råder over mere end 50 pct. af den  

 samlede stemmeværdi i et aktie- eller anpartsselskab  

 (hovedaktionærer), skal tillige med en eventuel ægtefælle,  

 som hovedaktionæren levede sammen med ved udgangen af  

 indkomståret, selvangive:
 1)	En kapitalforklaring for indkomståret.
 2)	De væsentligste økonomiske aftaler, der i  

 indkomståret er indgået mellem hovedaktionæren eller dennes  

 ægtefælle og det af hovedaktionæren beherskede selskab.
Stk. 2. Ved opgørelse af ejerforholdet, henholdsvis  

 rådeforholdet, medregnes aktie- eller anparter, der som nævnt i  

 aktieavancebeskatningslovens § 11, stk. 3, ejes af familiemedlemmer  

 mv.
I tilfælde, hvor selvangivelsespligten efter stk. 1 omfatter  

 flere medlemmer af en husstand, kan selvangivelsespligten opfyldes under  

 ét af disse medlemmer, for så vidt den pågældende er  

 myndig.
 Stk. 3. Kapitalforklaringen skal som minimum oplyse:
 1)	Størrelsen af formuen primo indkomståret, og arten og  

 størrelsen af hovedposterne i formuens sammensætning på  

 dette tidspunkt.
 2)	Størrelsen og arten af ændringer i formuen i  

 indkomståret, angivet i hovedposter.
 3)	Størrelsen af formuen ultimo indkomståret, og arten og  

 størrelsen af hovedposterne i formuens sammensætning på  

 dette tidspunkt.
 Stk. 4. Oplysning om de væsentligste økonomiske  

 aftaler mellem hovedaktionæren og selskabet skal som minimum  

 omfatte:
 1)	Tidspunktet for aftalens indgåelse.
 2)	Aftalens art.
 3)	Hovedindholdet af aftalen, herunder aftalens genstand og aftalens  

 økonomiske omfang.
Stk. 5. Selvangivelsespligtige personer, der ikke er fuldt  

 skattepligtige her til landet efter § 1 i kildeskatteloven, skal alene  

 selvangive oplysninger som nævnt i stk. 1, nr. 2, og kun hvis den  

 selvangivelsespligtige behersker et selskab, der er hjemmehørende her  

 i landet, og i givet fald skal oplysningerne kun gives vedrørende  

 dette selskab.
Det samme gælder fuldt skattepligtige personer, der  

 efter en dobbeltbeskatningsaftale skal anses for hjemmehørende i en  

 fremmed stat (dobbeltdomicil).
 § 34. Fysiske personer, der er  

 bogføringspligtige efter bogføringsloven, skal, selv om de ikke  

 er hovedaktionærer som nævnt i § 33, tillige med en eventuel  

 ægtefælle, som den bogføringspligtige levede sammen med  

 ved udgangen af indkomståret, selvangive oplysninger som nævnt i  

 § 33, stk. 1, nr. 1, jf. stk. 3, omfattende såvel den  

 private som den erhvervsmæssige del af økonomien.
Kapitel 11 Ikrafttræden mv.
 § 35. Bekendtgørelsen træder i kraft  

 den 1. januar 2000, jf. dog stk. 4.
 Stk. 2. Bekendtgørelsen finder anvendelse for  

 regnskabsår, der påbegyndes den 1. januar 2000 eller senere, jf.  

 dog stk. 4.
Stk. 3. Bekendtgørelse nr. 141 af 26. februar 1992 om  

 skattemæssige krav til regnskabsgrundlaget og årsregnskabet, som  

 ændret ved bekendtgørelse nr. 88 af 9. februar 1999,  

 ophæves for regnskabsår, der påbegyndes den 1. januar 2000  

 eller senere.
For de i bekendtgørelsens § 1, nr. 2-4,  

 nævnte finder de hidtidige regler dog anvendelse for regnskabsår,  

 der påbegyndes før den 1. januar 2001.
 Stk. 4. § 4, stk. 2, og § 14, stk. 2, har  

 virkning fra og med indkomståret 1999.
 Stk. 5. § 27 har for registrerede afgiftspligtige, der ikke er  

 aktie- eller anpartsselskaber, først virkning for regnskabsår,  

 der påbegyndes den 1. januar 2003 eller senere.
