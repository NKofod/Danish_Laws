Nr BTL 49 Betænkning over Forslag til lov om zoonoser   

 Nr L 49 1994-95, 1. samling Afgivet af Landbrugs- og Fiskeriudvalget Afgivet: 19941207 Udvalget har behandlet lovforslaget i nogle møder og har herunder stillet spørgsmål til landbrugs- og fiskeriministeren, som denne har besvaret skriftligt.
 Herefter indstiller udvalget lovforslaget til vedtagelse  

 uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) vil henstille til ministeren, at  

 bemyndigelserne, herunder specielt § 5, stk. 2, nr. 3 a, om særlige krav til  

 indretning og drift af ejendomme, virksomheder, anlæg, maskiner og  

 transportmidler, der anvendes til husdyrhold, administreres så lempeligt, som  

 det er forsvarligt, især for så vidt angår bestående ejendomme m.v., hvor der  

 ikke er konstateret zoonose i besætningen.
Et andet mindretal (Enhedslistens medlem af udvalget) støtter  

 lovforslaget, men mener principielt, at den veterinære kontrol skal flyttes  

 fra stalddøren til grænsen, så Danmark kan blive en veterinær zone i et  

 samarbejde med Sverige.
Endvidere mener mindretallet, at der skal sættes en  

 stopper for transport af gødning og slam over grænserne, idet dette kan  

 udgøre en unødig smittekilde.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Keld Albrechtsen (EL) Ole Vagn Christensen (S) Christian Mejdahl (V) Bodil  

 Thrane (V) Mariann Fischer Boel (V) fmd.
Kim Mouritsen (V) Henning  

 Grove (KF) Jens Jørgensen (KF) Peder Sønderby (V) Niels Højland (FP) Centrum-Demokraterne havde ikke medlemmer i udvalget.
