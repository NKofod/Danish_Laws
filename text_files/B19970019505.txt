 I medfør af § 19, stk. 3, i lov nr. 1120 af 20. december 1995 om  

 erstatning for lægemiddelskader, som ændret ved § 5 i lov nr. 1228 af 27.  

 december 1996, og efter forhandling med Lægemiddelskadeankenævnet fastsættes:
Lægemiddelskadeankenævnets opgaver og  

 sammensætning § 1.  Lægemiddelskadeankenævnet er klageinstans for  

 afgørelser truffet af Patientforsikringsforeningen i sager om erstatning for  

 lægemiddelskader.
 § 2.  Lægemiddelskadeankenævnet består af en formand  

 samt 8 beskikkede medlemmer, jf. § 19, stk. 1, i lov om erstatning for  

 lægemiddelskader.
 Stk. 2.  Nævnet kan blandt sine medlemmer udpege en  

 næstformand til i formandens fravær at varetage formandens opgaver efter  

 denne bekendtgørelse.
 Stk. 3.  Der udpeges efter indstilling fra de i § 19,  

 stk. 1, nr. 2-7, nævnte myndigheder m.v. en suppleant for hver af de 6  

 grupper til Lægemiddelskadeankenævnet.
 § 3.  Formanden tilrettelægger ankenævnets arbejde,  

 herunder arbejdet i dets sekretariat.
 Stk. 2.  Sundhedsministeriet stiller den fornødne  

 sekretariatsbistand til rådighed for nævnet.
Sagernes forberedelse og afgørelse § 4.  De i § 1 nævnte klager sendes til  

 Lægemiddelskadeankenævnet.
 Stk. 2.  Formanden påser, om klagefristen på 3 måneder,  

 jf. § 20, stk. 2, i lov om erstatning for lægemiddelskader, er overholdt.  

 Såfremt fristen er overskredet, og nævnet ikke finder grundlag for  

 dispensation fra overskridelsen, kan klagen afvises.
 § 5.  Hvis en klage optages til behandling, sendes en  

 bekræftelse herom til klageren med angivelse af den forventede  

 sagsbehandlingsprocedure.
Stk. 2.  Det påhviler herefter formanden at sørge for,  

 at sagen bliver forsvarligt oplyst og forberedt.
Klagen sendes inden  

 forelæggelsen for nævnet til Patientforsikringsforeningen, som sender nævnet  

 sagens akter, tillige med en udtalelse over den indsendte klage.
Udtalelsen  

 forelægges klageren med oplysning om, at eventuelle bemærkninger skal være  

 nævnet i hænde inden 14 dage.
Stk. 3.  Når særlige hensyn taler herfor, kan formanden  

 efter anmodning fra en klageberettiget part beslutte, at klagen helt eller  

 delvist skal have opsættende virkning med hensyn til udbetaling af eventuelt  

 erstatningsbeløb.
Formandens beslutning skal være truffet inden 14 dage fra  

 modtagelsen af klagen.
 § 6.  Nævnets afgørelser træffes i et møde.
 Stk. 2.  Dagsorden og sagsmateriale til et møde udsendes  

 til medlemmerne med et rimeligt varsel.
 Stk. 3.  Formanden leder nævnsmødet.  

 Lægemiddelskadeankenævnet er kun beslutningsdygtigt, når formanden og mindst  

 et medlem fra hver af de i lov om erstatning for lægemiddelskader § 19, stk.  

 1, nr. 2-7, nævnte persongrupper er til stede.
 Stk. 4.  Nævnets afgørelser træffes ved stemmeflerhed.  

 Ved stemmelighed er formandens stemme afgørende.
 Stk. 5.  Nævnets afgørelser indføres i en  

 beslutningsprotokol, som underskrives af formanden.
 Stk. 6.  I tilfælde, hvor en afgørelse ikke kan træffes  

 ved enstemmighed, kan medlemmerne forlange, at deres standpunkter kort  

 anføres i beslutningsprotokollen.
 § 7.  Nævnets afgørelser kan have følgende indhold:
§ 8.  Sager, som formanden skønner egnet til skriftlig  

 votering, kan udsendes til medlemmerne med indstilling om afgørelse.
Såfremt  

 et medlem anmoder herom, skal disse sager dog drøftes på et møde.
 § 9.  Lægemiddelskadeankenævnet er i sin virksomhed  

 uafhængigt af instruktioner om den enkelte sags behandling og afgørelse.
 Stk. 2.  Nævnets afgørelser kan ikke indbringes for  

 anden administrativ myndighed.
 § 10.  Nævnets afgørelser meddeles skadelidte,  

 Patientforsikringsforeningen og efter omstændighederne andre med berettiget  

 interesse i sagen.
 Stk. 2.  Sundhedsministeriet og vedkommende  

 lægemiddelproducent eller importør underrettes om de afgørelser, hvori  

 Lægemiddelskadeankenævnet har fastslået, at skadelidte har krav på erstatning  

 og/eller godtgørelse.
 Stk. 3.  Sundhedsministeriet udbetaler erstatning og  

 godtgørelse i overensstemmelse med Lægemiddelskadeankenævnets afgørelser.
 § 11.  Fremkommer der i en sag, som nævnet har  

 afgjort, nye og for sagens afgørelse væsentlige oplysninger, kan nævnet  

 beslutte at tage sagen op til fornyet behandling og afgørelse.
 § 12.  Formanden eller mindst to af nævnets medlemmer  

 kan bestemme, at spørgsmål af almindelig interesse for nævnets virksomhed  

 drøftes i nævnet.
 § 13.  Afgørelser, der er af principiel betydning og  

 egnet som vejledning om nævnets praksis, offentliggøres ved formandens  

 foranstaltning efter omstændighederne uden angivelse af navne på sagens  

 parter.
Forskellige bestemmelser § 14.  Lægemiddelskadeankenævnet meddeler senest 1.  

 juli forud for det kommende regnskabsår Sundhedsministeriet, hvilke udgifter  

 nævnet forventes at have i det kommende regnskabsår.
 Stk. 2.  Sundhedsministeriet meddeler senest 1.  

 september forud for det kommende regnskabsår Lægemiddelskadeankenævnet,  

 hvilke udgifter nævnet kan afholde.
 Stk. 3.  Nævnet afgiver årligt regnskab til  

 Sundhedsministeriet.
 § 15.  Vederlæggelse af nævnets medlemmer sker efter  

 Finansministeriets regler om særskilt vederlæggelse m.v.
 § 16.  Nævnsmøder er ikke offentlige.
 Stk. 2.  Der påhviler nævnets medlemmer tavshedspligt,  

 jf. forvaltningslovens § 27.
§ 17.  Nævnet afgiver en årlig redegørelse til  

 sundhedsministeren om sin virksomhed.
Heri omtales nævnets praksis og  

 afgørelser af principiel betydning.
Redegørelsen offentliggøres.
 § 18.  Bekendtgørelsen træder i kraft den 1. april  

 1997.
