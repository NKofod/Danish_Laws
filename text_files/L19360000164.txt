Ved kgl.
Resolution af 9. December 1935 har Danmark ratificeret følgende  

 under 28. Oktober 1935 i Stockholm mellem den danske og den svenske Regering  

 afsluttede Overenskomst med tilhørende Slutprotokol angaaende fælles  

 Bevogtning til Bekæmpelse af ulovlig Indførsel af alkoholholdige Varer:
OVERENSKOMST mellem Danmark og Sverige angaaende fælles Bevogtning til Bekæmpelse  

 af ulovlig Indførsel af alkoholholdige Varer.
 Undertegnede, der af deres respektive Regeringer er befuldmægtigede til at  

 indgaa en Overenskomst mellem Danmark og Sverige til Bekæmpelse af Smugling  

 af Alkohol, er blevet enige om følgende:
 Art. 1.
Indenfor de to kontraherende Staters Søterritorium i Øresund og i visse  

 Dele af Kattegat og Østersøen, nærmere bestemt paa den danske Side dels fra 12 grader 17' østlig Længde  

 (Gilbjerghoved) langs Sjællands Nord- og Østkyst samt Møen og Falster til 11  

 grader 58' østlig Længde (Gedser) dels omkring Øen Bornholm og omkring  

 Ærteholmene, og paa den svenske Side fra 56 grader 27' nordlig Bredde (Hallands  

 Væderø Fyr) langs Skaanes Vest-, Syd- og Østkyst til 55 grader 39' nordlig  

 Bredde (Stenshuvud), skal de to Staters Bevogtningspersonale, i Overensstemmelse med det  

 nedenfor anførte og med de nærmere Bestemmelser, om hvilke der træffes  

 Overenskomst mellem de to Landes højeste Toldmyndigheder, samvirke til  

 Bekæmpelse af ulovlig Indførsel af alkoholholdige Varer til deres  

 Toldomraade.
 Hvad der i denne Overenskomst er anført med Hensyn til Søterritorium, skal  

 ikke finde Anvendelse forsaavidt angaar Havne og Havneindløb.
 Art. 2.
 Bevogtningspersonale tilhørende den ene af de kontraherende Stater skal  

 kunne udstrække sin Virksomhed ind paa den anden Stats af nærværende  

 Overenskomst omfattede Søterritorium og skal i saadant Tilfælde, under  

 Iagttagelse af, hvad der er anført i Art. 3, dersteds have samme Pligt som  

 indenfor eget Søterritorium til at gribe ind til Forhindring af ulovlig  

 Indførsel af alkoholholdige Varer.
 Art. 3.
Med Hensyn til Betingelserne for og Maaden paa hvilken Prajning,  

 Visitation og Beslaglæggelse skal iværksættes, samt med Hensyn til de  

 Beføjelser iøvrigt, som tilkommer Bevogtningspersonalet, skal de Bestemmelser  

 iagttages, som gælder i den Stat, indenfor hvis Søterritorium  

 Bevogtningstjenesten udøves.
Dette skal ogsaa gælde med Hensyn til den  

 Retsbeskyttelse, og den Ret til Andel i Konfiskationsprovenuer eller de  

 tilsvarende Rettigheder, som tilkommer saadant Personale.
 Art. 4.
Fartøj og Last; som beslaglægges af Bevogtningspersonale tilhørende den  

 ene af de kontraherende Stater indenfor den anden Stats Søterritorium, skal  

 tilligemed de ombordværende snarest overgives til Myndighederne i den anden  

 Stat.
Skriftlig Rapport angaaende Beslaglæggelsen, indeholdende Oplysning om,  

 paa hvilket Tidspunkt og paa hvilket Sted denne har fundet Sted, skal ved  

 samme Lejlighed afleveres til nævnte Myndigheder.
 Art. 5.
 Har den ene af de kontraherende Stater maattet udrede Skadeserstatning,  

 som Følge af Foranstaltninger, som indenfor dens Søterritorium er iværksat af  

 Bevogtningspersonale tilhørende den anden Stat, skal denne Stat være  

 forpligtet til at erstatte den førstnævnte Stat de Udgifter, den saaledes har  

 haft, saavel som de Omkostninger, der er opstaaet for denne Stat i  

 Forbindelse med Sagens Behandling ved Domstol eller Voldgiftsret.
 Art. 6.
 Hvad der i de forudgaaende Artikler er fastsat med Hensyn til de  

 kontraherende Staters Søterritorium, skal for saa vidt angaar danske og  

 svenske Fartøjer, som anvendes i Smuglingsøjemed, finde tilsvarende  

 Anvendelse med Hensyn til Vandomraadet nærmest udenfor Søterritoriet indenfor  

 den Zone, som er omhandlet i Artikel 9 i den i Helsingfors den 19. August  

 1925 afsluttede Konvention om Bekæmpelse af Smugleri af alkoholholdige Varer  

 med den i Konventionens slutprotokol anførte Kommentar til nævnte artikel.
 Art. 7.
Denne Overenskomst, som er affattet i det danske og det svenske Sprog,  

 skal ratificeres, og Ratifikationsinstrumenterne skal snarest muligt  

 udveksles i København.
Overenskomsten træder i kraft den 15. Dag, regnet fra  

 den Dag, da Udvekslingen af Ratifikationsinstrumenterne finder Sted, og  

 forbliver i kraft indtil den 30. Dag, regnet fra den Dag, da Opsigelse af  

 denne er sket fra en af Staternes Side.
 Til Bekræftelse heraf har de Befuldmægtigede undertegnet denne  

 Overenskomst og forsynet den med deres Segl.
 Udfærdiget i Stockholm i 2 Eksemplarer den 28. Oktober 1935.
(sign.) E.
Reventlow (L.S.) (sign.) Rickard Sandler (L.S.) Slutprotokol.
 I Forbindelse med Undertegnelsen i Dag af Overenskomsten mellem Danmark og  

 Sverige angaaende fælles Bevogtning til Bekæmpelse af ulovlig Indførsel af  

 alkoholholdige Varer erklærer undertegnede Befuldmægtigede i deres  

 Regeringers Navn, at dansk og svensk Søterritorium ved Anvendelsen af denne  

 Overenskomst strækker sig indtil en Afstand af fire Sømil, eller 7.408 Meter,  

 fra de paagældende rigers Landterritorium eller fra Linier, som danner  

 Grænsen mod Havet for de ved Rigernes Kyster beliggende Havne, Havneindløb og  

 Bugter saavel som for de øvrige til Havet hørende Vandomraader, som er  

 beliggende indenfor og mellem de langs med Kysterne liggende Øer, Holme og  

 Skær, som ikke til Stadighed overskylles af havet, dog at i Øresund  

 Søterritoriet ikke paa nogen af Siderne strækker sig udover den i  

 Deklarationen af 30. januar 1932 angaaende visse Grænseforhold i Øresund  

 angivne Linie.
 Til Bekræftelse heraf har de Befuldmægtigede undertegnet denne Protokol og  

 forsynet den med deres Segl.
 Udfærdiget i Stockholm i 2 Eksemplarer den 28. Oktober 1935.
(sign.) E.
Reventlow (L.S.) (sign.) Rickard Sandler Hvilket herved bringes til almindelig Kundskab med Tilføjende, at  

 Ratifikationsdokumenterne under 13. Januar 1936 er blevet udvekslet i  

 København, hvorefter Overenskomsten med tilhørende slutprotokol er traadt i  

 kraft den 28. Januar d.
A.
 Udenrigsministeriet, den 10. Februar  

 1936.
P.
Munch.
