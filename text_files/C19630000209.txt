 § 1.  En ansøger, der har gjort sig skyldig i  

 strafbart forhold, som begrunder nærliggende fare for misbrug af vedkommende  

 stilling, kan ikke ansættes som tjenestemand eller i anden stilling inden for  

 staten.
 § 2.  Ansættelse forudsætter, at ansøgeren er værdig  

 til den agtelse og tillid, som stillingen kræver, jfr. for tjenestemænds  

 vedkommende § 3, stk. 1, i lov nr. 154 af 7. juni 1958 om lønninger og  

 pensioner m. v. til statens tjenestemænd.
 Stk. 2.  Det i stk. 1 fastsatte værdighedskrav må  

 forstås således, at det kun udelukker ansættelse, hvis ansøgeren ikke vil  

 kunne nyde den agtelse og tillid, som er en saglig forudsætning for, at han  

 kan beklæde den ansøgte stilling på tilfredsstillende måde.
 Stk. 3.  Værdighedskravets nærmere indhold afhænger af  

 den pågældende stillings karakter, herunder om der er tale om  

 tjenestemandsansættelse eller antagelse på overenskomstvilkår o. lign. og vil  

 navnlig have betydning ved stillinger, der indebærer myndighedsudøvelse.
 § 3.  Der må ikke fastsættes almindelige  

 administrative forskrifter, hvorefter straffede eller grupper af straffede  

 generelt udelukkes fra ansættelse i visse stillinger.
 Gældende forskrifter af denne karakter bør ophæves.
§ 4.  En ansøger, der har begået et strafbart forhold,  

 må ikke, selv om der foreligger andre ustraffede ansøgere, som følge af det  

 strafbare forhold på forhånd lades ude af betragtning ved besættelsen af  

 stillingen.
Der skal for ham som for de øvrige ansøgere tilvejebringes  

 nærmere oplysninger om hans faglige og personlige kvalifikationer.
Endvidere  

 skal der så vidt muligt tilvejebringes nærmere oplysninger om det strafbare  

 forhold og dets baggrund.
Først på det derefter foreliggende grundlag bør der  

 tages stilling til, hvilken af ansøgerne der er bedst egnet til ansættelse.
 § 5.  Ved bedømmelsen af, hvilken betydning et begået  

 strafbart forhold bør tillægges for afgørelsen af spørgsmålet om ansøgerens  

 egnethed til den pågældende stilling, skal der lægges vægt på følgende  

 omstændigheder:
Stk. 2.  I et vist omfang bør der lægges vægt på,  

 hvilken afgørelse der er truffet i straffesagen vedrørende den omhandlede  

 lovovertrædelse.
Har lovovertrædelsen alene medført tiltalefrafald eller  

 betinget dom, vil det således i almindelighed være mere betænkeligt at  

 tillægge den væsentlig betydning for ansættelsesspørgsmålet, end hvis den har  

 medført ubetinget frihedsstraf.
§ 6.  Såfremt sædvanlige personlige oplysninger,  

 navnlig om tidligere beskæftigelsesforhold, ikke skønnes at give et  

 betryggende grundlag for besættelse af en stilling, kan vedkommende myndighed  

 gennem en straffeattest søge tilvejebragt oplysning om, hvorvidt den  

 pågældende har begået strafbart forhold.
Som det fremgår af  

 justitsministeriets cirkulære af 5. december 1962 om strafferegistre og  

 kriminalstatistik m. v. §§ 18- 20, kan visse myndigheder selv rekvirere -  

 fuldstændige eller 10 års -straffeattester, medens andre offentlige  

 myndigheder er henvist til at anmode ansøgeren om at forevise en privat  

 straffeattest.
 Stk. 2.  De myndigheder, der selv kan rekvirere  

 straffeattest, må dog ikke foretage sådan rekvisition, forinden ansøgeren -  

 eventuelt ved en bemærkning i ansøgningsskemaet - er gjort bekendt med, at  

 rekvisitionen vil finde sted.
 § 7.  Er det af administrative grunde nødvendigt, at  

 strafoplysninger tilvejebringes i forbindelse med ansøgningens indgivelse,  

 kan sådanne oplysninger søges tilvejebragt ved spørgsmål i ansøgningsskema.
 Stk. 2.  Sådanne spørgsmål eller eventuelle andre  

 direkte spørgsmål til ansøgeren vedrørende strafbare forhold må kun  

 formuleres som spørgsmål om, hvorvidt han er straffet; der må således  

 ikke spørges, om han har været sigtet, tiltalt eller afhørt af politiet i  

 anledning af strafbart forhold.
 § 8.  Der må heller ikke i øvrigt afæskes ansøgeren  

 videregående oplysninger, end vedkommende myndighed kan få gennem en  

 straffeattest, herunder ved ansøgerens forevisning af privat straffeattest.
 Stk. 2.  Kan ansættelsesmyndigheden efter reglerne i  

 justitsministeriets cirkulære af 5. december 1962 om strafferegistre og  

 kriminalstatistik m. v. kun indhente 10 årsstraffeattest (cirkulærets § 20),  

 må et eventuelt spørgsmål i ansøgningsskemaet formuleres således:
»Har De været straffet inden for de sidste 10 år?» Stk. 3.  Kan ansættelsesmyndigheden ikke selv rekvirere  

 straffeattest efter reglerne i det nævnte cirkulære, må det omhandlede  

 spørgsmål formuleres således:
»Har De været straffet indenfor de sidste 5 år?» § 9.  Bestemmelserne i § 7, stk. 2, og § 8, stk. 1,  

 finder tilsvarende anvendelse med hensyn til eventuelle private  

 vandelsattester.
 § 10.  Strafoplysninger må ikke søges tilvejebragt på  

 andre måder end de i §§ 6-9 omtalte.
§ 11.  Der skal drages omsorg for, at tilvejebragte  

 strafoplysninger ikke kommer uvedkommende i hænde.
Private straffeattester  

 for ansøgere, der ikke ansættes, skal tilbagesendes.
I øvrigt bør  

 straffeattester og eventuelle andre skriftlige strafoplysninger opbevares på  

 særlig betryggende måde og således ikke i et almindeligt tilgængeligt arkiv.  

 Kun personer, der skal benytte attesterne ved behandling af personalesager,  

 bør have adgang til dem, og det bør omhyggeligt indskærpes disse personer, at  

 oplysningerne ikke må viderebringes til uvedkommende, herunder andre ansatte  

 i institutionen, som ikke deltager i personalesagers behandling.
