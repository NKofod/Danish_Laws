Skriftlig fremsættelse (27. oktober 1999) Trafikministeren (Sonja Mikkelsen):
 Herved tillader jeg mig for Folketinget at  

 fremsætte:
 Forslag til lov om ændring af lov om luftfart.  

 (Firmaflyvning, flyvepladser i Grønland m.v.).
(Lovforslag nr.
L 62).
Det overordnede formål med lovforslaget er at  

 øge luftfartssikkerheden.
Lovforslaget indeholder dels nogle  

 ændringer, der med visse ændringer er en genfremsættelse af  

 lovforslag nr.
L 218 1998/99, der ikke blev vedtaget i forrige  

 folketingssamling, dels nogle ændringer på andre områder i  

 luftfartsloven.
For det første indebærer lovforslaget, at der  

 i selve loven sker en regulering af, hvilke betingelser der fremover skal  

 være opfyldt for, at der uden tilladelse kan udføres  

 privatflyvning med passagerer mod betaling.
Formålet hermed er at komme  

 ulovlig taxaflyvning til livs.
Af forslaget fremgår, at der skal  

 foreligge nær tilknytning mellem pilot og passagerer i form af familie-  

 eller venskabsforhold samt at flyvningen ikke må have været  

 annonceret eller tilbudt offentligt.
Endvidere fastlægges der i  

 forslaget en øvre grænse for hvor meget der samlet vil kunne  

 ydes som betaling.
For det andet indføres der med lovforslaget en  

 anmeldelsesordning for virksomheders flyvning (firmaflyvning) med deres  

 ansatte.
Formålet hermed er at beskytte medarbejdere og sikre at de,  

 der skal flyve som led i deres ansættelsesforhold, flyver under  

 betryggende forhold.
Den enkelte medarbejder, der kan være i et  

 afhængighedsforhold til arbejdsgiveren, skal ikke selv fastsætte  

 de krav, der stilles til denne form for flyvning.
Lovforslaget indeholder  

 således en angivelse af de krav, der skal være opfyldt i  

 forbindelse med virksomhedernes flyvning med ansatte.
Som hovedkrav stilles,  

 at virksomheden enten er ejer eller bruger af det fly, der skal anvendes,  

 eller har heltidsansat den person, der forestår flyvningen.
Hertil  

 kommer, at Statens Luftfartsvæsen i en bekendtgørelse vil  

 fastsætte nærmere betingelser for firmaflyvning med ansatte,  

 herunder om antallet af flyvetimer og helbredskrav.
 Endvidere indeholder lovforslaget en skærpelse af  

 sanktionsbestemmelserne, idet forsøg på ulovlig lufttransport  

 straffes, og udførelse af ulovlig flyvning eller forsøg  

 herpå medfører, at pilotens certifikat frakendes ubetinget.  

 Formålet hermed er at skabe lovhjemmel til en effektiv sanktionering  

 taget i betragtning, at flyvning under tvivlsomme forhold, herunder  

 sikkerhedsmæssigt, kan få uigenkaldelige følger.
 Endelig indeholder lovforslaget nogle ændringer i  

 kompetencefordelingen mellem Danmark og Grønland vedrørende  

 godkendelse af anlæggelse af nye lufthavne og godkendelse af afgifter  

 for benyttelse af lufthavne, samt  justeringer og præciseringer  

 på områder, hvor det i praksis har vist sig hensigtsmæssigt  

 at forbedre lovgrundlaget.
 Justeringerne i lovforslaget i forhold til L 218 1998/99  

 er bl.a. sket på baggrund af afholdte møder med  

 brancheorganisationerne.
 Idet jeg i øvrigt henviser til bemærkningerne  

 til lovforslaget, tillader jeg mig at anbefale lovforslaget til det  

 høje Tings velvillige og hurtige behandling.
