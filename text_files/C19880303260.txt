 Denne At-meddelelse oplyser om bestemmelserne om  

 gaffeltruckførercertifikat.
 I kommentarer gives vejledning om bestemmelserne og om arbejdstilsynets  

 administrative praksis.
 Gaffeltruckførercertifikat kræves  til selvkørende gaffeltruck og  

 gaffelstabler, som har mekanisk løft af byrden langs den ene side af en  

 lodret mast og har mekanisk kørsel.
 Kommentar:
 Foregår gaflernes bevægelse ikke langs siden af en mast, som fx på  

 bulldozere, frontlæssere o.lign., der har monteret gafler i stedet for skovl,  

 kræves der derfor ikke certifikat.
Gaffeltruckførercertifikat kræves ikke  til gaffeltruck og  

 gaffelstabler 1.  hvor løftehøjden højst er 1 meter Kommentar:
Begrænsning af løftehøjden kan ske ved fast stop for gaffelslæden.
Dette  

 stop kan indrettes til frigørelse med nøgle, så en truckfører med certifikat  

 kan benytte trucken til større løftehøjder.
2.  hvor trucken altid er styret af skinner eller lignende, under,  

 på siderne eller over apparatet, fx sporbundet plukketruck og reolstabler 3. som tilhører et skib og føres af dets besætning.
Gaffeltruckførercertifikat kræves heller ikke  til  

 jordbrugstraktorer med gaffelløfteaggregat eller lignende udstyr, der løfter  

 byrden langs siden af en lodret mast, når løfterens største løftehøjde ikke  

 overstiger 3,3 m, og anvendelse kun sker inden for jordbrug.
Føreren skal dog  

 have traktorførerbevis.
Erhvervsmæssig udlejning med fører må ikke finde  

 sted.
 Kommentar:
 Det er endvidere arbejdstilsynets praksis ikke at kræve certifikat ved  

 afprøvning af en gaffeltruck efter reparation, når formålet er at  

 kontrollere, at alt fungerer, som det skal.
Gaffeltruckførercertifikat udstedes  af specialarbejderskolerne  

 til personer, - der er fyldt 18 år - der har tilsfredsstillende lægeattest - der har bestået en teoretisk og praktisk prøve i at føre gaffeltruck  

 og/eller gaffelstabler.
 Prøven aflægges på en specialarbejderskole, normalt som afslutning  

 på et kursus.
 Kommentar:
 Personer, som allerede er rutinerede gaffeltruckførere - fx fordi de har  

 arbejdet som truckførere i udlandet - kan normalt aflægge prøve uden  

 forudgående kursus.
 Personer, som har erhvervet certifikat i udlandet, vil kunne få det  

 ombyttet til dansk certifikat, hvis det med rimelighed kan godtgøres, at de  

 har fået en uddannelse og aflagt en prøve, der svarer til den danske.
 Der er to typer certifikater:
 A: Gaffelstabler, der ka betjenes gående (førerstangsgaffeltruck, evt. med  

 ståplade).
 B: Gaffeltruck, som føreren skal stå eller sidde på.
 Certifikat type B gælder også som type A.
 Et gaffeltruckførercertifikat kan inddrages  af arbejdstilsynet,  

 hvis truckføreren på grund af grov forsømmelighed eller af helbredsmæssige  

 grunde må anses for uegnet til at føre gaffeltruck eller gaffelstabler.
 Erik Andersen.
