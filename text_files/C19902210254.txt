(Handelsskolerne) Omstående bestemmelser om eksamen ved markedsøkonomuddannelsen har  

 virkning fra den 1. september 1990.
 Ved de skriftlige prøver er alle skriftlige og elektroniske hjælpemidler  

 tilladt.
 P.m.v.
 e.b.
Erik Nexelmamm underv.insp.
Bilag EKSAMENSOVERSIGT ADGANG TIL EKSAMEN Under 1. og 2. tema (semester) afleveres en obligatorisk opgave, jf.  

 studieplanen.
Begge obligatoriske opgaver bedømmes internt med karakteren  

 bestået/ikke bestået.
Hvis en obligatorisk opgave får karakteren »ikke  

 bestået«, kan fornyet aflevering finde sted i samme semester.
 Adgang til eksamen ved udgangen af 2. semester er betinget af, at begge de  

 stillede obligatoriske opgaver er bedømt til bestået.
BESTÅELSESKRITERIER For at opnå adgang til uddannelsens 1. trimester skal gennemsnittet af de  

 i 1. og 2. semester opnåede eksamenskarakter, inkl. opkvalificerende kursus,  

 være mindst 6,0. Desuden kræves, at ingen af de medtællende karakterer er  

 under 5.
 For at opnå adgang til uddannelsens 3. trimester skal gennemsnittet af de  

 i 1. og 2. semester samt 1. og 2. trimester opnåede eksamenskarakterer,  

 ekskl. opkvalificerende kursus, være mindst 6,0. Desuden kræves, at ingen af  

 de medtællende karakterer er under 5.
 For at bestå markedsøkonomeksamen skal det vægtede gennemsnit af de i  

 uddannelsen opnåede eksamenskarakterer, ekskl. opkvalificerende kursus, være  

 mindst 6,0. Desuden kræves, at ingen af de medtællende karakterer er under 5.
Karakteren for den skriftlige del af hovedopgaven indgår med vægten 2 i  

 det samlede eksamensresultat.
Alle øvrige karakterer indgår med vægten 1.
Tværfaglig case i praktisk markedsføring Tidspunkt: Ved udgangen af 2. trimester.
 Grundlaget for eksaminationerne er en case omhandlende en  

 afsætningsøkonomisk problemstilling, som endvidere giver mulighed for at  

 inddrage øvrige merkantile fag.
 Denne case kan være udformet på dansk og/eller engelsk.
Casen udleveres til den studerende 1 time før eksaminationen.
Alle  

 hjælpemidler må benyttes i forberedelsestiden.
Første del af eksaminationen foregår på engelsk, og den studerende skal  

 redegøre for casens problemstilling samt for overordnede løsningsforslag.
Se  

 eksamensbestemmelser for Engelsk.
 Denne del af eksaminationen har en varighed af ca. 15 minutter.
I anden del af eksaminationen, der foregår på dansk, skal den studerende  

 detaljeret kunne give forslag til løsning af de afsætningsøkonomiske  

 problemer, som casen giver basis for.
I forbindelse hermed skal de øvrige  

 merkantile fag inddrages i videst muligt omfang.
 Denne del af eksaminationen varetages af lærerne i international  

 markedsføring, og af lærerne i de øvrige merkantile fag i det omfang casen  

 inddrager problemer fra disse fag.
 Eksaminationstid: Ca. 20 minutter.
 Der gives en karakter for den merkantile del.
Hovedopgaven Tidspunkt: Ved udgangen af 3. trimester.
 Skriftlig del:
Besvarelsen bedømmes af de faglærere i de merkantile fag, hvis fagområde  

 indgår i opgaven.
Der gives en karakter for denne del af besvarelsen.  

 Karakteren indgår med en vægt på 80% i den samlede karakter for hovedopgaven.
For hovedopgavens resume på fremmedsprog, der i væsentlig grad omfatter  

 problemstillingen og de foreslåede løsninger, gives der en karakter for  

 indhold og sprog.
Bedømmelsen foretages af læreren i det pågældende  

 fremmedsprog.
Denne karakter indgår i den samlede karakter for hovedopgaven  

 med 20%.
 Mundtlig del:
 Efterfølgende danner hovedopgaven grundlag for en mundtlig eksamination,  

 hvor den studerende skal kunne uddybe/begrunde de i besvarelsen af  

 hovedopgaven benyttede problemstillinger og løsningsforslag.
 Eksaminationen foretages af lærere i de merkantile fag, hvorfra fagområder  

 indgår i opgavebesvarelsen.
 Eksaminationstid: Ca. 20 minutter.
