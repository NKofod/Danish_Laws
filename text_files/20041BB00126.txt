Fremsat den 14. januar 2005 af Morten Homann (SF),  

 Aage Frandsen (SF) og Poul Henrik Hedeboe&nbsp  

 ;(SF) Forslag til folketingsbeslutning om indførelse af avanceskat  

 på andelsboliger, der sælges i  

  

 spekulationsøjemed m.v.
 Folketinget opfordrer regeringen til at fremsætte lovforslag om  

 en avanceskat, som forfalder i det tilfælde, hvor en andelsboligforening  

 likviderer sig selv og frasælger andelene (ejendommen) til markedspris.
 Avanceskatten foreslås fastsat til f.eks. 60 pct. af  

 salgsprovenuet opgjort som forskellen imellem markedsprisen og den såkaldte  

 maksimalpris på andelen.
Bemærkninger til forslaget Formålet med forslaget er at modvirke spekulation i andelsboligen.
Prisen på en andelsbolig fastsættes ikke frit ligesom på en  

 ejerbolig, men er reguleret efter reglerne i andelsboligloven.
Prisen ved  

 salg  

 af en andel må ikke overstige den såkaldte maksimalpris, som er bestemt ved  

 andelen i boligforeningens formue (egenkapital) plus individuelle  

 forbedringer  

 i boligen.
Ved opgørelse af foreningens formue tages udgangspunkt i  

 ejendommens  

 værdi som udlejningsejendom, hvilket i ældre byggeri betyder, at prisen på  

 andelen typisk vil være under markedsprisen på grund af huslejereguleringen.
Der har de senere år bl.a. i Århus og omegn været flere  

 eksempler på, at andelsboligforeninger har opløst sig selv for at sælge  

 andelene til markedspris.
På den måde har de enkelte andelshavere kunnet  

 slippe  

 uden om maksimalprisbestemmelserne og har kunnet scoret en »uberettiget«  

 skattefri gevinst.
Det er hverken rimeligt eller hensigtsmæssigt.
Omfanget af de nævnte »transaktioner« begrænser sig indtil nu  

 til omkring 50 ejendomme (skønsmæssigt), men i takt med at flere får øjnene  

 op  

 for fidusen, kan man frygte, at omgåelse af maksimalprissystemet vil vinde  

 mere  

 udbredelse.
Det vil i givet fald lægge gift ud for tilbudspligten, hvor  

 ejeren  

 af en udlejningsejendom har pligt til at tilbyde lejerne at overtage  

 ejendommen  

 som andelsboligforening til samme pris og øvrige vilkår, som ejeren kan opnå  

 til anden side, og hvor lejerne som hovedregel har forkøbsret.
 Det er forslagsstillernes vurdering, at en underminering af  

 tilbudspligten i sidste instans vil svække andelsboligformen til skade for  

 sikringen og udviklingen af et mangfoldigt boligudbud.
Det skal afslutningsvis understreges, at avanceskatten alene  

 træder i kraft i forbindelse med et spekulativt salg, hvor man omgår  

 maksimalprisreglerne.
Der er således ikke tale om en generel avance- eller  

 værdistigningsafgift på andelsboligerne.
Skriftlig fremsættelse Morten Homann  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af avanceskat på andelsboliger, der sælges  

 i  

 spekulationsøjemed m.v.
(Beslutningsforslag nr.
B 126).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
