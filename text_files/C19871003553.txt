I.
Formål.
 Tilskudsordningen har til formål at fremme nytænkning og målrettet  

 produktudvikling inden for alle grene af turisterhvervet og at skabe en  

 hensigtmæssig baggrund for turisterhvervets udvikling.
II.
Organisation og økonomi.
 Til at gennemføre støtteordningens formål nedsættes en styregruppe, som  

 træffer endelig afgørelse om støtte til indkomne ansøgninger og tager  

 selvstændige initiativer med henblik på at fremme produktudviklingen inden  

 for turisterhvervet.
 Styregruppens opgaver, sammensætning, mødevirksomhed m.v., fastsættes af  

 industriministeren i styregruppens forretningsorden.
Midlerne til støtteordningen tilvejebringes gennem tilskud fra  

 Industriministeriets turistfremmemidler.
Sekretariatsfunktionen varetages af  

 Danmarks Turistråd, og de hermed forbundne udgifter afholdes af tilskuddet  

 fra Industriministeriet.
III.
Støtteform.
1. Produktudviklingsstøtten ydes som tilskud efter  

 hjælp- til selvhjælp-princippet.
Dette indebærer, at ansøgeren selv skal bære  

 en vis del af udgifterne.
Tilskuddet ydes normalt med indtil 50% af de  

 meromkostninger, ansøgeren kan dokumentere i forbindelse med  

 produktudviklingen.
Omkostningerne opgøres uden merværdiafgift.
 Generelle regler for beregning af tilskudsgrundlag fastsættes af  

 styregruppen.
 2. I specielle tilfælde og i forbindelse med  

 initiativer, der sigter mod generelt at fremme produktudviklingen inden for  

 dansk turisme, kan styregruppen beslutte, at samtlige udgifter afholdes af  

 støttemidlerne.
 3. Der kan ikke ydes tilskud til projekter, hvor de  

 tilskudsberettigede omkostninger udgør mindre en 25.000 kr.
 4. I det omfang de støttede projekter fører til  

 resultater, der udnyttes kommercielt, skal tilskud tilbagebetales.
Den betingede tilbagebetaling omfatter som hovedregel kun den del af  

 tilskuddet, der overstiger 200.000 kr.
Hvor særlige omstændigheder taler  

 herfor, kan den betingede tilbagebetalingspligt omfatte en større del eller  

 hele tilskudsbeløbet.
 Nærmere retningslinier for tilbagebetalingen fastsættes af styregruppen,  

 der kan bestemme, at tilbagebetaling ikke skal finde sted ved visse  

 projekttyper, hvor særlige omstændigheder taler herfor.
IV.
Tilskudsmodtagere.
Støtte kan ydes til virksomheder, organisationer, enkeltpersoner og - når  

 særlige omstændigheder taler herfor - visse offentlige institutioner.
Støtte  

 kan tillige ydes til grupper af virksomheder m.v.
V.
Støtteberettigede projekter.
1. Støtte kan ydes til - udvikling af nye turistprodukter - videreudvikling og forbedring af eksisterende turistprodukter - udvikling af nye kombinationer af turistprodukter - aktiviteter, der sigter på at højne serviceniveauet inden for  

 turisterhvervet - aktiviteter, der sigter på generelt at forbedre grundlaget for  

 produktudviklingen inden for turisterhvervet.
 2. Det er et krav for tildeling af støtte, at  

 tilskuddet er af væsentlig betydning for projektets gennemførelse, og at det  

 planlagte produktudviklingsprojekt repræsenterer en vis nyhedsværdi for dansk  

 turisme.
 3. Der kan ydes støtte til alle faser i  

 produktudviklingsarbejdet, og til aktiviteter som er nødvendige  

 forudsætninger for en erhvervsmæssig udnyttelse af udviklingsarbejdet.  

 Derimod ydes der ikke tilskud til aktiviteter som anlægsinvesteringer,  

 almindelige markedsføringsforanstaltninger og drift.
 4. Ved støttetildelingen tages der særligt hensyn til  

 projekter, som sigter mod en geografisk og sæsonmæssig spredning af turismen.
 5. Tilskud kan ikke ydes til projekter, hvortil der  

 ydes støtte til projektudgifterne fra andre statslige  

 erhvervsfremmeordninger.
VI.
Ansøgning om tilskud, regnskabsaflæggelse og rapport.
1. Ansøgning om tilskud indsendes inden projektet, der  

 ønskes tilskud til, iværksættes.
Der ydes ikke tilskud til omkostninger, som  

 ansøgeren har afholdt eller har påtaget sig at afholde, inden tilsagn om  

 tilskud er givet.
 2. En ansøgning må bl.a. indeholde oplysninger om  

 ansøgeren, projektets formål og indhold samt en tidsplan og et budget for  

 projektet.
 3. Projekter skal gennemføres inden for tidsfrister,  

 som fastsættes i tilskudsaftalen.
 4. Tilskud udbetales enten a conto på grundlag af  

 periodevis fremsendte opgørelser over afholdte udgifter og rapporter over  

 arbejdets forløb eller samlet ved udviklingsarbejdets afslutning.
5. Senest 3 måneder efter det aftalte tidspunkt for  

 projektets afslutning skal ansøgeren indsende et projektregnskab og en faglig  

 rapport, indeholdende bl.a. en vurdering af resultaterne.
Ved flerårige  

 projekter indsendes årlige statusrapporter.
6. Styregruppen kan bestemme, at tilsagn om tilskud  

 bortfalder helt eller delvis, og at udbetalte tilskud skal tilbagebetales,  

 hvis 7. Styregruppen kan fastsætte nærmere bestemmelser for  

 ansøgningernes indhold og for rapport- og regnskabsaflæggelsen.
 8. Styregruppen kan inden for rammerne af det under  

 pkt.  II  nævnte tilskud afholde udgifter til oplysnings- og  

 vejledningsvirksomhed i forbindelse med denne støtteordning.
VII.
Ikrafttræden.
 Disse retningslinier træder i kraft den 7. oktober 1987.
