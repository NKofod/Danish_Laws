 I medfør af §§ 4, 6 og 12, stk. 2, i lov nr. 252 af 8. juni 1977 om  

 mærkning og skiltning med pris m.v. bestemmes følgende:
§ 1 Indehavere af frisørsaloner skal ved skiltning angive nettokontantprisen,  

 d.v.s. prisen inklusive moms og eventuelle andre afgifter, for samtlige  

 ydelser, der tilbydes i salonen.
Stk. 2.  De udbudte ydelser skal prisskiltes som  

 enkeltstående ydelser.
Udbydes flere ydelser samlet, skal der skiltes med en  

 samlet pris herfor.
 Stk. 3.  Såfremt der kræves ekstra betaling for  

 præparater i forbindelse med en ydelse (f.eks.stivelse, hårlak, sprit), skal  

 beløbet herfor fremgå af skiltningen.
 Stk. 4.  Varer, der udstilles eller fremlægges i salonen  

 med henblik på salg til den private forbruger, skal på tydelig måde være  

 mærket eller skiltet med nettokontantprisen.
§ 2 Prisskilte skal udføres og anbringes således, at de let kan ses og læses  

 af kunderne i salonen.
 Stk. 2.  Desuden skal på et skilt, der er ophængt ved  

 indgangen til salonen (f.eks. i udstillingsvindue eller ved døren), og som er  

 let læseligt udefra, være angivet nettokontantprisen for følgende ydelser:
 Damefrisørsaloner:
Vask og frisering Klipning (traditionel) Speciel klipning Permanent inklusive frisering Herrefrisørsaloner:
Vask og føn Klipning (traditionel) Speciel klipning med vask og føn § 3 Hvis der i annoncer, reklamer eller kataloger gives prisoplysninger for  

 frisørsalonens ydelser, skal disse oplysninger være i overensstemmelse med  

 bestemmelserne i § 1.
§ 4 Overtrædelse af foranstående bestemmelser straffes med bøde.
§ 5 Bekendtgørelsen træder i kraft den 1. juli 1980. Samtidig ophæves  

 monopoltilsynets bekendtgørelse nr. 5 af 1. marts 1972 om prisskiltning i  

 frisørsaloner.
 Monopoltilsynet, den 9. januar 1980.
