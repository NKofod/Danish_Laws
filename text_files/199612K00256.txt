Nr LSF 256 Forslag til Lov om ændring af retsafgiftsloven(Forhøjelse af  

 tinglysningsafgiften) Fremsat af justitsministeren (Frank Jensen) den 6. maj 1997 Vedtaget ved tredjebehandling den 30. maj 1997 Lov nr. 369 af 03/06/1997 § 1 I lov om retsafgifter, jf. lovbekendtgørelse nr. 460 af 27. juni 1989, som  

 ændret senest ved § 8 i lov nr. 385 af 22. maj 1996, foretages følgende  

 ændring:
 1. § 41 a affattes således:
»§ 41 a.
For tinglysning svares en afgift på 1.200 kr.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om retsafgifter, jf. lovbekendtgørelse nr. 460 af 27. juni 1989 som  

 ændret senest ved § 8 i lov nr. 385 af 22. maj 1996, foretages følgende  

 ændring:
 1. § 41 a affattes således:
»41 a.
For tinglysning svares en afgift på 1.200 kr.« § 2 Loven træder i kraft dagen efter bekendtgørelsen i Lovtidende.
 Bemærkninger til lovforslaget  Lovforslaget har til formål at  

 forhøje tinglysningsafgiften fra 700 kr. til 1.200 kr. med virkning fra dagen  

 efter bekendtgørelsen i Lovtidende og vil på baggrund af et skøn over  

 antallet af tinglysningsdokumenter medføre en generel budgetforbedring i 1997  

 på ca. 400 mio. kr. og i 1998 og følgende år på ca. 800 mio. kr.
 Tinglysningsafgiften er senest forhøjet i 1991 fra 500 kr. til 700 kr.,  

 jf. lov nr. 943 af 27. december 1991.
 Lovforslaget skønnes ikke at indebære administrative konsekvenser af  

 betydning for det offentlige.
 Lovforslaget har ingen væsentlige erhvervsøkonomiske konsekvenser og  

 indeholder ikke miljøretlige eller EU-retlige aspekter.
 Det foreslås, at loven træder i kraft dagen efter bekendtgørelsen i  

 Lovtidende.
Skriftlig fremsættelse Justitsministeren (Frank Jensen):
 Herved tillader jeg mig for det høje Ting at fremsætte:
 Forslag til lov om ændring af retsafgiftsloven. (Forhøjelse af  

 tinglysningsafgiften).
(Lovforslag nr.
L 256).
 Formålet med lovforslaget er at forhøje tinglysningsafgiften fra de  

 nuværende 700 kr. til 1.200 kr.
 Det foreslås, at forhøjelsen skal have virkning fra dagen efter  

 bekendtgørelsen i Lovtidende.
 Efter et skøn over antallet af tinglysningsdokumenter må det antages, at  

 forhøjelsen vil medføre en generel budgetforbedring i 1997 på ca. 400 mio.  

 kr. og i 1998 og følgende år på ca. 800 mio. kr.
 Idet jeg henviser til lovforslaget og de ledsagende bemærkninger, skal jeg  

 herved anbefale forslaget til det høje Tings velvillige behandling.
