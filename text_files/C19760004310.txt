 I de senere år har der været en tendens i lovgivningen til at give andre  

 centrale organer end ministerierne kompetence til at træffe endelige  

 administrative afgørelser, herunder afgørelser om fordelingen af bevilgede  

 midler.
 Herved fraviges det almindelige princip om, at vedkommende minister er  

 øverste forvaltningschef inden for sit område.
 For at sikre folketinget mulighed for i det enkelte tilfælde at bedømme  

 hensigtsmæssigheden af sådanne ordninger, skal følgende retningslinier følges  

 ved udarbejdelse af bemærkninger til lovforslag, som indeholder bestemmelser  

 af denne art:
 1. Der må nøje redegøres for de hensyn, der ligger til  

 grund for den foreslåede kompetencefastsættelse.
 2. Redegørelsen skal tillige indeholde en oversigt  

 over den påtænkte kompetence- og arbejdsdeling mellem ministeriet og det  

 pågældende centrale organ, herunder hvilke beføjelser der fortsat vil  

 tilkomme ministeren, samt i hvilket omfang der vil ske endelig overførsel af  

 dispositionsret over bevilgede midler.
 3. Ved revision af gældende lovgivning, hvor  

 tilsvarende kompetenceordninger ønskes opretholdt, skal der tillige redegøres  

 for indvundne erfaringer med den pågældende ordning.
 Statsministeriet, den 9. marts 1976.
 Anker Jørgensen.
/A.
Lund-Sørensen.
