§ 1 I bekendtgørelse nr. 536 af 25. november 1985 om tjenestefrihed og  

 lønafkortning for tjenestemænd, der varetager ombud o.lign., som ændret ved  

 bekendtgørelse nr. 263 af 27. april 1987, foretages følgende ændringer:
 1. § 3 affattes således:
 » § 3.  Til varetagelse af lønnede ombud/hverv,  

 herunder kommunale hverv, der anses for vederlagt efter reglerne i lov om  

 kommunernes styrelse eller lov om Københavns kommunes styrelse, ydes  

 tjenestefrihed mod lønafkortning som anført i stk. 2. Et ombud/hverv anses  

 for lønnet, såfremt der ydes et fast vederlag derfor, eller såfremt der er  

 mulighed for erstatning for tabt arbejdsfortjeneste.
 Stk. 2.  Lønfradrag foretages som angivet i cirkulære af  

 24. maj 1985 om lønfradrag/-beregning for tjenestemænd (LP. nr. 029/85), jf.  

 den som bilag til cirkulæret udsendte aftale af 14. maj 1985.
Stk. 3.  For tjenestemænd, der varetager hverv som  

 formand for et af en kommunalbestyrelse eller et amtsråd nedsat udvalg og  

 oppebærer fast vederlag herfor i henhold til reglerne i lov om kommunernes  

 styrelse, kan lønfradraget som nævnt i stk. 2 dog, medmindre tjenestemanden  

 erklærer sig indforstået med en anden afregningsmåde, for hver måned højst  

 udgøre et beløb, der svarer til det månedlige vederlag for hvervet, idet  

 overskydende beløb overføres til næste måned.
Det samlede lønfradrag inden  

 for et kalenderår kan ikke overstige det vederlag, der i samme tidsrum er  

 oppebåret af tjenestemanden.« 2. § 6 ophæves.
§ 2 Bekendtgørelsen træder i kraft den 1. januar 1994.
