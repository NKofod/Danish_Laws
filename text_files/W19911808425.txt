Et aktieselskab klagede over en bindende forhåndsbesked, hvorefter de  

 i forslag til en direktørkontrakt fastlagte fratrædelsesgodtgørelser ville  

 blive anset for almindelig indkomstskattepligtige, bl.a. henset til  

 godtgørelsernes forudberegnelighed og sammenholdt med bestemmelser om  

 efterløn.
Landsskatteretten fandt, at fratrædelsesgodtgørelserne kunne anses  

 for omfattet af lov om særlig indkomstskat m.v. § 2, nr. 9. Der blev lagt  

 vægt på, at kontraktens regler ikke stred mod lovens ord og ikke gik ud over  

 lovens hensigt, jf. bemærkningerne til denne.
Efterlønsbestemmelserne kunne  

 endvidere ikke tillægges betydning for fratrædelsesgodtgørelsernes  

 skattemæssige behandling.
Endelig fandt Landsskatteretten ikke grundlag for  

 at optage et ikke påklaget spørgsmål om den skattemæssige behandling af  

 kapitaliseret efterløn til realitetsbehandling, jf. § 9, stk. 3, i  

 Landsskatterettens forretningsorden.
 A/S A klagede over den af Ligningsrådet afgivne bindende forhåndsbesked,  

 hvorefter Ligningsrådet ikke anså en påtænkt udbetaling af godtgørelse i  

 anledning af fratræden af stilling for omfattet af lov om særlig indkomstskat  

 m.v. § 2, nr. 9.
Det var oplyst, at selskabet agtede at benytte direktørkontrakter ved  

 fremtidige ansættelser.
Af kontraktens § 9 skulle bl.a. fremgå følgende:
 »De første 12 måneder er aftalt som gensidig prøvetid, hvor begge  

 parter uden begrundelse kan bringe ansættelsesforholdet til ophør med 5  

 måneders skriftligt varsel.
Efter udløbet af de første 12 måneder kan ansættelsesforholdet fra  

 selskabets side bringes til ophør med 12 måneders skriftligt varsel.
Fra  

 direktørens side kan ansættelsesforholdet bringes til ophør med 6 måneders  

 skriftligt varsel.
 Såfremt direktøren opsiges af selskabet, og såfremt direktøren på  

 opsigelsestidspunktet har en anciennitet på 7 år eller mere, udbetales der  

 direktøren, ud over normalt vederlag i opsigelsesperioden, en  

 fratrædelsesgodtgørelse.
 Fratrædelsesgodtgørelsen udbetales ved ansættelsesforholdets ophør og  

 opgøres som summen af følgende månedlige beløb:
»)i 12 måneder, såfremt ancienniteten er lig med/større end 7 år, men  

 mindre end 8 år, i 24 måneder, såfremt ancienniteten er lig med/større end 8 år, men mindre  

 end 9 år, i 36 måneder, såfremt ancienniteten er lig med/større end 9 år, men mindre  

 end 10 år«.
Ligningsrådet havde henvist til, at direktøren allerede ved  

 ansættelsesforholdets begyndelse ville opnå krav på en anciennitetsmæssigt  

 opsparet ydelse til udbetaling efter en i kontrakten fastsat mindste  

 ansættelsesperiode.
Ligningsrådet havde herefter fundet, at en sådan  

 forudberegnelig og systematisk opsparing af lønandele måtte anses som  

 almindelig indkomst og ikke omfattet af lov om særlig indkomstskat m.v. § 2,  

 nr. 9.
Selskabets revisor gjorde gældende, at fratrædelsesgodtgørelsen ikke ville  

 være almindelig indkomst for modtageren, men derimod særlig indkomst efter §  

 2, nr. 9, i lov om særlig indkomstskat m.v., der bl.a. omhandler  

 »godtgørelse i anledning af fratræden af stilling.« Til støtte herfor anførtes det, at lovens ordlyd ikke udelukkede, at en  

 godtgørelse, som ved fratræden af stilling skulle udbetales til en  

 lønmodtager i henhold til ansættelseskontrakten, og som derfor nødvendigvis  

 måtte være forudberegnelig, var omfattet af lovbestemmelsen.
Der henvistes  

 herved til Landsskatterettens kendelse i Meddelelser 1964 nr. 117, hvor en  

 forsikringsagents kontraktsmæssigt fastsatte efterprovision ved fratræden  

 blev anset for særlig indkomst.
Det anførtes videre, at det samme kunne  

 udledes af teksten i Ligningsvejledningen 1988, side 151.
Revisoren fremhævede endvidere, at fratrædelsesgodtgørelsen kun kom til  

 udbetaling, såfremt direktøren opsiges af selskabet.
Opsiger direktøren selv  

 sin stilling, har han derimod ikke krav på fratrædelsesgodtgørelse efter  

 ansættelseskontrakten.
Der var derfor ikke som antaget af Ligningsrådet  

 allerede ved ansættelsesforholdets begyndelse erhvervet ret til at få  

 udbetalt »systematisk opsparede lønandele.«  

 Retserhvervelsestidspunktet for en fratrædelsesgodtgørelse efter kontrakten  

 kunne tidligst være det tidspunkt, hvor direktøren opsiges af selskabet.
Der  

 var således efter revisorens opfattelse intet opsparingselement i kontrakten.  

 Der var alene tale om en økonomisk binding for arbejdsgiveren, der skulle  

 beskytte veltjente medarbejdere mod »usaglig« opsigelse.
 Med henvisning til Landsskatterettens kendelse i TfS 1990 nr. 232 blev det  

 endelig gjort gældende, at der intet grundlag var for at fortolke  

 bestemmelsen i lov om særlig indkomstskat m.v. § 2, nr. 9, indskrænkende.
Told- og Skattestyrelsen henledte under sagens behandling for  

 Landsskatteretten opmærksomheden på, at ifølge kontraktens bestemmelser  

 skulle der - også ved direktørens egen opsigelse af stilling - udbetales  

 efterløn fra den pågældendes fyldte 60. år, og at denne efterløn kunne  

 kapitaliseres og udbetales på samme måde som fratrædelsesgodtgørelsen.  

 Styrelsen fandt, at der således var mulighed for opsparing af lønandele.  

 Styrelsen anførte i tilslutning hertil, at fratrædelsesgodtgørelsen måtte ses  

 i sammenhæng med kontraktens øvrige punkter, særlig § 10, der indeholdt  

 regler vedrørende direktørens død.
Som følge af de krav, direktøren ville  

 have efter § 10, var det styrelsens opfattelse, at fratrædelsesgodtgørelsen  

 var almindelig indkomstskattepligtig efter statsskattelovens § 4 og  

 kildeskattelovens § 43, stk. 2 b, om pension, ventepenge samt lignende  

 ydelser, når disse havde sammenhæng med et tidligere tjenesteforhold.
Styrelsen indstillede endelig Ligningsrådets besvarelse vedrørende den  

 skattemæssige behandling af kapitaliseret efterløn ændret.
Dette spørgsmål  

 var stillet som spørgsmål 2 i den bindende forhåndsbesked, men var ikke  

 påklaget af selskabet over for Landsskatteretten.
Landsskatteretten bemærkede, at ansættelseskontraktens regler om  

 fratrædelsesgodtgørelse ikke stred mod ordlyden af bestemmelsen i § 2, nr. 9,  

 i lov om særlig indkomstskat m.v.
Retten fandt heller ikke, at reglerne gik  

 ud over, hvad der havde været hensigten med bestemmelsen.
Herved bemærkedes,  

 at det af bemærkningerne til lovforslaget om indførelse af bestemmelsen bl.a.  

 fremgik, at det tilsigtedes at gennemføre en rimelig og ensartet beskatning i  

 alle tilfælde, hvor der ved fratræden af stilling blev udbetalt et beløb, som  

 oversteg sædvanlig aflønning.
 Retten fandt endvidere ikke, at ansættelseskontraktens regler om efterløn  

 og andre ydelser kunne tillægges betydning for den skattemæssige behandling  

 af fratrædelsesgodtgørelsen, og retten kunne herefter tilslutte sig  

 selskabets synspunkt, hvorefter fratrædelsesgodtgørelse, der udbetaltes efter  

 reglerne i kontrakten, måtte anses for omfattet af bestemmelsen i § 2, nr. 9,  

 i lov om særlig indkomstskat m.v.
Med hensyn til det ikke påklagede spørgsmål 2 i den bindende  

 forhåndsbesked om den skattemæssige behandling af kapitaliseret efterløn  

 bemærkedes, at klager over Ligningsrådets afgørelser efter lov om bindende  

 forhåndsbesked efter lovens § 5, stk. 1, sidste punktum, skal behandles efter  

 de i skattestyrelsesloven fastsatte regler, for så vidt de er forenelige med  

 bestemmelserne i loven om bindende forhåndsbesked.
Efter bestemmelsen i  

 skattestyrelseslovens § 28, stk. 1, 2. punktum, er Landsskatteretten  

 berettiget til at påkende en påklaget ansættelse i sin helhed, uanset klagens  

 indhold.
Af § 9, stk. 3, i Landsskatterettens forretningsorden fremgår, at  

 rettens afgørelse som hovedregel alene skal angå de påklagede punkter i den  

 forelagte afgørelse.
Landsskatteretten fandt ikke under de foreliggende omstændigheder grundlag  

 for at optage det ikke påklagede forhold til realitetsbehandling.
Retten  

 lagde herved vægt på, at forholdet ikke havde en sådan forbindelse med det  

 påklagede forhold, at dette nødvendiggjorde en samlet behandling af de to  

 spørgsmål.
 Retten henså endvidere til, at adgangen til at optage ikke påklagede  

 forhold til påkendelse efter de nævnte bestemmelser skulle benyttes  

 restriktivt, hvilket som følge af afgørelsens karakter i særlig grad måtte  

 gælde for en afgørelse om bindende forhåndsbesked.
 LV 1990, D 1.10.1.
