Skriftlig fremsættelse (5. april 2006) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til  

 folketingsbeslutning om Danmarks indgåelse  

 af overenskomst af 20. februar 2006 mellem Kongeriget Danmarks regering  

 sammen  

 med Grønlands Landsstyre på den ene side og Kongeriget Norges regering på den  

 anden side om afgrænsning af kontinentalsoklen og fiskerizonerne i området  

 mellem Grønland og Svalbard.
(Beslutningsforslag nr.
B 114).
Forslaget tilsigter at muliggøre Danmarks indgåelse af  

 overenskomst af 20. februar 2006 mellem Kongeriget Danmarks regering sammen  

 med  

 Grønlands landsstyre på den ene side og Kongeriget Norges regering på den  

 anden  

 side om afgrænsning af kontinentalsoklen og fiskerizonerne i området mellem  

 Grønland og Svalbard.
Teksten er med tilhørende kortskitse bilagt forslaget.
I overensstemmelse med FNs Havretskonvention af 1982, der  

 er ratificeret af både Danmark og Norge, har kyststaterne adkomst til  

 maritime  

 zoner indtil en afstand af 200 sømil fra basislinjen (kystlinjen). I det  

 pågældende havområde er afstanden mellem kysterne imidlertid over en  

 strækning  

 på 795 km mindre end 400 sømil.
Der ville derfor opstå en overlapning mellem  

 fulde 200 sømils zoner, dækkende et område på ca. 150.000 km2. Begge parter  

 har  

 hidtil i deres respektive lovgivning defineret grænsen i dette område som  

 midtlinjen uden præcis angivelse af dens forløb.
Dette skyldes,  

 at de  

 basispunkter på Grønlands og Svalbards kyster, ud fra hvilke midtlinjen  

 skulle  

 beregnes, først blev nøjagtigt opmålt i et tidssvarende internationalt  

 koordinatsystem til fastlæggelse af geografisk bredde og længde, i 2001  

 (Svalbard) og 2004 (Grønland).
 Herefter var vejen banet for den fra begge sider længe  

 ønskede præcise definition af midtlinjen.
 Beregningen foregik på grundlag af parternes gensidigt  

 accepterede kystbasislinjer samt punktet Tobias Ø, der ligger uden for  

 basislinjesystemet ved Grønlands kyst.
Forhandlingerne lededes fra dansk side af  

 Udenrigsministeriet i samarbejde med Grønlands landsstyre, der også var  

 repræsenteret i forhandlingsdelegationen.
Ud over to forberedende  

 ekspertmøder  

 på teknisk niveau afholdtes to møder mellem forhandlingsdelegationerne.
Disse  

 nåede den 16. januar 2006 frem til den foreliggende overenskomsttekst, som  

 undertegnedes den 20. februar 2006.
Det er parternes ønske, at overenskomsten træder i kraft  

 snarest.
Den norske regering forelægger samtidig forslag for Stortinget  

 herom.
 Grønlands landsstyre har efter afslutning af de interne  

 procedurer i Grønland meddelt sit samtykke til indgåelse af overenskomsten.
 Idet jeg i øvrigt henviser til de bemærkninger, der ledsager  

 forslaget, skal jeg tillade mig at anbefale det til det høje Tings velvillige  

 behandling.
