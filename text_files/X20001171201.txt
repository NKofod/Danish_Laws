Aktionæroverenskomst hindring for  

 skattefri aktieombytning To personer, der tilsammen ejede 62,2% af kapital og  

 stemmer i et IT-selskab anmodede om tilladelse til skattefri aktieombytning  

 efter aktieavancebeskatningsloven § 13, stk 1 og 2.
 Aktieombytningen ønskedes gennemført  

 således, at de to aktionærer indskød deres aktieposter i  

 et til lejligheden nystiftet holdingselskab mod at blive vederlagt med aktier  

 i holdingselskabet.
 Der skulle ikke ydes kontant vederlag.
Det fremgik af en aktionæroverenskomst, at de to  

 aktionærer kun kunne udnævne to af bestyrelsens fem medlemmer.  

 Det var forudsat i aktionæroverenskomsten, at denne ret ved  

 aktieombytningen blev overtaget af holdingselskabet.
Samtidigt var der givet  

 veto-ret til fire af bestyrelsens medlemmer ved vedtagelse af alle  

 væsentlige beslutninger, herunder til de tre medlemmer af bestyrelsen,  

 som skulle vælges af mindretalsaktionærerne.
 Ligningsrådet lagde vægt på, at  

 holdingselskabet på grund af vetoretten ikke ved aktieombytningen reelt  

 opnåede flertallet af stemmerne i driftsselskabet, hvilket er et  

 objektivt krav i henhold til aktieavancebeskatningslovens § 13. Betingelserne  

 for at opnå tilladelse til en skattefri aktieombytning fandtes  

 således ikke at være opfyldt.
De to berørte kommuner havde begge indstillet, at  

 der blev givet tilladelse til anmodningen, mens den lokale told- og  

 skatteregion havde indstillet et afslag med henvisning til, at  

 holdingselskabet ikke reelt ville opnå flertallet af stemmerne i  

 driftsselskabet.
Told- og Skattestyrelsen havde ligeledes indstillet et  

 afslag.
