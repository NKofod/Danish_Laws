Arbejde  

 med motorkædesave -  

 At-vejledning B.5.1.1 - September 2002 - Erstatter At-meddelelse nr.  

 2.07.2 af november 1983 Arbejde  

 med motorkædesave skal tilrettelægges og udføres i overensstemmelse med  

 At-vejledningen eller på en anden måde, som er sikkerheds- og sundhedsmæssigt  

 lige så forsvarlig.
 At-vejledningen  

 omfatter håndholdte motorkædesave, som saver med en endeløs skærekæde, der er  

 drevet med forbrændingsmotor, hydraulik, trykluft eller elektromotor.
Motorkædesave  

 har været medvirkende til mange alvorlige ulykker, hvor personer er blevet  

 ramt  

 af eller har rørt ved den savende kæde.
Andre ulykker er sket ved, at  

 personer  

 er blevet ramt af det træ eller de trædele, som man har savet i.
 Vibrationer  

 i savens håndtag har været årsag til kroniske skader i form af hvide fingre.  

 Det høje støjniveau har været årsag til høretab og tinnitus hos personer, som  

 har arbejdet med motorkædesave.
1. Generelle forhold 1.1. Kontrol og  

 vedligeholdelse af saven Brugsanvisningen  

 skal give nærmere oplysninger om, hvordan man vedligeholder og kontrollerer  

 motorkædesaven.
Brugsanvisningen skal altid være til rådighed for den  

 ansatte.
 Sikkerheden  

 ved arbejde med motorkædesave beror på, at savens sikkerhedsudstyr er i  

 orden.  

 Inden man bruger saven, er det vigtigt, at savens bremse er rengjort, at  

 kæden  

 er efterset og filet, og at kædebremsens funktion er kontrolleret.
Motorkædesave  

 skal have en kædebremse.
Kædebremsen skal kunne udløses ved et let tryk  

 fremad  

 på parerbøjlen.
Man afprøver funktionen med motoren startet og fuld gas.  

 Savkæden skal standse øjeblikkelig, når man har trykket på parerbøjlen.
Kædebremsen  

 på nyere save kan også udløses automatisk.
Funktionen kan kontrolleres, ved  

 at  

 man lader sværdspidsen falde ned mod et stykke træ, mens motoren er standset.  

 Det ryk, der kommer opad i sværdspidsen, skal udløse kædebremsen.
 Man  

 skal rengøre bremsen og eventuelt udskifte sliddele, hvis der er fejl ved  

 kædebremsen.
En  

 velfilet kæde og fejlfrie vibrationsdæmpere er forudsætninger for, at man kan  

 save sikkert med saven.
Man trykker hårdere med saven, hvis kæden er sløv, og  

 faren for at få vibrationsskader (hvide fingre) bliver større.
Defekte fjedre  

 i  

 ophænget kan give større vibrationer i håndtagene eller skæve snit.
1.2. Oplæring og instruktion For  

 at kunne arbejde sikkert med motorkædesav skal man kende til savens  

 sikkerhedsmæssige funktion og til de særlige ulykkes- og sundhedsfarer, der  

 er  

 ved brug af saven.
 En  

 ansat må først arbejde alene med motorkædesav efter at have lært en sikker  

 arbejdsteknik, der forebygger ulykkesfarerne.
 Det  

 er arbejdsgiverens opgave at sørge for, at den ansatte får en grundig  

 instruktion, og at oplæringen gives af en person, der har et godt fagligt  

 kendskab til arbejde med og sikkerhed ved motorkædesave.
1.3. Arbejde med saven Mange  

 har skåret sig i venstre hånd med motorkædesaven, fordi de har holdt på emnet  

 med hånden og holdt saven med højre hånd alene.
 Sikkerheden  

 ved saven beror på, at venstre hånd altid holdes på savens forreste håndtag.  

 Der findes ikke særlige save, der er indrettet til venstrehåndede.
 Ved  

 transport skal der være en skede over sværdet.
 Når  

 man arbejder med en motorkædesav, må ingen anden person opholde sig inden for  

 det område, hvor der er fare for at blive ramt af saven eller af det, der  

 saves  

 i.
Man  

 skal stå fast og stabilt med tilstrækkelig plads omkring sig til, at man kan  

 arbejde i en god arbejdsstilling.
Det er ikke forsvarligt at save over  

 skulderhøjde  

 med en almindelig motorkædesav.
En stangsav kan være velegnet til opgaven,  

 hvis  

 en gren sidder højere end skulderhøjde.
Motorkædesave  

 skal under arbejdet holdes med to hænder.
Derfor må en motorkædesav ikke  

 bruges  

 fra en stige, medmindre stigen har en egentlig arbejdsplatform.
 1.4. Udstødningsgasser mv.
Man  

 skal undgå at bruge blyholdig benzin som brændstof til motorkædesave.
Den  

 specielle benzin, som er udviklet til motorkædesave, giver den mindste mængde  

 skadelige stoffer i udstødningsluften.
Olien  

 til at smøre kæden kan let forurene tøj og hænder.
Der findes kædeolier, fx  

 vegetabilske olier, uden skadelige tilsætningsstoffer, som motorkædesaven bør  

 være indrettet til at bruge.
1.5. Fælde- og  

 skovningsarbejde De  

 særlige farer, der er ved fældning og skovning af træer, og de særlige  

 sikkerhedsforanstaltninger ved arbejdet, er nærmere behandlet i  

 At-vejledningen  

 om fældnings- og skovningsarbejde (1).
1.6. Begrænsninger i brug af  

 motorkædesave Man  

 må ikkke bruge motorkædesave med forbrændingsmotor indendørs eller på steder  

 med dårligt luftskifte, medmindre udstødningsluften bliver bortledt  

 effektivt.
 Elektriske  

 motorkædesave med driftsspænding over 50 volt må ikke bruges eller stilles  

 udendørs i regn, tåge, sne og lignende våde forhold.
1.7. Specielle save til  

 topbeskæring Der  

 findes specielle korte motorkædesave, hvor bageste håndtag er udformet, så  

 saven kan holdes med én hånd under arbejdet.
Saven er specielt udviklet til  

 topkapning ved klatring.
Sikkerheden ved savens brug beror på, at den  

 klatrende  

 person støtter sig til træet med den anden hånd og dermed holder hånden væk  

 fra  

 farezonen.
Savtypen må kun bruges, når man foretager topbeskæring ved  

 klatring.  

 Den må ikke bruges ved beskæringsopgaver, hvor personen står på jorden eller  

 i  

 en liftkurv.
1.8. Arbejde fra liftkurv Man  

 kan sikre sig på forskellige måder mod at blive ramt af saven, når man bruger  

 en personløfter med liftkurv til beskæringsopgaver:
 -  

 	  

 Man kan kun være én  

 person i liftkurven.
 -  

 	  

 Man kan arbejde med en  

 langskaftet motorkædesav, så der ikke er fare for andre personer i kurven.
 -  

 	  

 Man kan indrette  

 liftkurven, så den person, som ikke saver, er effektivt afskærmet fra saven.
 -  

 	  

 Begge personer i  

 liftkurven kan have gennemgået et særligt kursus i beskæring og nedfiring fra  

 personlift, som er anerkendt af Arbejdstilsynet.
Der  

 er ved almindelige personløftere fare for at blive slynget ud af liftkurven,  

 hvis den rammes af en gren.
Derfor skal personerne i kurven bruge  

 sikkerhedsbælte med line, der er fastgjort til kurven.
1.9. Aldersgrænse Unge  

 under 18 år må ikke arbejde med motorkædesav.
Dog må unge arbejde med  

 motorkædesav i praktikperioden, når de bruger motorkædesav som et led i deres  

 erhvervsfaglige grunduddannelse.
2. Personlige værnemidler 2.1. Brug af personlige  

 værnemidler Arbejdsgiveren  

 må kun lade de ansatte fælde, skove og beskære med motorkædesav, hvis de  

 bruger  

 hjelm, høreværn, øjenværn, benværn og fodværn.
De  

 ansatte skal bruge de samme personlige værnemidler ved andet arbejde med  

 motorkædesav, hvis arbejdet ikke kan udføres sikkerheds- og sundhedsmæssigt  

 forsvarligt på anden måde.
De ansatte skal dog altid bruge høreværn, hvis  

 støjbelastningen er over 85 dB(A).
 De  

 personlige værnemidler kan være fremstillet specielt til brug ved  

 militærtjeneste i forsvaret.
 De  

 ansatte er forpligtet til at bruge de udleverede personlige værnemidler.
2.2. Hjelm Man  

 skal have hjelm på ved arbejde, når der er risiko for at blive ramt af  

 motorkædesaven eller det, man saver i.
 Man  

 bør ved fældearbejde bruge en hjelm uden tagrende for at mindske risikoen  

 for,  

 at en faldende gren slår hjelmen af.
 En  

 hjelmhue kan være nødvendig i koldt vejr.
2.3. Høreværn Generelt  

 støjer motorkædesave så meget, at man skal bruge høreværn.
Motorkædesavens  

 støjniveau er oplyst i brugsanvisningen.
Arbejdsgiveren skal udlevere  

 høreværn,  

 hvis støjen er over 80 dB(A).
 Dæmpningen  

 i høreværnet skal være så god, at støjbelastningen kommer under 80 dB(A).  

 Høreværnets  

 dæmpning er oplyst i brugsanvisningen.
2.4. Øjenværn Øjenværn  

 af trådnet giver beskyttelse mod spåner fra saven, men kan tage for meget af  

 lyset, hvis man arbejder under dårlige lysforhold.
 Øjenværn  

 af plast eller glas giver bedre lysgennemgang, men kan give dugproblemer.
2.5. Benværn Benværn  

 skal være sikkerhedsbukser, der beskytter benene mod savkæden.
Benværn findes  

 i  

 tre design og i tre beskyttelsesklasser.
Sikkerhedsbukser skal mindst have  

 hele  

 benets forside dækket med skærehæmmende indlæg.
Det svarer til design A.
 Man  

 bør ved afkvistning af nåletræer vælge design B, som har  

 5 cm  

 bredere dækning, eller  

 design C, som både dækker benets for- og bagside.
Man  

 skal huske, at det skærehæmmende indlæg aldrig kan give 100 pct. sikkerhed  

 mod  

 gennemskæring.
Men man kan vælge en beskyttelsesklasse i forhold til savens  

 størrelse.
Fx beskyttelsesklasse 3 til store motorkædesave, klasse 2 til  

 mellemstore save og kun klasse 1 til meget små save.
 Sikkerhedsbukserne  

 skal passe, så der er en overlapning mellem buksernes og sikkerhedsstøvlernes  

 skærehæmmende indlæg.
2.6. Fodværn Fodværnet  

 skal være støvler eller støvletter med skridsikre såler, skærehæmmende indlæg  

 mod gennemsavning og tånæse, der også beskytter mod tunge emner, som falder  

 ned  

 over foden.
Stålnæsen skal mindst være klasse S.
 Det  

 skærehæmmende indlæg bør mindst være beskyttelsesklasse 2 eller 3.
Det  

 skærehæmmende indlæg i fodværn giver ikke så god en beskyttelse som det, der  

 er  

 i sikkerhedsbukserne.
Dels fordi saven ofte rammer fodværnet med spidsen af  

 sværdet, dels fordi de beskyttende fibre ikke kan være så lange og tykke som  

 i  

 bukserne.
 Sikkerhedsstøvler  

 af gummi bør kasseres, når de bliver hårde efter nogle års brug, da det hårde  

 gummi giver ringere beskyttelse mod gennemsavning.
 Man  

 kan undtagelsesvis bruge fodværn uden skærehæmmende indlæg ved mindre  

 afkortningsopgaver ved bygge- og anlægsarbejde, hvis savearbejdet kan  

 tilrettelægges, så fødderne står uden for savsværdets arbejdsretning.
3. Indretning og  

 vedligeholdelse af motorkædesave I  

 det følgende vejledes om, hvordan man kan kontrollere, om motorkædesaven  

 opfylder de sikkerhedskrav, som gælder for dens indretning.
3.1. Forskellig mærkning af  

 motorkædesave 3.1.1.  

 CE-mærkede motorkædesave En  

 motorkædesav, der er købt som ny efter den 1. januar 1995, skal være  

 CE-mærket.  

 Med CE-mærket oplyser fabrikanten, at han står inde for, at saven opfylder de  

 sikkerheds- og sundhedskrav, som stilles til den.
En  

 dansksproget brugsanvisning skal følge med ved køb af en CE-mærket  

 motorkædesav.
Brugsanvisningen indeholder oplysninger om vibrationer i  

 håndtagene og om støj fra saven.
Det  

 skal af brugsanvisningen og ved mærkning på selve saven fremgå, hvis saven  

 kun  

 må bruges til særlige formål.
Det er fx tilfældet med de særlige save til  

 topbeskæring ved klatring.
3.1.2.  

 Godkendte motorkædesave I  

 perioden 1984 til 1995 typegodkendte Arbejdstilsynet motorkædesave.  

 Godkendelsen fremgår af en mærkning på saven.
Saven er mærket med  

 vibrationsniveauer i håndtag og med støj fra saven.
Kravene til indretning af  

 godkendte save var stort set de samme, som kravene er til CE-mærkede save i  

 dag.
 Godkendte  

 save kan fortsat bruges, når de er holdt i forsvarlig stand.
3.1.3.  

 Motorkædesave uden mærkning Hvis  

 motorkædesaven ingen mærkning har, kan man ikke vide, om saven er indrettet,  

 så  

 den opfylder minimumskravene til sikkerhed og sundhed.
Saven  

 kan have mistet mærkningen, eller saven kan være samme model som den  

 godkendte,  

 men uden mærkning.
Leverandøren kan muligvis afgøre dette og fremskaffe den  

 manglende mærkning.
Man skal gennemgå saven nøje for at sikre sig, at den  

 sikkerhedsmæssigt er forsvarligt indrettet, og eventuelt kassere saven, hvis  

 leverandøren ikke kan skaffe den manglende mærkning.
3.2. Sikkerhedskrav 3.2.1. Saven  

 skal kunne holdes sikkert Motorkædesaven  

 skal kunne holdes sikkert under arbejdet.
Det giver en god og sikker styring  

 af  

 saven, hvis afstanden mellem forreste og bageste håndtag er mindst  

 225  

 mm.
Saven  

 skal hænge næsten vandret, når den bæres i forreste håndtag.
Saven er sikker  

 at  

 gå med, hvis den ikke hælder til siden, og hvis sværdet ikke peger opad eller  

 nedad.
 Der  

 skal være plads til en hånd i håndtagene, også når man har handsker på.
3.2.2.  

 Gasregulering på forbrændingsmotorer Save  

 med forbrændingsmotor skal normalt have startgas for at kunne startes.
Det  

 medfører, at kæden kobles ind, når motoren starter, hvis ikke saven er  

 indrettet,  

 så den kan startes med kædebremsen aktiveret.
Startgasindstillingen skal  

 falde  

 ud, så snart gasgrebet røres, og motoren skal gå ned i tomgang, når gasgrebet  

 slippes.
Savkæden  

 må ikke bevæge sig, når motoren går i tomgang.
Når man giver gas, skal man  

 kunne  

 høre en tydelig forskel på omdrejningstallet ved tomgang og ved kædens  

 tilkobling.
3.2.3.  

 Startknap på andre motorkædesave Alle  

 motorkædesave skal være sikret mod, at kæden (motoren) igangsættes  

 utilsigtet.  

 Sikringen kan være, at man skal påvirke to uafhængige knapper, for at kæden  

 kan  

 sættes i gang.
 Man  

 må ikke kunne give gas med gasgrebet, uden at gasspærren samtidig påvirkes.
3.2.4. En  

 knækket kæde Der  

 skal - for at fange en knækket kæde - sidde en bolt eller en tap foran på  

 saven.
Bolten eller tappen vil fange kæden i tilfælde af kædebrud.
Der skal  

 være en plade under det bageste håndtag, så kæden ikke kan ramme højre hånd.
3.3. Sundhedskrav 3.3.1. Støj Støjen  

 fra motorkædesave er generelt så høj, at der skal bruges høreværn for ikke at  

 få høreskader.
Godt dæmpede save har et støjniveau ved førerens øre på under  

 100 dB(A), og mindre save endnu lavere.
 For  

 CE-mærkede save skal støjen være angivet i instruktionsbogen, og på godkendte  

 save er det mærket på saven.
 Slidte  

 save, utætte skjolde ved luftindtag og defekt lydpotte kan forøge støjen  

 væsentligt på save med forbrændingsmotor.
 På  

 elektriske save komme støjen hovedsageligt fra kæde og kædehjul.
3.3.2.  

 Vibrationer Vibrationerne  

 i save kommer dels fra motoren, dels fra kæden.
 Vibrationsniveauet  

 angives i m/s2  

 eller i dB(HA). Godt dæmpede save har et  

 vibrationsniveau under 4,5 m/s2  

 eller 133 dB(HA).
Arbejdstilsynet, den 1. september  

 2002 Jens Jensen Læs også Arbejdstilsynets vejledning om:
