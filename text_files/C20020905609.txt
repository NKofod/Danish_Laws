Meddelelse om behandlingen af sager mod  

 udlændinge, hvor der er spørgsmål om udvisning 1. Indledning 1.1. Lov nr. 473 af 1. juli  

 1998 Udvisning kan ske efter anklagemyndighedens påstand  

 ved dom i en straffesag, jf. nærmere herom nedenfor under pkt. 2.  

 Udvisning kan endvidere ske administrativt, jf. nedenfor under pkt. 3.
Ved lov nr. 473 af 1. juli 1998 om ændring af bl.a.  

 udlændingeloven blev der gennemført nye regler om udvisning.  

 Reglerne udvidede adgangen til at udvise udlændinge på grund af  

 strafbart forhold.
En række forsætlige, alvorlige og  

 samfundsfarlige kriminalitetsformer blev gjort særlig  

 udvisningsbegrundende, idet der for disse kriminalitetsformer ikke stilles  

 krav til længden af en frihedsberøvende straf eller  

 retsfølge, og idet de i udlændingelovens § 26, stk. 1, opregnede  

 hensyn kun undtagelsesvis kan føre til undladelse af udvisning ved  

 disse kriminalitetsformer.
Kravene til længden af en  

 frihedsberøvende straf eller retsfølge som betingelse for  

 udvisning for nogle (andre) kriminalitetsformer blev endvidere  

 nedsat.
Udvisningsreglerne blev i øvrigt forenklet og  

 præciseret.
Indrejseforbudenes varighed fremgår direkte af loven,  

 der samtidig fastsætter, at forbudene regnes fra udrejsen eller  

 udsendelsen.
Muligheden for udvisning i forbindelse med foranstaltningsdomme  

 reguleres udtrykkeligt i loven.
Det kan endelig nævnes, at det  

 følger direkte af loven, at der ikke i forbindelse med vurderingen af,  

 om udvisning under henvisning til lovens § 26 bør undlades, skal  

 foretages en vurdering af risikoen for asylrelevant forfølgelse i  

 hjemlandet.
 Reglerne blev udarbejdet på grundlag af  

 betænkning nr. 1326/1997 om udvisning.
 Loven medførte ikke ændringer i den ved lov  

 nr. 1052 af 11. december 1996 om udvisning på grund af  

 narkotikakriminalitet vedtagne bestemmelse om en udvidet adgang til at udvise  

 udlændinge, der findes skyldige i narkotikakriminalitet.
 Efter vedtagelsen af loven, der trådte i kraft den  

 3. juli 1998, udsendte jeg min Meddelelse nr. 10/1998 om behandlingen af  

 sager mod udlændinge, hvor der er spørgsmål om udvisning.
1.2. Nyere  

 højesteretspraksis Højesteret har siden udsendelsen af meddelelsen i  

 1998 fået forelagt et større antal sager vedrørende  

 spørgsmålet om udvisning af udenlandske statsborgere på  

 grund af strafbart forhold efter reglerne i lov nr. 1052/1996 og lov nr.  

 473/1998 og har truffet en række principielle afgørelser om  

 fortolkningen af udvisningsbestemmelserne.
 Højesteret fastslog således i nogle domme,  

 der blev afsagt i maj og juni 1999, at udlændingelovens § 26, stk. 2,  

 skal forstås i overensstemmelse med det krav om proportionalitet, som  

 følger af Den Europæiske Menneskerettighedskonventions artikel  

 8. Disse sager vedrørte udvisning på grund af  

 narkotikakriminalitet.
 Højesteret udtalte i en dom af 19. maj 1999 (U  

 1999.1394 H), at kravet om proportionalitet   når der er tale om  

 udlændinge med meget stærk tilknytning til Danmark, -  

 indebærer, at udvisning kun kan komme på tale, hvis den  

 begåede kriminalitet er af en sådan grovhed, at den  

 pågældende idømmes en langvarig frihedsstraf eller nu  

 flere gange er idømt fængselsstraffe af betydelig  

 længde.
 Højesteret har i flere afgørelser taget  

 stilling til sager, hvor udlændingen er indrejst som barn og er  

 opvokset i Danmark.
Der må i denne situation, hvor en udvisning af en  

 udlænding vil virke særligt belastende og udgøre et  

 betydeligt indgreb i hans familieliv og privatliv stilles meget strenge krav  

   afhængig af tilknytningen til det oprindelige hjemland - til den  

 kriminalitet, som kan føre til udvisning, jf.
Højesterets domme  

 af 26. januar 2001 (U 2001.856 H) og 30. marts 2001 (U 2001.1334  

 H). Det følger af Højesterets dom af 27. april 2000 (U  

 2000.1600 H), at det ikke er udelukket at udvise en udlænding, der  

 er født og opvokset i Danmark.
 Der henvises i øvrigt til gennemgangen af nyere  

 højesteretspraksis vedrørende udvisning på grund af  

 strafbart forhold og forholdet til Den Europæiske  

 Menneskerettighedskonventions artikel 8 i Anklagemyndighedens  

 Årsberetning 1998-1999, bind 3, samt Anklagemyndighedens  

 Årsberetning 2000.
1.3. Lov nr. 458 af 7. juni  

 2001 Ved lov nr. 458 af 7. juni 2001 om ændring af  

  udlændingeloven (Frihedsberøvelse af asylansøgere og  

 administrativ udvisning m.v.) blev der gennemført en række  

 ændringer, som har betydning for politiets og anklagemyndighedens  

 behandling af sager om administrativ udvisning og  

 frihedsberøvelse/varetægtsfængsling af udviste  

 asylansøgere.
Der er indsat et nyt stk. 2 i udlændingelovens § 35,  

 hvorefter en udlænding, som har indgivet ansøgning om  

 opholdstilladelse i medfør af lovens § 7, og som er udvist ved endelig  

 dom efter lovens §§ 22-24, kan varetægtsfængsles med henblik  

 på at sikre en effektiv fuldbyrdelse af  bestemmelsen om udvisning.
Der  

 kan  herom henvises til afsnit 2.6.5.
Lovændringen indebærer bl.a., at  

 anvendelsesområdet for administrativ udvisning i udlændingelovens  

 § 25 a, stk. 1, nr. 1, er udvidet.  Der er endvidere sket en udvidelse af  

 adgangen til administrativ frihedsberøvelse med henblik på at  

 sikre en effektiv fuldbyrdelse af afgørelsen om  udvisning.
Der kan  

 herom henvises til afsnit 3.
 De nye regler om administrativ udvisning,  

 frihedsberøvelse og varetægtsfængsling af udviste  

 asylansøgere trådte i kraft den 1. august 2001 og finder  

 anvendelse, hvis det forhold, der begrunder udvisningen, er begået  

 efter lovens ikrafttræden.
2. Udvisning ved dom 2.1. Kompetencen til at  

 nedlægge påstand om udvisning De nærmere betingelser for udvisning på grund  

 af strafbart forhold ved dom fremgår af udlændingelovens §§  

 22-24.
 Kompetencen til at nedlægge påstand om  

 udvisning på grund af strafbart forhold tilkommer den myndighed, der  

 har påtalekompetencen.
2.2. Sagsbehandling forud for  

 eventuel forelæggelse for Udlændingestyrelsen 2.2.1. Generelt Inden der tages stilling til, om påstand om  

 udvisning skal nedlægges, må anklagemyndigheden foretage en  

 bedømmelse af, om den relevante lovbestemmelses betingelser for  

 udvisning er opfyldt.
2.2.2. Vurdering af konkret  

 forskyldt straf Der skal foretages en vurdering af længden af den  

 konkret forskyldte straf.
En sådan vurdering er også  

 nødvendig, når sanktionspåstanden er dom om en  

 foranstaltning efter straffelovens §§ 68-70.
 Bødestraf og dom til ambulant behandling efter  

 straffelovens §§ 68-69 uden mulighed for indlæggelse kan ikke danne  

 grundlag for udvisning ved dom.
2.2.3. Vurdering af lovligt  

 ophold Der skal foretages en vurdering af varigheden af  

 udlændingens eventuelle lovlige ophold her i landet.
Ved udtrykket  

 "lovligt ophold" forstås ifølge bemærkningerne til  

 lovforslaget, at "  udlændingen lovligt opholder sig her i landet i  

 medfør af en opholdstilladelse efter udlændingelovens §§ 6-9  

 (EF/EØS-borgere, asyl, familiesammenføring, andre særlige  

 grunde), opholder sig lovligt i landet, fordi den pågældende har  

 visum, jf. udlændingelovens § 4, eller har lovligt ophold i landet,  

 fordi der ikke over for den pågældende stilles krav om visum  

 eller opholdstilladelse, jf. udlændingelovens §§ 1-3 og 5, stk. 2  

 (nordiske statsborgere, EF/EØS-borgere i op til 6 måneder,  

 visumfri udlændinge og børn under 18 år med fast ophold  

 hos forældremyndighedens indehaver).
Derimod er der ikke i denne forbindelse tale om  lovligt  

 ophold, hvis udlændingen alene har ret til at opholde sig her i landet,  

 medens en ansøgning om opholdstilladelse behandles af  

 udlændingemyndighederne." Om beregningen af længden af det lovlige ophold  

  henvises til udlændingelovens § 27.
2.2.4. Særligt om  

 udlændingelovens § 22, nr. 2, og § 23, nr. 3 Efter udlændingelovens § 22, nr. 2, og § 23, nr. 3,  

 er det bl.a. en betingelse, at udlændingen dømmes for  

flere strafbare forhold.
Betingelsen om flere strafbare forhold indebærer, at  

 udlændingen ved samme dom dømmes for mindst 2 strafbare forhold,  

 der isoleret set begge ville medføre ubetinget frihedsstraf.
Det er i  

 den forbindelse uden betydning, om de strafbare forhold i anklageskriftet  

 teknisk er opført som et eller flere forhold, når blot der er  

 tale om flere overtrædelser.
Der stilles ikke krav om, at der er tale  

 om ligeartet kriminalitet.
Der henvises til betænkningen s. 835.
2.2.5. Særligt om  

 udlændingelovens § 22, nr. 3, og § 23, nr. 4 Efter udlændingelovens § 22, nr. 3, og § 23, nr. 4,  

 er det bl.a. en betingelse, at udlændingen tidligere her i landet er  

 idømt ubetinget frihedsstraf eller anden strafferetlig  

 retsfølge, der indebærer eller giver mulighed for  

 frihedsberøvelse for en lovovertrædelse, der ville have  

 medført en straf af denne karakter.
Det vil være tilstrækkeligt, for at denne  

 betingelse er opfyldt, at den pågældende i den aktuelle sag  

 dømmes for et enkeltstående strafbart forhold, og at den  

 pågældende én gang tidligere er idømt en ubetinget  

 fængselsstraf eller frihedsberøvende retsfølge for en  

 lovovertrædelse, der ville have medført en ubetinget  

 fængselsstraf.
Der stilles ikke krav om, at der er tale om  

 kriminalitet, der er ligeartet med den kriminalitet, der aktuelt er til  

 pådømmelse.
Bliver det i forbindelse med strafudmålingen i  

 sagen aktuelt at udløse en reststraf fra en tidligere dom, vil den  

 idømte fællesstraf være afgørende for, om  

 bestemmelsens krav til konkret forskyldt straf er opfyldt, jf. straffelovens  

 § 40, stk. 1, og § 61, stk. 2. Er udlændingen eksempelvis  

 prøveløsladt med en reststraf på 6 måneders  

 fængsel, og fastsættes der en fællesstraf af fængsel  

 i 2 år, vil betingelserne for udvisning være opfyldt.  

 Gentagelsesvirkningen ophører efter 5 år, jf. princippet i  

 straffelovens § 81, stk. 3. Der henvises til betænkningen s.  

 835-836.
2.2.6. Udlændingelovens §  

 26 2.2.6.1. Generelt Der skal foretages en vurdering af, om udvisningen  

 må antages at virke særlig belastende, jf. udlændingelovens  

 § 26.
 I bemærkningerne til lovforslaget forudsættes  

 det - som en følge af, at adgangen til at udvise udlændinge med  

 lang tids ophold her i landet udvides - at der i flere sager end hidtil skal  

 foretages en konkret vurdering  af, om de i § 26 nævnte hensyn findes  

 at burde medføre, at beslutning om udvisning undlades.
 Det er derfor væsentligt, at der i alle sager mod  

 udlændinge, hvor udvisning kan komme på tale, foreligger så  

 fuldstændige og nøjagtige oplysninger som muligt om de i § 26  

 nævnte forhold.
Oplysningerne skal tilvejebringes ved en afhøring  

 af udlændingen, der skal være så detaljeret som muligt med  

 angivelse af relevante datoer.
Der anvendes om fornødent tolk under  

 afhøringen.
Afhøringen nedfældes i en særskilt  

 politirapport, og oplysningerne fra udlændingen skal i videst muligt  

 omfang søges kontrolleret.
Udlændingens  

 oplysninger af væsentlig betydning for spørgsmålet om  

 udvisning skal søges efterprøvet ved en egentlig  

 politimæssig efterforskning, herunder således at der indhentes  

 dokumentation i fornødent omfang.
 Den tiltaltes forsvarer orienteres om tidspunktet for  

 afhøringen.
Afhøringen skal foretages således, at  

 samtlige punkter i bestemmelsen gennemgås.
Politirapporten skal  

 udformes således, at den udtrykkeligt refererer til de enkelte punkter  

 i § 26, stk. 1.
 Er der ved eventuelle ransagninger i forbindelse med  

 efterforskningen af straffesagen sikret effekter, der kan belyse  

 udlændingens personlige forhold, indgår materialet i  

 afhøringen af udlændingen.
 Opregningen af hensyn i § 26 er ikke udtømmende, og  

 det kan derfor efter omstændighederne være relevant at inddrage  

 andre forhold, der kan bevirke, at udvisning vil være særlig  

 belastende.
2.2.6.2. Eksempler på  

 oplysninger, der er relevante efter § 26, stk. 1 Ad § 26, stk. 1, nr. 1:
 Oplysninger om udlændingens integration i det  

 danske samfund, herunder opvækst, arbejde, fagbevægelse,  

 uddannelsesforløb, skriftlige og mundtlige danskkundskaber,  

aktiv deltagelse i foreningsliv mv.
 Ad § 26, stk. 1, nr. 2:
 Oplysninger om varigheden af udlændingens  

 samlede ophold her i landet, såvel lovligt som ulovligt ophold.
 Ad § 26, stk. 1, nr. 3:
 Oplysninger om alder og helbredstilstand, herunder om  

 alvorlig sygdom hos udlændingen, som ikke vil kunne behandles i  

 hjemlandet, eller som vil forværres betydeligt under hjemlandets  

 klimatiske forhold.
 Ad § 26, stk. 1, nr. 4:
Oplysninger om ægteskab, registreret partnerskab  

 (tidspunkt for indgåelsen), fast samlivsforhold (varighed),  

 kæreste,  børn (alder), forældre, søskende og  

 omgangskreds her i landet.
Det skal søges oplyst, hvor nært  

 forholdet til de herboende personer er.
 Oplysninger om forældremyndighed, samværsret  

 og faktisk udøvelse af samværsret for så vidt angår  

 børn uden for bestående ægteskab eller samlivsforhold.
 Udlændingens oplysninger skal så vidt muligt  

 kontrolleres, eventuelt ved afhøring af (tidligere)  

 ægtefælle m.fl.
 Ad § 26, stk. 1, nr. 5:
 Oplysninger om herboende ægtefælles,  

 registreret partners, fast samlevers og mindreårige børns  

 tilknytning her til landet (arbejde, uddannelse, skolegang, sprog m.v.) og  

 eventuelt til hjemlandet (ophold, ferierejser). Oplysninger om, hvorvidt  

 ægtefællen m.fl. agter at følge med til hjemlandet i  

 tilfælde af udvisning, og om de pågældende vil have  

 særligt vanskeligt ved at følge den udviste til hjemlandet eller  

 andet land.
 Udlændingens oplysninger herom skal så vidt  

 muligt suppleres med en afhøring af  ægtefælle,  

 registreret partner eller samlever.
 Ad § 26, stk. 1, nr. 6:
 Oplysninger om udlændingens tilknytning til  

 hjemlandet eller det land, hvor udlændingen ventes at tage ophold.  

 Oplysninger om familie, herunder svigerfamilie, venner og bekendte i  

 hjemlandet, om udlændingen har opretholdt kontakten til disse og i  

 givet fald hvordan, om ferierejser eller længere ophold i hjemlandet.  

 Oplysninger om udlændingens skriftlige og mundtlige kundskaber i  

 oprindelseslandets eller det påtænkte opholdslands sprog,  

 herunder omfanget af modersmålsundervisning.
 Ad § 26, stk. 1, nr. 7:
 Oplysninger om, hvorvidt der forventes reaktioner fra  

 hjemlandets myndigheder ved tilbagevenden i form af særlig byrdefulde  

 straffeforanstaltninger (dødsstraf, legemsstraf, langvarig  

 fængselsstraf), og om udlændingen i hjemlandet risikerer at blive  

 straffet for den samme lovovertrædelse, som er til  

 pådømmelse i Danmark.
 Oplysninger som nævnt i § 26, stk. 1, nr. 7, kan  

 indhentes gennem Udlændingestyrelsen.
Risiko for overlast som følge af asylrelevant  

 forfølgelse er ikke omfattet af bestemmelsen.
Denne prøvelse  

 sker efterfølgende i forbindelse med udsendelsen, jf.  

 udlændingelovens § 49 a.
2.2.6.3. Bestemmelsen i § 26, stk.  

 2 Efter § 26, stk. 2, skal der i forhold til  

 udlændinge, der kan udvises efter § 22, nr. 4-6, ske en vægtning  

 af de hensyn, der er opregnet i § 26, stk. 1. Vægtningsreglen  

 indebærer ifølge bemærkningerne til lovforslaget, at de i  

 § 26, stk. 1, nævnte hensyn kun undtagelsesvis skal føre til  

 undladelse af udvisning.
Kun særlige forhold vil herefter kunne  

 føre til, at udvisning undlades.
Om der foreligger sådanne  

 særlige forhold, afhænger af en konkret afvejning af på den  

 ene side arten og grovheden af den begåede kriminalitet og på den  

 anden side styrken af de i § 26, stk. 1, nævnte hensyn.
Højesteret har i U 1999.1390 H  

 fastslået, at udlændingelovens § 26, stk. 2, skal forstås i  

 overensstemmelse med kravet om proportionalitet i Den Europæiske  

 Menneskerettighedskonventions artikel 8. Dette indebærer blandt andet,  

 at lovforslagets bemærkninger til bestemmelsen i § 26, stk. 2,  

 hvorefter hensynene i § 26, stk. 1, kun "  undtagelsesvis skal  

 føre til, at udvisning undlades  " ikke kan tillægges  

 selvstændig betydning.
Der skal i den enkelte sag foretages en grundig  

 afvejning mellem udlændingens personlige forhold og den begåede  

 kriminalitet.
2.2.6.4. Særligt om  

 indhentelse af oplysninger i sager, hvor der er spørgsmål om  

 varetægtsfængsling af en asylansøger efter endelig dom,  

 jf. udlændingelovens § 35, stk. 2 Vurderer politiet eller anklagemyndigheden, at der i en  

 straffesag mod en asylansøger, kan blive tale om en  

 varetægtsfængsling efter endelig dom efter udlændingelovens  

 § 35, stk. 2, skal asylansøgeren i forbindelse med afhøringen  

 om de i udlændingelovens § 26 nævnte forhold tillige  

 afhøres nærmere om sådanne personlige forhold, der kan  

 bevirke, at varetægtsfængslingen vil virke særlig  

 belastende for den pågældende.
 Efter forarbejderne til udlændingelovens § 35, stk.  

 2, kan dette f.eks. være tilfældet, hvis den  

 pågældende er enlig og har små børn, eller hvis den  

 pågældende er alvorligt syg og kan dokumentere det ved en  

 lægeerklæring.
 Oplyser asylansøgeren, at en  

 frihedsberøvelse vil virke særlig belastende, skal årsagen  

 anføres i rapporten.
 Oplyser asylansøgeren, at vedkommende har alvorlige  

 helbredsproblemer og er under behandling, skal asylansøgeren anmodes  

 om at give samtykke til, at helbredsoplysninger, der findes hos de  

 organisationer og myndigheder, som administrerer asylcentrene, skal  

 indgå i politiets sag om, hvorvidt asylansøgeren skal  

 varetægtsfængsles efter udlændingelovens § 35, stk. 2.
 Samtykkeerklæring findes som bilag til blanket P  

 612-61, jf. pkt. 3.
 Oplysningerne fra asylansøgeren skal i  

 øvrigt i videst muligt omfang søges kontrolleret.
 Asylansøgeren bør endvidere afhøres  

 grundigt om disse forhold ved behandlingen af spørgsmålet om  

 varetægtsfængsling i retten.
2.2.7. Indenretlig afhøring  

 af udlændingen Udlændingen bør afhøres grundigt om  

 sine personlige forhold ved sagens behandling i retten, og oplysningerne  

 bør sikres tilført retsbogen, således at grundlaget for  

 rettens afgørelse af udvisningsspørgsmålet er afklaret og  

 kan danne grundlag for en vurdering af ankespørgsmålet og kan  

 dokumenteres ved en eventuel ankebehandling af sagen.
2.3. Forelæggelse for  

 Udlændingestyrelsen 2.3.1. I hvilke tilfælde skal  

 forelæggelse ske? Anklagemyndigheden indhenter en udtalelse fra  

 Udlændingestyrelsen i straffesager, hvor der er grundlag for en  

 sanktionspåstand, der gør udvisning mulig efter  

 udlændingelovens §§ 22 og 23 eller § 24, nr. 1.
Straffesager, hvor der er grundlag for en  

 sanktionspåstand, der gør udvisning mulig alene efter  

 udlændingelovens § 24, nr. 2, forelægges derimod ikke for  

 Udlændingestyrelsen, såfremt det er utvivlsomt, at  

 udlændingen ikke har tilknytning til Danmark og kun opholder sig her  

 på et kortvarigt besøgsophold, på gennemrejse eller  

 på et tilsvarende turistlignende ophold.
I sådanne sager kan  

 påstand om udvisning nedlægges uden forelæggelse for  

 Udlændingestyrelsen.
 I sager mod nordiske statsborgere, statsborgere i et  

 EF/EØS-land, asylansøgere og personer, der tidligere har haft  

  opholdstilladelse her i landet, skal forelæggelse for  

 Udlændingestyrelsen dog ske i  alle tilfælde.
 Det skal fremgå af forelæggelsen af  

 spørgsmålet om udvisning, om anklagemyndigheden agter at  

 begære en asylansøger varetægtsfængslet efter  

 endelig dom efter bestemmelsen i udlændingelovens § 35 stk. 2. Er der  

 grundlag herfor, anmodes Udlændingestyrelsen om en skriftlig udtalelse  

 om, hvornår den pågældende asylansøgers sag kan  

 forventes afgjort og om andre eventuelle forhold, der måtte være  

 af betydning for spørgsmålet om varetægtsfængsling,  

 jf. pkt. 2.6.5.2.
2.3.2. På hvilket tidspunkt  

 skal forelæggelse ske? Forelæggelse for Udlændingestyrelsen sker,  

 så snart efterforskningen er så vidt fremskredet, at det må  

 anses for sikkert, at der vil blive rejst tiltale.
 I arrestantsager eller andre sager af hastende karakter  

 sker forelæggelsen samtidig med, at  

 anklageskriftet/retsmødebegæringen med forbehold for  

 påstand om udvisning sendes til retten.
2.3.3. Hvilke oplysninger  

 forelægges Udlændingestyrelsen? Forelæggelsen for Udlændingestyrelsen skal  

 være ledsaget af følgende:
 ·  

 	Gerningsbeskrivelse (anklageskrift, retsmødebegæring -  

 eventuelt i udkast - eller forholdsfortegnelse).
 ·  

 	Politirapport om de i § 26 nævnte forhold og om eventuelle andre  

 forhold, der kan bevirke, at udvisning vil være særlig  

 belastende.
·  

 	Oplysning om hvilken konkret straf den pågældende forventes  

 idømt.
Såfremt den pågældende forventes idømt  

 en foranstaltning efter straffelovens §§ 68-70, angives det, hvilken  

 tidsbestemt straf lovovertrædelsen i givet fald måtte forventes  

 at medføre.
 ·  

 	Straffeattest eller oplysning om, at den pågældende ikke  

 tidligere er straffet.
 ·  

 	Oplysning om hvorvidt den pågældende er/har været  

 varetægtsfængslet og i givet fald varigheden af  

 varetægtsfængslingen og udløbet af frist herfor.
 ·  

 	Andre relevante oplysninger af betydning for  

 udvisningsspørgsmålet, f.eks. kopi af §  

 808-undersøgelse.
 ·  

 	Oplysning om evt. forventet berammelsestidspunkt.
2.3.4. Uenighed mellem  

 anklagemyndigheden og Udlændingestyrelsen Ved uenighed mellem anklagemyndigheden og  

 Udlændingestyrelsen om udvisningsspørgsmålet,  

 forelægges sagen for den nærmeste overordnede anklagemyndighed.
2.4. Formulering af  

 udvisningspåstanden Påstanden om udvisning skal indeholde en henvisning  

 til de materielle udvisningsbestemmelser, jf. udlændingelovens §§  

 22-24, og til § 32 om indrejseforbud, jf. § 49, stk. 1.
Hvis udlændingen har begået en af de  

 kriminalitetsformer, som er nævnt i § 22, nr. 4, nr. 5 eller nr. 6,  

 skal der nedlægges påstand om udvisning efter enten  

 udlændingelovens § 22, nr. 4-6 , § 23, nr. 1, jf. § 22, nr.  

 4-6, eller § 24, nr. 1, jf. § 22, nr. 4-6, frem for efter andre  

 udvisningsbestemmelser.
Baggrunden herfor er, at den særlige  

 vægtningsregel i udlændingelovens § 26, stk. 2, hvorefter de i  

 udlændingelovens § 26, stk. 1, opregnede hensyn kun kan føre til  

 undladelse af udvisning, hvis de taler afgørende imod udvisning, kun  

 finder anvendelse, når der er begået en af disse særlige  

 kriminalitetsformer.
Indrejseforbudets varighed fremgår nu udtrykkeligt  

 af § 32, der samtidig fastslår, at forbudet regnes fra den 1. i den  

 førstkommende måned efter udrejsen eller udsendelsen.
Det skal i  

 påstanden anføres, at der nedlægges påstand om  

 udvisning med indrejseforbud i overensstemmelse med udlændingelovens §  

 32.
2.5.  

 Varetægtsfængsling efter udlændingelovens § 35, stk. 1,  

 inden dom En udlænding, der ikke har fast bopæl her i  

 landet, og om hvem der foreligger begrundet mistanke om, at den  

 pågældende har begået en lovovertrædelse, der kan  

 medføre udvisning ved dom, kan varetægtsfængsles,  

 når der er bestemte grunde til at anse varetægtsfængslingen  

 for nødvendig for at sikre udlændingens tilstedeværelse  

 under sagen, jf. udlændingelovens § 35, stk. 1.
 Hvis udlændingen under sagen har været  

 varetægtsfængslet i medfør af retsplejeloven, men  

 løslades inden dom f.eks. under henvisning til retsplejelovens § 762,  

 stk. 3, skal udlændingen i almindelighed søges  

 varetægtsfængslet efter udlændingelovens § 35, stk.1.
2.6. Efter dom 2.6.1. Underretning af og  

 forelæggelse for Udlændingestyrelsen Politimesteren sender alle domme i sager, hvor der har  

 været nedlagt påstand om udvisning, til Udlændingestyrelsen  

 til orientering.
Domme i sager, hvor der er sket frifindelse for  

 påstanden om udvisning, sendes af den anklagemyndighed, der har givet  

 møde i sagen, til Udlændingestyrelsen inden ankefristens  

 udløb, således at der gives styrelsen lejlighed til at udtale  

 sig om spørgsmålet om anke.
Retsbogen skal så vidt muligt  

 medsendes.
Såfremt politimesteren/statsadvokaten  

 forelægger sagen for den overordnede anklagemyndighed med indstilling  

 om anke vedrørende spørgsmålet om udvisning, anmoder  

 politimesteren/statsadvokaten samtidig Udlændingestyrelsen om at afgive  

 udtalelse om ankespørgsmålet til vedkommende overordnede  

 anklagemyndighed.
Politimesteren/statsadvokaten vedlægger i forbindelse  

 med anmodningen til Udlændingestyrelsen dom og så vidt muligt  

 retsbog.
 Ved uenighed mellem anklagemyndigheden og  

 Udlændingestyrelsen om ankespørgsmålet forholdes der som  

 ovenfor under pkt. 2.3.4.
2.6.2. Underretning af  

 Rigspolitichefen Politimesteren drager efter retsplejelovens § 997, stk. 1,  

 omsorg for straffedommes fuldbyrdelse bl.a. i henseende til dommens  

 bestemmelse om udvisning.
 Rigspolitichefens afdeling E, Den Centrale Politiafdeling,  

 bistår efter anmodning fra politimesteren ved en udsendelse i  

 overensstemmelse de regler, der fastsættes i Rigspolitichefens  

 kundgørelser og rundskrivelser.
 Politimesteren sender hurtigst muligt domme med  

 bestemmelse om udvisning til Rigspolitichefens Afdeling E, Den centrale  

 Politiafdeling, med oplysning om eventuel anke, jf.  Rigspolitichefens  

  kundgørelse B nr. 42.
 Er den pågældende  

 varetægtsfængslet efter dom efter bestemmelserne i  

 udlændingelovens § 35, underrettes Rigspolitichefen straks  

 herom.
2.6.3. Særligt om dom m.v.  

 til behandling, der indebærer frihedsberøvelse En udlænding, der er udvist ved dom, skal efter  

 udlændingelovens § 33, stk. 8, udrejse straks.
Udrejsefristen regnes  

 fra tidspunktet for løsladelse eller udskrivning fra hospital eller  

 forvaring.
 Efter udlændingelovens § 50 a skal der i sager, hvor  

 der er truffet afgørelse om udvisning i forbindelse med dom til  

 forvaring, dom til anbringelse eller dom til behandling, i forbindelse med  

 udskrivningen foretages en yderligere domstolsprøvelse af, om  

 udvisningen skal ophæves, fordi udlændingens  

 helbredsmæssige tilstand taler afgørende imod, at udsendelse  

 finder sted, jf. nedenfor under pkt. 2.9.
 Ved behandlingsdomme har overlægen - i  

 modsætning til dom til anbringelse og forvaring - kompetencen til at  

 udskrive den dømte.
Bestemmelsen i § 33, stk. 8, forudsætter  

 ifølge bemærkningerne til lovforslaget, at den behandlende  

 overlæge i disse tilfælde underretter anklagemyndigheden,  

 når det bliver aktuelt at udskrive en udvist udlænding fra  

 hospital.
Det er statsadvokaten, der fører kontrol med  

 foranstaltningsdomme.
Politimesteren skal derfor i forbindelse med, at dommen  

 sendes til overlægen på det hospital, hvor foranstaltningen skal  

 etableres, anmode overlægen om, at der ikke sker udskrivning af  

 udlændingen uden forudgående underretning af politimesteren og  

 statsadvokaten.
Politimesteren skal samtidig anmode overlægen om, at  

 overlægen i forbindelse med underretning om en påtænkt  

 udskrivning af udlændingen afgiver erklæring om  

 udlændingens helbredsmæssige tilstand, jf. nedenfor under pkt.  

 2.9.
 Dette har betydning for så vidt angår de i §  

 50 a, stk. 2, nævnte domme, jf. nedenfor under pkt. 2.9.3.
2.6.4.  

 Varetægtsfængsling efter udlændingelovens § 35, stk. 1,  

 efter dom En udlænding, som ikke har fast bopæl her i  

 landet, og som er udvist ved dom, kan varetægtsfængsles,  

 når der er bestemte grunde til at anse varetægtsfængslingen  

 for nødvendig for at sikre udlændingens tilstedeværelse  

 under anke eller indtil bestemmelse om udvisning kan fuldbyrdes, jf.  

 udlændingelovens § 35, stk. 1.
Bestemmelsen giver bl.a. mulighed for at  

 varetægtsfængsle en udlænding, som hidtil har haft fast  

 bopæl her i landet, og som er udvist ved endelig dom,  idet en  

 udlænding, der er udvist ved endelig dom, ikke i relation til  

 udlændingelovens § 35 kan anses for at have fast bopæl her i  

 landet, jf.
U 1997.1314 HKK.
 Har udlændingen under sagen været  

 varetægtsfængslet i medfør af retsplejeloven eller  

 udlændingeloven, skal udlændingen i almindelighed søges  

 varetægtsfængslet efter dommen enten i medfør af  

 retsplejelovens § 769 eller udlændingelovens § 35, stk. 1.
Varetægtsfængsling efter  

 udlændingelovens § 35, stk. 1, kan i modsætning til  

 varetægtsfængsling efter retsplejelovens regler finde sted i  

 tilfælde, hvor ·  

 	udlændingen er idømt hæftestraf eller betinget  

 frihedsstraf, cf. retsplejelovens § 762, stk. 3, og ·  

 	dommen anses for udstået med den forudgående  

 varetægtsfængsling efter retsplejeloven.
Det fremgår af udlændingelovens § 35, stk. 3,  

 at der altid fastsættes en frist for varetægtsfængslingens  

 længde, hvis varetægtsfængsling alene sker med henblik  

 på fuldbyrdelse af en bestemmelse ved endelig dom om udvisning, jf.  

 retsplejelovens bestemmelser herom.
Fristen fastsættes af retten  

 på det sted, hvor udlændingen er tilbageholdt.
Bestemmelsen  

 gælder tilsvarende for foranstaltninger, der træder i stedet for  

 varetægtsfængsling.
Bestemmelsen blev indsat i  

 udlændingeloven ved lov nr. 425 af 31. maj 2000, der trådte i  

 kraft den 3. juni 2000 (som § 35, stk. 2).
2.6.5.  

 Varetægtsfængsling af asylansøgere efter  

 udlændingelovens § 35, stk. 2, efter endelig dom 2.6.5.1. Lovgrundlaget Efter udlændingelovens § 35, stk. 2, kan en  

 udlænding, som har indgivet ansøgning om opholdstilladelse i  

 medfør af lovens § 7, og som er udvist ved endelig dom efter  

 lovens §§ 22-24, varetægtsfængsles med henblik på at sikre  

 en effektiv fuldbyrdelse af  bestemmelsen om udvisning.
Bestemmelsen skal efter forarbejderne sikre, at  

 asylansøgere, der er udvist ved endelig dom efter  

 udlændingelovens §§ 22-24, afskæres fra at færdes frit her  

 i landet efter straffens udståelse (eller efter modtagelse af en dom  

 til betinget frihedsstraf), og indtil udvisningen endelig kan fuldbyrdes.
Det  

 forudsættes, at politiet søger at sikre, at asylansøgere,  

 der er udvist ved endelig dom, i videst muligt omfang  

 varetægtsfængsles efter udlændingelovens § 35, stk. 2.
Det er en betingelse for varetægtsfængsling  

 efter bestemmelsen, at dommen er endelig, og at  

 varetægtsfængslingen sker med henblik på en effektiv  

 fuldbyrdelse af udvisningen.
Varetægtsfængsling efter  

 bestemmelsen kan således ikke ske med henblik på fuldbyrdelse af  

 straffen.
Varetægtsfængslingen vil efter forarbejderne  

 som udgangspunkt kunne opretholdes, indtil asylansøgningen er  

 færdigbehandlet.
Varetægtsfængslingen forudsættes  

 således også at kunne opretholdes i tilfælde, hvor  

 asylsagsbehandlingen er længerevarende, hvis sagsbehandlingstiden  

 eller store dele heraf   beror på den pågældende  

 asylansøger selv.
Det fremgår dog af forarbejderne, at der skal  

 være proportionalitet mellem udvisningsgrundlaget   det vil sige  

 forbrydelsen, der ligger til grund for udvisningen   og opretholdelsen af  

 varetægtsfængslingen.
Jo alvorligere kriminalitet, der er  

 årsag til udvisningen, desto længere vil  

 varetægtsfængslingen kunne opretholdes.
 I forarbejderne til bestemmelsen nævnes forskellige  

 forhold, som kan indebære, at varetægtsfængsling efter  

 bestemmelsen ikke skal finde sted, eller at en asylansøger, som  

 er varetægtsfængslet efter bestemmelsen, skal  

 løslades.
 Dette vil således være tilfældet, hvis  

 varetægtsfængslingen på baggrund af en konkret og  

 individuel vurdering af de personlige forhold   f.eks. familiemæssige  

 forhold eller  alvorlig sygdom   vil virke særlig belastende.
 Det samme gælder, hvis asylsagsbehandlingen  

 trækker unødigt i langdrag, eller hvis behandlingen af  

 udlændingens sag er omfattet af en generel udsættelse på  

 grund af indhentelse af baggrundsoplysninger, der ikke kan forventes at  

 foreligge inden for en rimelig tidshorisont.
 Varetægtsfængsling efter bestemmelsen vil  

 heller ikke kunne ske, hvis asylansøgeren tilhører en  

 nationalitet eller befolkningsgruppe, hvorfra alle eller et meget stort antal  

 i praksis får asyl.
Det forudsættes i forarbejderne, at  

 Udlændingestyrelsen eller Flygtningenævnet eller eventuelt  

 Indenrigsministeriet (nu Ministeriet for Flygtninge, Indvandrere og  

 Integration) til brug for behandlingen af spørgsmålet om  

 varetægtsfængslingen eller forlængelsen heraf i retten  

 afgiver skriftlig udtalelse til politiet om,  hvornår den  

 pågældende asylansøgers sag kan forventes afgjort og om  

 andre eventuelle forhold, der måtte være af betydning for  

 spørgsmålet om varetægtsfængsling.
Det  

 forudsættes endvidere, at Udlændingestyrelsen skriftligt  

 orienterer politiet nærmere om asylansøgerens personlige  

 forhold.
 Anvendelsen af bestemmelsen i udlændingelovens § 35,  

 stk. 1, berøres ikke af de nye regler.
2.6.5.2. Behandling af  

 straffesager mod asylansøgere, hvor der kan blive tale om  

 varetægtsfængsling efter endelig dom efter udlændingelovens  

 § 35, stk. 2 Anklagemyndigheden skal i videst muligt omfang søge  

 asylansøgere, der er udvist ved endelig dom efter straffelovens  

 udlændingelovens §§ 22-24, varetægtsfængslet efter  

 udlændingelovens § 35, stk. 2, når betingelserne herfor er  

 opfyldt, jf. nærmere pkt. 2.6.5.1.
 Dette gælder uanset, om den idømte  

 frihedsstraf er ubetinget eller gjort betinget, og uanset om den  

 pågældende har været varetægtsfængslet inden  

 dommen eller under anken i medfør af retsplejeloven eller  

 udlændingelovens § 35, stk. 1.
Med henblik på vurderingen af  

 spørgsmålet om der bør påstås  

 varetægtsfængsling, skal der fra Udlændingestyrelsen  

 indhentes en skriftlig udtalelse om, hvornår den pågældende  

 asylansøgers sag kan forventes afgjort og om andre eventuelle forhold,  

 der måtte være af betydning for spørgsmålet om  

 varetægtsfængsling efter udlændingelovens § 35, stk. 2,  

 herunder om asylansøgeren tilhører en nationalitet eller  

 befolkningsgruppe, hvor alle eller et meget stort antal i praksis får  

 asyl.
Der henvises herom til pkt. 2.2.6.4.
 Det forudsættes, at anklagemyndigheden umiddelbart  

 forud for det retsmøde, hvor spørgsmålet om (fortsat)  

 varetægtsfængsling efter udlændingelovens § 35, stk. 2,  

 skal behandles, retter henvendelse til Udlændingestyrelsen med henblik  

 på at få oplyst, hvorvidt der er ændringer i de forhold,  

 der er af betydning for vurderingen af spørgsmålet om  

 varetægtsfængsling.
2.7. Begæring om  

 genoptagelse/ansøgning om 3. instansbevilling Der er ikke knyttet nogen opsættende virkning til en  

 begæring om genoptagelse eller ansøgning om 3. instansbevilling.  

 Begæringen eller ansøgningen medfører således ikke  

 udsættelse eller standsning af fuldbyrdelsen af udvisningen, medmindre  

 Den Særlige Klageret eller Højesteret beslutter det modsatte,  

 jf. retsplejelovens § 986 og § 966, stk. 2.
Hvis spørgsmålet om opsættende virkning  

 rejses over for politiet eller anklagemyndigheden, orienteres der om adgangen  

 til at indbringe spørgsmålet for retten.
Anklagemyndigheden vil i almindelighed udtale sig imod en  

 begæring om opsættende virkning under henvisning til  

 formålet med udvisningsreglerne.
 Politimesteren underretter Rigspolitichefens afdeling E,  

 Den Centrale Politiafdeling, om en begæring om genoptagelse og en  

 ansøgning om 3. instansbevilling.
2.8. Prøvelse efter  

 udlændingelovens § 50 af afgørelse om udvisning 2.8.1. Generelt om  

 bestemmelsen Efter udlændingelovens § 50, stk. 1, kan en  

 udlænding, der er udvist ved dom, men hvor udvisningen ikke er  

 iværksat, inden for nærmere opregnede frister begære  

 spørgsmålet om udvisningens ophævelse indbragt for retten  

 ved anklagemyndighedens foranstaltning.
 Ophævelse efter § 50 af en beslutning om udvisning  

 forudsætter, at der efter den oprindelige dom til udvisning er  

 indtrådt væsentlige ændringer i udlændingens forhold,  

 jf. § 26.
 Kun væsentlige ændringer i udlændingens  

 forhold, som ikke kunne forudses ved dommens afsigelse, kan begrunde, at  

 udvisningen ophæves.
Den omstændighed, at udlændingen i tiden efter  

 straffedommen har formået at opretholde kontakt til  

 ægtefælle og børn, og at familien i samme tidsrum er  

 blevet mere integreret i det danske samfund, herunder blevet danske  

 statsborgere, kan således ikke begrunde ophævelse af udvisningen,  

 jf.
U 1995.66 V, U 1997.1141 HKK og Højesterets kendelse  

 af 31. juli 1997.
2.8.2. Forelæggelse for  

 Udlændingestyrelsen Når der er fremsat en begæring om  

 prøvelse efter udlændingelovens § 50 skal anklagemyndigheden  

 indhente en udtalelse fra Udlændingestyrelsen, jf.  

 udlændingelovens § 57, stk. 1, 2. pkt.
 Forelæggelsen for Udlændingestyrelsen skal  

 være ledsaget af følgende:
 ·  

 	Begæringen om prøvelse efter § 50.
 ·  

 	Politirapport om de i § 26 nævnte forhold fra den oprindelige  

 sag.
 ·  

 	Politirapport med ny afhøring af den pågældende  

 udlænding og eventuelt andre om de i § 26 nævnte forhold, jf.  

 pkt. 2.2.6.2.
 ·  

 	Andre relevante oplysninger af betydning for prøvelsen.
2.8.3. Indbringelse for  

 retten En sag om prøvelse efter udlændingelovens §  

 50 indbringes for den byret, som har pådømt sagen i  

 første instans, eller byretten i den kreds, hvor den dømte bor  

 eller opholder sig, jf. udlændingelovens § 50, stk. 2, jf.  

 straffelovens § 59, stk. 3. Er sagen pådømt af landsretten i  

 første instans, indbringes sagen for byretten i den kreds, hvor den  

 pågældende bor eller opholder sig.
 Sagen bør så vidt muligt behandles der, hvor  

 den pågældende bor eller opholder sig.
Adgangen til prøvelse efter § 50 blev  

 begrænset ved lov nr. 473 af 1. juli 1998, således at der kun er  

 adgang til at prøve en doms bestemmelse om udvisning en gang.
Det  

 fremgår af betænkning 1326/1997, at man ved denne  

 begrænsning ønskede at lægge prøvelsen i  

 tidsmæssig tilknytning til tidspunktet for udlændingens  

 løsladelse med henblik på udvisning for derved at mindske  

 sandsynligheden for, at der i tidsrummet mellem prøvelsen og  

 effektueringen af udvisningen sker væsentlige relevante ændringer  

 i udlændingens forhold.
Det påhviler retten af egen drift at påse, at  

 betingelserne for prøvelse af en doms bestemmelse om udvisning er  

 opfyldt, jf.
U 2000.2406 H.
 Politimesteren underretter Rigspolitichefens Afdeling E,  

 Den centrale Politiafdeling, når sagen indbringes for retten.
2.8.4. Underretning af  

 Udlændingestyrelsen og Rigspolitichefen Politimesteren sender kopi af rettens kendelse til  

 Udlændingestyrelsen til orientering og Rigspolitichefens Afdeling E,  

 Den centrale Politiafdeling til orientering og eventuel videre  

 foranstaltning.
Der forholdes i øvrigt som ovenfor under pkt. 2.6.1.  

 og 2.6.2.
2.9. Prøvelse efter  

 udlændingelovens § 50 a af afgørelse om udvisning 2.9.1. Generelt om  

 bestemmelsen En udlænding, der er udvist ved dom, skal efter  

 udlændingelovens § 33, stk. 8, udrejse straks.
Er udlændingen  

 dømt til foranstaltning efter straffelovens §§ 68-70, der  

 indebærer frihedsberøvelse, regnes udrejsefristen fra  

 udskrivning fra hospital eller forvaring.
Ved udskrivning forstås, at den  

 pågældende ikke længere er indlagt på psykiatrisk  

 hospital eller anden institution.
Der er tale om udskrivning, selv om den  

 pågældende senere vil kunne genindlægges ved  

 overlægens beslutning, jf. betænkningen s. 911.
 I forbindelse med udskrivningen skal der efter § 50 a  

 foretages en obligatorisk domstolsprøvelse af, om udvisningen skal  

 ophæves, fordi udlændingens helbredsmæssige tilstand taler  

 afgørende imod, at udsendelse finder sted.
 Ifølge bemærkningerne til lovforslaget vil  

 der ved rettens afgørelse af, om udlændingens  

 helbredsmæssige tilstand taler afgørende imod udsendelse, kunne  

 lægges vægt på:
"  om udlændingen er i en tilstand, hvor det efter  

 de lægefaglige vurderinger i sagen kan befrygtes, at den  

 pågældende vil begå personfarlig kriminalitet.
Retten vil  

 endvidere kunne lægge vægt på karakteren og grovheden af  

 den kriminalitet, der begrundede udvisningen.
Retten skal af egen drift påse, om udsendelse af en  

 udlænding med et fortsat behandlingsbehov vil være i strid med  

 Den Europæiske Menneskerettighedskonvention." I betænkningen er der på s. 854  

 bemærkninger til en lignende bestemmelse, som blev foreslået af  

 Udvisningsudvalget, men som ikke blev gennemført i den  

 foreslåede form.
Disse bemærkninger må antages at  

 være af betydning for fortolkningen af § 50 a.
Det anføres her, at der ved rettens  

 afgørelse vil "  kunne lægges vægt på, om  

 udlændingen er i en tilstand, hvor det efter de lægelige  

 vurderinger i sagen kan befrygtes, at den pågældende vil  

 begå personfarlig kriminalitet, såfremt  

 behandlingsforløbet afbrydes.
 Retten vil endvidere bl.a. kunne lægge vægt  

 på, hvor lang tid der er forløbet siden den oprindelige dom om  

 udvisning, ligesom karakteren og grovheden af den kriminalitet, der  

 begrundede beslutningen om udvisning vil kunne tillægges betydning.  

 Endelig vil der i forbindelse med prøvelsen kunne lægges  

 vægt på, om der foreligger hensyn i udlændingelovens § 26,  

 som taler for, at udvisningen ophæves.
Domstolene skal endvidere på sædvanlig vis ved  

 afgørelsen påse, at en gennemførelse af udvisningen er i  

 overensstemmelse med Danmarks internationale forpligtelser, herunder  

 særligt om udsendelse af en udvist udlænding, der fortsat  

 må antages at have behov for psykiatrisk behandling, vil kunne  

 være i strid med EMRK artikel 3, der indeholder et forbud mod  

 "umenneskelig behandling"." Til brug for rettens prøvelse efter § 50 a skal der  

 indhentes en lægelig erklæring fra vedkommende overlæge om  

 udlændingens helbredsmæssige tilstand, herunder om det hidtidige  

 behandlingsforløb og om karakteren af og behovet for fortsat  

 behandling og om konsekvenserne af, at behandlingsforløbet afbrydes.  

 Erklæringen skal endvidere indeholde en vurdering af, om det må  

 befrygtes, at udlændingen vil begå personfarlig kriminalitet,  

 hvis behandlingen afbrydes.
 Der kan evt. gennem Udenrigsministeriet søges  

 indhentet oplysninger om behandlingsmulighederne i hjemlandet, jf.  

 betænkningen s. 854.
 Der vil som udgangspunkt ikke være behov for at  

 forelægge sagen for Udlændingestyrelsen, idet prøvelsen  

 efter § 50 a efter lovteksten alene består i en vurdering af, om  

 udlændingens helbredsmæssige tilstand taler afgørende  

 imod, at udsendelse finder sted.
 Det fremgår i øvrigt af bemærkningerne  

 til lovforslaget, at prøvelsen efter § 50 a ikke udelukker  

 udlændingens adgang til efter § 50 at få spørgsmålet  

 om udvisningens ophævelse indbragt for retten.
2.9.2. Særligt om dom til  

 anbringelse/forvaring Efter § 50 a, stk. 1, træffer retten i forbindelse  

 med en afgørelse om ændring af dom til anbringelse eller  

 forvaring, der indebærer udskrivning, jf. straffelovens § 72, samtidig  

  afgørelse om, hvorvidt dommens bestemmelse om udvisning skal  

 opretholdes.
 Taler udlændingens helbredsmæssige forhold  

 afgørende imod, at udsendelse finder sted, ophæves  

 udvisningen.
 Træffer retten i medfør af straffelovens § 72  

 beslutning om endelig ophævelse af foranstaltningen, skal udvisningen  

 ifølge bemærkningerne til lovforslaget effektueres.
2.9.3. Særligt om dom m.v.  

 til behandling, der indebærer frihedsberøvelse Er en udvist udlænding undergivet en strafferetlig  

 retsfølge, der indebærer  frihedsberøvelse, indbringer  

 anklagemyndigheden i forbindelse med udskrivning fra hospital  

 spørgsmålet om udvisningens ophævelse for retten, jf. § 50  

 a, stk. 2.
Bestemmelsen omfatter de tilfælde, hvor  

 udlændingen på udskrivningstidspunktet er undergivet dom til  

 behandling, jf.
Rigsadvokatens cirkulære af 10.12.1976 punkt B,  og de  

 tilfælde, hvor udlændingen i forbindelse med en  

 foranstaltningsændring i medfør af straffelovens § 72 ved  

 kendelse fortsat er undergivet en strafferetlig retsfølge, der  

 indebærer frihedsberøvelse.
Rettens prøvelse af, om udvisningen skal  

 ophæves, skal så vidt muligt ske, inden udlændingen  

 udskrives, idet det ved indførelsen af de nye regler må anses  

 for forudsat, at man skal undgå den situation, at udlændinge, der  

 er udvist, kommer på fri fod, inden prøvelsen efter § 50 a er  

 blevet foretaget i retten.
Kan prøvelsen ikke finde sted inden  

 udskrivningen, skal der over for retten fremsættes begæring om  

 varetægtsfængsling i medfør af udlændingelovens § 35  

 for at sikre udlændingens tilstedeværelse, indtil bestemmelsen om  

 udvisning kan fuldbyrdes.
 De almindelige regler i retsplejelovens § 765 om  

 varetægtssurrogat finder herunder anvendelse.
 Finder retten, at udlændingens helbredsmæssige  

 forhold taler afgørende imod, at udsendelse finder sted, ophæves  

 udvisningen.
2.9.4. Særligt om dom til  

 ambulant behandling med mulighed for frihedsberøvelse Efter bemærkningerne til lovforslaget  

 forudsættes det, at retten i forbindelse med straffesagen tager  

 stilling til, om udlændingens helbredsmæssige tilstand taler  

 afgørende imod, at udsendelse finder sted.
Disse domme er  

 således ikke omfattet af § 50 a.
2.9.5. Underretning af  

 Udlændingestyrelsen og Rigspolitichefen Politimesteren sender kopi af rettens kendelse til  

 Udlændingestyrelsen til orientering og Rigspolitichefens Afdeling E,  

 Den centrale Politiafdeling til orientering og eventuel videre  

 foranstaltning.
Der forholdes i øvrigt som ovenfor under  

 pkt. 2.6.1. og 2.6.2.
2.10. Underretning om domme med  

  henblik på at følge retspraksis Med henblik på at følge udviklingen i praksis  

 i sager om udvisning ved dom foreskrives følgende:
Politimesteren indsender domme, hvorved der er sket  

 frifindelse for en påstand om udvisning, til statsadvokaten.
Efter  

 politimesterens skøn indsendes endvidere domme, hvorved der er sket  

 udvisning, såfremt dommen angår principielle  

 spørgsmål eller i øvrigt er af generel interesse.
 Kendelser vedrørende udlændingelovens § 50 og  

 § 50 a indsendes i alle tilfælde.
Statsadvokaterne indsender landsretsdomme af  

 principiel eller generel interesse til Rigsadvokaten med henblik på  

 orientering af statsadvokaterne og politikredsene.
Statsadvokaterne afgiver  

 én gang årligt på anmodning fra Rigsadvokaten en  

 redegørelse om de af politimestrene indsendte domme og kendelser og  

 anvendelsen af udvisningsreglerne i praksis.
3. Administrativ udvisning, jf.  

 udlændingelovens §§ 25 a   b 3.1. Bestemmelserne om administrativ  

 udvisning Ved lov nr. 458 af 7. juni 2001 om ændring af  

  udlændingeloven (Frihedsberøvelse af asylansøgere og  

 administrativ udvisning m.v.) blev der blandt andet gennemført en  

 ændring af anvendelsesområdet for administrativ udvisning i  

 udlændingelovens § 25 a, stk. 1, nr. 1.
 Bestemmelsen er udvidet  til   udover straffelovens §§  

 276-284 og toldlovens § 73, stk. 2, jf. stk. 1, nr. 1, - at omfatte  

 overtrædelse af straffelovens §§ 119, 244 og 266, lov om våben og  

 eksplosivstoffer og udlændingelovens § 42 a, stk. 7, 2. pkt.
 Der blev endvidere indsat et nyt stk. 3 i  

 udlændingelovens § 36, hvorefter en udlænding, som har indgivet  

 ansøgning om opholdstilladelse i medfør af lovens § 7, og som  

 er udvist efter lovens § 25 a, stk. 1, kan frihedsberøves  

 administrativt med henblik på at sikre en effektiv fuldbyrdelse af  

 afgørelsen om  udvisning.
 Rigspolitichefen har i en rundskrivelse af 18. juli 2001  

 nærmere beskrevet de nye regler om administrativ udvisning i  

 udlændingelovens § 25 a, stk. 1, og frihedsberøvelse efter  

 udlændingelovens § 36, stk. 3, af asylansøgere, som er udvist  

 administrativt samt fastsat nærmere retningslinjer for behandlingen af  

 disse sager.
3.2. Kompetencen til at  

 træffe afgørelse om administrativ udvisning Kompetencen til at træffe afgørelse om  

 administrativ udvisning tilkommer Udlændingestyrelsen.
 Administrativ udvisning kan i visse tilfælde ske,  

 når udlændingen er dømt for strafbart forhold, men hvor  

 der ikke ved dommen kan tages stilling til spørgsmålet om  

 udvisning, f.eks. bødedomme, jf. udlændingelovens § 25 a, stk.  

 1, nr. 1 og 2.
3.3. Underretning af  

 Udlændingestyrelsen Anklagemyndigheden sender sager, som kan medføre  

 administrativ udvisning, til Udlændingestyrelsen med henblik på  

 afgørelse af udvisningsspørgsmålet.
 Følgende skal vedlægges:
 ·  

 	Dom.
 ·  

 	Politirapport om de i § 26 nævnte forhold (blanket P 612-61 med  

 samtykkeerklæring).
 Er der tale om en asylansøger, sendes sagen  

straks til Udlændingestyrelsen.
 I de tilfælde, hvor administrativ udvisning kan  

 komme på tale, uden at der foreligger dom i en straffesag, forholdes  

 der i overensstemmelse med de retningslinjer, der fastsættes af  

 Rigspolitichefen.
4. Ophævelse af  

 forskrifter RM 10/1998 ophæves.
De midlertidige  

 forelæggelsesregler i Rigsadvokaten Informerer nr. 12/1999 af 20. maj  

 1999, nr. 15/1999 af 11. juni 1999 og nr. 12/2000 af 28. april 2000  

 ophæves.
Endvidere ophæves forskriften i Rigsadvokaten Informerer  

 nr. 12/2001.
5. Overgangsregler I sager, hvor det forhold, der begrunder påstanden  

 om udvisning, er begået før lovens ikrafttræden,  

 afgøres udvisningsspørgsmålet efter de hidtil  

 gældende regler, jf. herved U 1999.1500 H.
