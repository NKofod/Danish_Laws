Det er HT der fastsætter fremgangsmåden, der skal finde anvendelse  

 vedrørende udbud af buskørsel HT kan beslutte selv at ville udføre kørsel  

 efter udbud.
Endelig kan HT have frie forhandlinger med en række af de  

 bydende.
 I brev af 2. marts 1990 (4.kt. nr. 1990/122/1700-1) har  

 Indenrigsministeriet anmodet Trafikministeriet om en udtalelse i anledning af  

 en medfulgt klage af 15. januar 1990 fra vognmand Jørgen Andersen vedrørende  

 fremgangsmåden ved det udbud af buskørsel, som Hovedstadsområdets  

 Trafikselskab har foretaget samt vedrørende selskabets nægtelse af at  

 udlevere nærmere angivne oplysninger vedrørende licitationer.
 Indenrigsministeriet har anmodet om oplysning om, hvorvidt fremgangsmåden  

 er i overensstemmelse med bestemmelserne om løbende offentligt udbud i § 3 i  

 lov nr. 274 af 3. maj 1989 om hovedstadsområdets kollektive persontrafik,  

 herunder om der efter denne bestemmelse gælder regler for HT's udbud af  

 buskørsel svarende til reglerne i lov nr. 216 af 8. juni 1966 om licitation.
 Licitationsloven gælder alene for tilbudsgivning ved arbejder og  

 leverancer inden for bygge- og anlægsvirksomhed, og det er ikke i relation  

 til HT's udbud af buskørsel, der ikke formelt kan betegnes som  

 »licitation«, forudsat, at denne lov skal finde anvendelse.
 Det er derimod forudsat, at HT har en vid adgang til at fastsætte  

 fremgangsmåden, der skal finde anvendelse vedrørende udbud af buskørsel i  

 henhold til lovens § 3.
 Det giver herefter ikke anledning til bemærkninger, at HT efter udbud af  

 visse buslinier har besluttet selv at ville udføre denne kørsel, hvilken  

 mulighed er direkte nævnt i bemærkningerne til § 3.
 Ministeriet finder heller ikke anledning til bemærkninger som følge af, at  

 HT efter afgivelsen af bud har frie forhandlinger med en række af de bydende,  

 idet dette er normalt vedrørende licitationer med henblik på afklaring af  

 spørgsmål vedrørende forståelsen af tilbuddet m.v.
 For så vidt angår spørgsmålet om sikkerhedsstillelse henhører afgørelsen  

 af, hvorvidt kravet herom kan ske uden økonomisk kompensation, under  

 domstolene.
 Indenrigsministeriet har forelagt spørgsmålet om HT kan nægte udlevering  

 af nærmerer angivne oplysninger vedrørende udbuddet for Justitsministeriet,  

 hvorfor Trafikministeriet ikke har bemærkninger til denne del af klage.
 Ministeriet udbeder sig oplysning om, hvad der videre sker i sagen.
