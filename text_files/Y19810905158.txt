 Forbrugerombudsmanden tog spørgsmålet om livsvarig garanti op til  

 vurdering og indhentede udtalelser fra de berørte organisationer.
På baggrund af de indhentede udtalelser, meddelte Ombudsmanden, at det  

 som hovedregel må anses for at være i strid med god markedsføringsskik at  

 afgive garantitilsagn, der er livsvarige eller omfatter ekstraordinært lange  

 tidsrum.
Ombudsmanden fandt således at sådanne garantier enten savner reelt  

 indhold, fordi de skal bedømmes i forhold til købers alder, eller i mange  

 tilfælde ikke indfries, fordi garantigivers virksomhed er ophørt.
 Livsvarig stelgranti.
 Et cykelfirma forespurgte, om det er i overensstemmelse med god  

 markedsføringsskik at give livsvarig stelgaranti på cykler.
 Forespørgslen gav anledning til, at FO tog spørgsmålet op til generel  

 behandling, og der blev indhentet udtalelser fra de berørte organisationer.
På bggrund af de indhentede udtalelser meddelte FO, at det som hovedregel  

 må anses for at være i strid med god markedsføringsskik at meddele  

 garantitilsagn, der er livsvarige eller omfatter ekstraordinært lange  

 tidsrum.
Der blev herved lagt vægt på, at sådanne garantier, som det var  

 fremhævet i enkelte af de hørte organisationers udtalelser, enten savner  

 reelt indhold, fordi de skal bedømmes i forhold til køberens alder, eller i  

 mange tilfælde ikke vil kunne indfries, fordi garantigiveren af den ene eller  

 den anden grund er ophørt med sin virksomhed.
 FO ville dog ikke udelukke, at der under ganske særlige omstændigheder vil  

 være den fornødne baggrund for at meddele garantitilsagn for et  

 ekstraordinært langt tidsrum, f.eks. i tilfælde hvor den pågældende branche  

 opretter en garantifond, som i givet fald vil kunne dække den tilsagte  

 garanti.
