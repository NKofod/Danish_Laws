 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og VI ved Vort samtykke stadfæstet  

 følgende lov:
§ 1 I lov nr. 243 af 12. maj 1976 om bygnings- og boligregistrering foretages  

 følgende ændringer:
 1. Efter § 5 indsættes:
 »§ 5 a.  På begæring har ejere af registrerede  

 ejendomme ret til at gøre sig bekendt med de registrerede aktuelle  

 oplysninger vedrørede ejendommen.
 Stk. 2.  På begæring har lejere af en registreret bolig-  

 eller erhvervsenhed ret til at gøre sig bekendt med de registrerede aktuelle  

 oplysninger vedrørende enheden samt den bygning, hvori enheden er beliggende.
 2. I § 6, stk. 1, indsættes efter  

 »selskaber«:
»samt andre virksomheder, der udfører opgaver inden for  

 forsyningsområdet såsom kraft, varme, vand, samt virksomheder, der har  

 påtaget sig fjernelse af affald og lignende.« 3. I § 6 indsættes efter stk. 1 som nyt stykke:
»Stk. 2.  Boligministeren kan fastsætte regler om  

 adgang til at videregive oplysninger modtaget efter stk. 1 til private  

 virksomheder, der i henhold til lov eller aftale medvirkere ved løsning af  

 myndigheders opgaver.« Stk. 2  bliver stk. 3.
§ 2 Loven træder i kraft den 15. april 1983.
Givet på Christiansborg slot, den 13.  

 april 1983 Under Vor Kongelige Hånd og Segl MARGRETHE R.
