Afskrivning på bygning, der benyttes til  

 plejehjem i Tyskland Spørgsmål Svar Beskrivelse af de faktiske forhold A A/S vil udbyde  

 et investeringsprojekt til maksimalt 10 investorer.
Projektet vil omfatte  

 erhvervelse af en tysk bygning, der skal udlejes til brug for plejehjemsdrift  

 for ældre beboere.
Herudover vil projektet omfatte investering i det  

 inventar,  

 som bygningen naturligt skal udstyres med til brug for plejehjemsdriften.
Investeringen  

 vil ske ved, at den enkelte investor tegner sig for en andel i et nystiftet  

 kommanditselskab.
Derefter vil kommanditselskabet erhverve den omhandlede  

 plejehjemsbygning med tilhørende inventar.
 Efter sædvanlig  

 praksis vil lejer have den indvendige vedligeholdelsesforpligtelse af  

 bygningen, ligesom lejer vil have vedligeholdelsesforpligtelsen af  

 inventaret.
 Efter  

 indgivelsen af anmodningen om bindende svar har kommanditselskabet K/S C  

 erhvervet bygningen B i Tyskland.
Bygningen er  

 ikke opdelt i ejerlejligheder.
Bygningen er indrettet med 66 enkeltværelser  

 og  

 7 dobbeltværelser til brug for plejehjemmets beboere.
Plejeværelserne er  

 placeret i klynger med 10-12 værelser i hver med adgang til fælles  

 opholdsrum.  

 Hvert værelse har eget bad og toilet.
Derudover er der indrettet 12 pladser  

 til  

 korttidspleje.
Herudover er der lokaler til administration, personalerum,  

 fælleskøkken og øvrige fællesrum.
Kommanditselskabet  

 har udlejet bygningen til en større, tysk forening, som driver institutioner  

 i  

 Tyskland.
Foreningen benytter ovennævnte bygning til plejehjemsdrift.
Det er aftalt,  

 at sælgeren af bygningen fortsat skal eje inventaret.
Inventaret udlejes til  

 det tyske plejehjem.
Kommanditselskabet har således ikke erhvervet  

 inventaret.
 Efter  

 afskrivningslovens § 14, stk.1 kan der foretages skattemæssige afskrivninger  

 på  

 alle erhvervsmæssigt benyttede bygninger, medmindre bygningen anvendes til et  

 formål som nævnt i lovens § 14, stk.2.
Spørgerens  

 eventuelle opfattelse ifølge anmodning og bemærkninger til sagsfremstilling Det daværende  

 Ligningsråd og Skatterådet har tidligere afgivet bindende svar om, at der kan  

 foretages skattemæssige afskrivninger på anskaffelsessummen for en bygning i  

 henholdsvis Sverige og England, når bygningen efter de udenlandske regler  

 benyttes som plejehjem, jfr.  


  

 SKM2002.157.LR  


  

 og  


  

 SKM2006.495.SR  


.
I begge disse  

 sager blev det lagt til grund, at bygningerne ved brug som plejehjem bliver  

 udsat for et slid, der er sammenligneligt med det slid, som danske plejehjem  

 er  

 udsat for.
I begge sager blev det derefter godkendt, at der efter en  

 formålsfortolkning af afskrivningslovens § 14 stk. 2 nr. 4 kan foretages  

 skattemæssige afskrivninger på de omhandlede bygninger.
Den ovennævnte  

 bygning, B i Tyskland, benyttes til plejehjemsdrift efter den tyske  

 lovgivning  

 herom.
Der henvises til "Heimgesetz" (lov om plejehjem). Det  

 fremgår  

 af lovens § 1, at loven finder anvendelse for hjem/institutioner, der  

 benyttes  

 til ophold for og pleje af henholdsvis ældre, personer der trænger til pleje  

 og  

 handicappede.
 Det er  

 spørgerens opfattelse, at den ovennævnte bygning benyttes erhvervsmæssigt.  

 Det  

 er herudover spørgerens opfattelse, at bygningens benyttelse som plejehjem i  

 henhold til den tyske lovgivning herom (Heimgesetz) medfører et slid, der  

 ikke  

 kan antages at være mindre end det slid, som danske plejehjem udsættes for.
 På denne  

 baggrund er det spørgerens opfattelse, at personer, der er fuldt  

 skattepligtige  

 til Danmark, kan foretage skattemæssige afskrivninger efter  

 afskrivningslovens  

 § 14 på ovennævnte bygning, når bygningen benyttes som plejehjem som anført.
Det er  

 spørgerens vurdering, at afskrivningslovens § 14, stk.1 giver mulighed for at  

 foretage skattemæssige afskrivninger på en bygning, der erhvervsmæssigt  

 udlejes  

 til brug for plejehjemsdrift, uanset om bygningen er beliggende i Danmark  

 eller  

 i udlandet.
Herudover er det spørgerens opfattelse, at afskrivningslovens §  

 14,  

 stk.2 ikke indeholder undtagelser til denne vurdering, hvilket også bekræftes  

 af Ligningsrådets afgørelse i  


  

 SKM2002.157.LR  


.
SKATs indstilling og begrundelse Ad spørgsmål 1 Efter  

 personskattelovens § 4, stk.1, nr. 12 omfattes indkomst fra udlejning af  

 afskrivningsberettigede driftsmidler og skibe, uanset antal ejere, af  

 anpartsreglerne, når skatteyderen ikke deltager i virksomhedens drift i  

 væsentligt omfang.
Det er oplyst,  

 at kommanditselskabet ikke har erhvervet inventaret i plejehjemmet  

 (bygningen),  

 idet sælgeren af bygningen har beholdt inventaret og udlejer det til det  

 tyske plejehjem.
Inventaret indgår således ikke i kommanditselskabets  

 udlejning  

 af bygningen til plejehjemsdrift.
 Spørgsmålet må  

 derfor bortfalde.
Ad spørgsmål 2 Det fremgår af  

 afskrivningslovens § 14, stk. 2, nr. 4, at der kan afskrives på  

 døgninstitutioner og bygninger, der er omfattet af lov om social service, og  

 som udsættes for et tilsvarende slid (herfra undtages hoteller og plejehjem,  

 der er opdelt i ejerlejligheder).
Det er oplyst,  

 at den omhandlede bygning benyttes til plejehjemsdrift efter den tyske  

 lovgivning  

 herom.
Der henvises til "Heimgesetz" (lov om plejehjem). Det  

 fremgår  

 heraf, at loven finder anvendelse for hjem/institutioner, der benyttes til  

 ophold for og pleje af henholdsvis ældre, personer der trænger til pleje og  

 handicappede.
 I praksis er ret  

 til skattemæssig afskrivning godkendt for bygninger, der anvendes til  

 plejehjem  

 i henholdsvis England og Sverige, jf.  


  

 SKM2002.157.LR  


  

 (afskrivning på bygning der anvendes til plejehjem i Sverige) og  


  

 SKM2006.495.SR  


  

 (afskrivning på bygning der anvendes til plejehjem i England), når  

 plejehjemmet  

 i henhold til det pågældende lands lovgivning anvendes til plejekrævende  

 ældre  

 eller handicappede personer og udsættes for et slid, der er sammenligneligt  

 med  

 det slid som danske plejehjem - omfattet af lov om social service - er udsat  

 for.
 Det er oplyst,  

 at det er spørgerens opfattelse, at benyttelsen af den her omhandlede bygning  

 som plejehjem i henhold til den tyske lovgivning herom (Heimgesetz) medfører  

 et  

 slid, der ikke kan antages at være mindre end det slid, som danske plejehjem  

 udsættes for.
 Det indstilles  

 herefter, at spørgsmålet besvares med ja.
 Det bemærkes, at  

 der ved det bindende svar ikke tages stilling til andre skattemæssige forhold  

 i  

 forbindelse med dette projekt.
Skatterådets afgørelse og begrundelse Skatterådet  

 tiltræder indstillingen med den anførte begrundelse.
