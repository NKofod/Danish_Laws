Cavling-prisen  ikke fritaget for skattepligt Spørgsmål Er Cavling-prisen  

 omfattet af ligningslovens § 7, nr. 19, 2. pkt.? Svar Nej Beskrivelse af de faktiske forhold Cavling-prisen  

 blev indstiftet 18. december 1944 i anledning af Journalistforbundets 40 års  

 fødselsdag og til minde om forbundets stifter, journalisten og forfatteren  

 Henrik Cavling (1858-1933). Med prisen på ca. 20.000 kr. følger Jørgen Rodes  

 statuette af Henrik Cavling.
Det fremgår af § 5 i fundatsen for Henrik  

 Cavlings  

 Fond, at Dansk Journalistforbund årligt tilfører fondet midler, så legatet  

 mindst bliver på 20.000 kr.
Ifølge § 6 i fundatsen foretages uddelingen af en  

 særlig komité, som er valgt for 3 år og kan genvælges.
Dansk  

 Journalistforbunds  

 hovedbestyrelse udpeger komitéens medlemmer efter forud at have indkaldt  

 forslag for forbundets kredse.
Uddelingen skal ifølge § 5 ske én gang om året  

 til ". en journalist eller en gruppe af journalister i samarbejde, der i  

 særlig grad har udvist initiativ og talent i det forløbne år", det  

 fremgår  

 videre, at "Cavling-prisen skal betragtes som en udmærkelse, ikke som en  

 understøttelse".
Forespørgerens opfattelse Forespørgeren  

 ønsker at gøre opmærksom på momslovens § 13, stk. 1, nr. 7, efter hvilken  

 journalistisk virksomhed betragtes som "anden kunstnerisk  

 virksomhed"  

 og dermed er fritaget for afgift.
Styrelsens indstilling og begrundelse Det indstilles, at  

 Ligningsrådet svarer nej til spørgsmålet om, hvorvidt Cavling-prisen kan  

 anses  

 som omfattet af LL § 7, nr. 19, 2. pkt.
Bestemmelsen i LL  

 § 7, nr. 19, 2. pkt. om skattefrihed af hæderspriser til kunstnere er indsat  

 i  

 ligningsloven ved lov nr. 391 af 6. juni 2002. Ifølge de almindelige  

 bemærkninger til lovforslaget (L 188 - 2. saml. 2001 - 2002) skal  

 lovændringerne ses som et led i udmøntningen af regeringens politik om at  

 forbedre vilkårene for skabende eller udøvende kunstnere.
Ud over ændringerne  

 på området for hæderspriser bestod lovforslaget endvidere af en udvidet  

 adgang  

 for virksomheder til at afskrive kunstnerisk udsmykning af erhvervsbygninger.  

 Lovforslagets samlede sigte er at forbedre vilkårene for kunstnere, og gøre  

 det  

 mere attraktivt for virksomheder at investere i kunst for herigennem at  

 fremme  

 trivsel og miljø på arbejdspladsen.
I de almindelige  

 bemærkninger anføres videre, at forslaget ikke ændrer på hovedreglen om, at  

 legater  

 generelt er skattepligtige.
Med forslaget ønskes at udvide den gældende  

 skattefritagelse  

 for visse internationale priser til også at omfatte hæderspriser til  

 personer,  

 som har fortjent en særlig anerkendelse for deres kunstneriske virke.
Ifølge fundatsens  

 § 5 skal modtageren af Cavling-prisen være en journalist eller en gruppe af  

 journalister  

 i samarbejde.
Det er styrelsens opfattelse, at journalister ikke kan  

 betragtes  

 som omfattet af den personkreds, som bestemmelsen i LL § 7, nr. 19, 2. pkt.  

 retter sig mod.
Der er dermed henset til, at lovforslagets samlede sigte er  

 at  

 forbedre vilkårene for kunstnere, og gøre det mere attraktivt for  

 virksomheder  

 at investere i kunst for herigennem at fremme trivsel og miljø på  

 arbejdspladsen.
Bestemmelsen retter sig således mod personer, hvis virke er  

 at  

 være skabende eller udøvende kunstnere.
 Da det stillede  

 spørgsmål kan besvares benægtende alene ud fra de ovenfor anførte forhold,  

 vil  

 betydningen af, at Dansk Journalistforbund årligt tilfører fondet midler, så  

 legatet mindst bliver på 20.000 kr., jf. § 5 i fundatsen, ikke blive vurderet  

 nærmere.
 Forespørgerens  

 henvisning til momslovens § 13, stk. 1, nr. 7, efter hvilken journalistisk  

 virksomhed  

 betragtes som "anden kunstnerisk virksomhed" og dermed er fritaget  

 for afgift, har ikke nogen umiddelbar betydning for nærværende bedømmelse.  

 Momsområdet  

 er et andet retsområde, hvor der kan gælde andre afgrænsninger af begreberne.
 Ligningsrådet  

  

 tiltræder  

 indstillingen.
