 Landsskatteretskendelse vedr. fradrag for 1) kassedifferencer  

 2) vedligeholdelse af laserprintere samt 3) advokat og revisorudgift.  

 Maskeret  

 udlodning.
 Klagen vedrører fradrag for  

 kassedifference samt fradrag for udgifter til laserprintere og  

 vedligeholdelsesudgifter.
Landsskatterettens afgørelse Skatteforvaltningen har ikke godkendt  

 fradrag for kassedifference på 57.511 kr.
 Landsskatteretten stadfæster  

 skatteforvaltningens afgørelse.
 Skatteforvaltningen har ikke godkendt  

 fradrag for vedligeholdelsesudgifter på 17.586 kr. vedrørende laserprintere,  

 men der er godkendt fradrag for afskrivning på 5.276 kr.
 Landsskatteretten stadfæster  

 skatteforvaltningens afgørelse.
 Skatteforvaltningen har ikke godkendt  

 fradrag for advokat- og revisorudgifter på 19.497 kr.
 Landsskatteretten stadfæster  

 skatteforvaltningens afgørelse.
Generelle oplysninger Selskabet er 100 % ejet af hovedaktionær  

 B.
Selskabet har regnskabsperiode fra 01.01-31.12, og indkomståret 2000 er  

 selskabets 9. regnskabsår.
Selskabets aktiviteter består i import  

 og forhandling af motorcykler og reservedele.
Selskabet havde i indkomståret  

 2000 i gennemsnit 10 ansatte.
Fradrag for kassedifference Sagens oplysninger Den 29. december 2000 har selskabet  

 bogført en kassedifference på 71.888,77 kr.
Beløbet er modregnet i  

 varesalget.  

 Kassedifferencen er opstået i tiden fra selskabets stiftelse i 1992 og indtil  

 registreringen af kassedifferencen i december 2000. Kassedifferencen er af  

 selskabet begrundet i manglende bogføring af følgende udgifter:
 ·  

  

 	  

 småudgifter i forbindelse med  

 forretningsrejser såsom p-afgifter, motorvejsafgifter, telefon, nødvendig  

 avis,  

 entre m.v.
·  

  

 	  

 ansattes tilsvarende løse omkostninger ·  

  

 	  

 repræsentationskager ved kundebesøg og træf ·  

  

 	  

 små løse udbetalinger over årene til  

 medarbejdere til køb af diverse småting uden bilag.
 Selskabet har oplyst, at der frem til  

 december 2000 ikke har været nogen procedure for kasseafstemninger, ligesom  

 selskabets revisor ikke har foretaget anmeldte eller uanmeldte kasseeftersyn.  

 Det er oplyst, at hovedaktionæren har foretaget hævninger fra kassen.
Skatteforvaltningens afgørelse Forvaltningen har ikke godkendt fradrag  

 for et beløb på 57.511 kr.
Beløbet svarer til 71.888 kr. eksklusiv moms.
Selskabet har ikke foretaget løbende  

 afstemninger af kassebeholdningen.
Den bogførte difference pr. 29. december  

 2000 er ifølge selskabet opstået over en 8-10 års periode, hvor der ikke er  

 foretaget afstemning af beholdningen.
Kassedifferencen er ifølge selskabet et  

 udtryk for manglende bogføring af småudgifter over de nævnte 8-10 år.
Selskabet kan som følge af de manglende  

 afstemninger og som følge af manglende dokumentation for ej bogførte  

 småudgifter ikke godtgøre, at der er tale om afholdte udgifter, der er  

 fradragsberettigede efter statsskattelovens § 6, stk. 1, litra a.
Der kan  

 derfor ikke godkendes fradrag for den bogførte kassedifference.
 Kassedifferencen, der ikke kan  

 dokumenteres og som ikke har givet sig udslag i en aktivering i selskabet,  

 anses for yderligere løn til selskabets hovedaktionær B.
Selskabets påstand og argumenter Selskabets repræsentant har fremsat  

 påstand om, at retten bør godkende fradrag for kassedifference på 71.888 kr.
 Subsidiært påstås, at forvaltningens  

 afgørelse er ugyldig som følge af sagsbehandlingsfejl, såsom manglende  

 begrundelse  

 og manglende gengivelse af repræsentantens anbringender.
Skatteforvaltningen har anset  

 kassedifference i selskabet for en privat hævning og yderligere løn til  

 hovedaktionæren.
Reguleringen består af nægtet fradrag for kassedifference på  

 57.511 kr. ekskl. moms på 14.377 kr. og yderligere fradrag for løn til  

 hovedaktionæren på 71.888 kr.
Det kan ikke accepteres, at der nægtes fradrag  

 for kassedifferencen i selskabet, og at kassedifferencen anses for yderligere  

 løn til hovedaktionæren.
Beløbet, som modsvarer den negative kassedifference  

 er  

 ikke hævet privat, men er alene udtryk for manglende posteringer af  

 småudgifter  

 (driftsudgifter).
Havde selskabets tidligere revisor  

 foretaget de løbende kasseafstemninger som god regnskabsskik  

 tilsiger, ville  

 kassedifferencerne været blevet bogført løbende og ville derfor uden  

 problemer  

 være blevet godkendt som driftsudgifter.
Den omstændighed, at revisor ved sit  

 arbejde vedrørende dette punkt tilsidesætter god regnskabsskik,  

 skal ikke  

 have skattemæssig skadevirkning for klageren, når der henses til, at korrekt  

 udført revisionsarbejde havde givet et andet resultat.
Der er to væsentlige forhold som danner  

 basis for, at punktet påklages.
Den skattemæssige behandling og det forhold  

 at  

 sagsbehandlingen indeholder væsentlige forvaltningsretlige fejl.
Problemet vedrørende den skattemæssige  

 behandling af kassedifferencen beror primært på, at skatteforvaltningen ikke  

 vil anerkende, at en kassedifference i en virksomhed som udgangspunkt er en  

 driftsomkostning.
Skatteforvaltningen indtager det modsatte udgangspunkt -  

 nemlig, at der altid er tale om private hævninger, når et hovedaktionær  

 selskab  

 konstaterer en kassedifference.
Så snart selskabets ledelse blev  

 opmærksom på problemet angående kasseafstemningerne, blev der øjeblikkeligt  

 iværksat de nødvendige interne procedurer.
Dette viser, at de manglende  

 kasseafstemninger kan tilskrives selskabets tidligere revisor og ikke som  

 sådan  

 har noget med kvaliteten/pålideligheden af bogføringen at gøre.
Der er to betingelser, der skal være  

 tilstede for, at kassedifferencer skatteretligt kan anses som hævet af  

 hovedaktionæren privat.
Regnskabsgrundlaget skal kunne tilsidesættes, og  

 dette  

 er ikke sket.
Alene af den grund kan der ikke gennemføres en forhøjelse af  

 den  

 skattepligtige indkomst som følge af den i 2000 konstaterede kassedifference.  

 Hertil kommer, at det påhviler skattemyndighederne at løfte en lang række  

 supplerende beviskrav for at kunne gennemføre en forhøjelse.
Dette er ikke  

 tilfældet i den konkrete situation.
Af Lig- ningsvejledningen for  

 Erhvervsdrivende for 2001, afsnit E.B. 1.5.1, fremgår det, at påvisning af  

 rent  

 formelle fejl og uvæsentlige mangler ved bogføringen og afstemningen af  

 kasseregnskabet ikke er tilstrækkelig begrundelse for at tilsidesætte  

 årsregnskabet  

 som ansættelsesgrundlag.
 Der stilles således i praksis særligt  

 skærpede beviskrav, for at skattemyndighederne kan tilsidesætte  

 regnskabsgrundlaget.  

 Domstolene lægger således vægt på, at ligningsmyndighederne som grundlag for  

 at  

 have tilsidesat regnskabet og ansat indkomsten skønsmæssigt har påvist  

 konkrete  

 fejl eller mangler, der beviser eller sandsynliggør, at det aflagte regnskab  

 ikke kan anses som betryggende grundlag for skatteansættelsen.  

 Tilsidesættelse  

 af regnskabsgrundlaget er i øvrigt ikke alene forhøjelsesgrundlag.
Et regnskabsresultat kan godt være  

 rigtigt, selv om det f.eks. er konstateret, at der ikke har været foretaget  

 effektive kasseafstemninger.
Det er netop det der er tilfældet i denne sag.  

 Regnskabet er rigtigt, også selvom der ikke har været foretaget  

 kasseafstemninger.
Det fremhæves her, at skatteforvaltningen netop ikke går  

 ind  

 og kritiserer regnskabet, men rent faktisk lægger det til grund for  

 skatteansættelsen.
Der skal således påvises væsentlige fejl i kasseregnskabet  

 eller lignende, for at regnskabsmaterialet kan tilsidesættes med den  

 begrundelse, at der ikke er foretaget effektive kasseafstemninger.  

 Skatteforvaltningen har ikke påvist én eneste konkret fejl i kasseregnskabet.  

 Dernæst skulle skatteforvaltningen for at gennemføre beskatning yderligere  

 kunne kritisere hovedaktionærens privatforbrug mv.
Sidstnævnte er heller ikke  

 sket.
Konklusionen er derfor, at  

 skatteforvaltningen ikke skatteretligt har løftet den krævede bevisbyrde for  

 at  

 nægte fradrag for kassedifferencen, idet dette forudsætter, at indkomsten i  

 selskabet opgøres efter et skøn.
Dette sker rent faktisk ikke.
 Udover ovenstående forhold vedrørende  

 den skattemæssige behandling er der en række forvaltningsretlige,  

 processuelle  

 regler der er overtrådt.
Selskabet har en berettiget forventning  

 om, at forvaltningen dels ved behandlingen af sagen og dels i afgørelsen  

 medtager en loyal og saglig gengivelse af de af repræsentanten anførte  

 bemærkninger  

 i sagsfremstillingen.
Herudover har selskabet en berettiget forventning om,  

 at  

 forvaltningen i deres afgørelse/sagsfremstilling kommenterer de af  

 repræsentanten anførte bemærkninger, herunder anfører, hvorfor disse  

 eventuelt  

 ikke har indflydelse på afgørelsen.
 Det er derfor med stor undren, at  

 skatteforvaltningen i sagsfremstillingen af 17. januar 2003 alligevel  

 udelader  

 de helt centrale henvisninger og synspunkter, som repræsentanten har  

 fremført,  

 og ikke følger proceduren vedrørende beskatning af kassedifferencer som  

 beskrevet i Ligningsvejledningen for Erhvervsdrivende for 2001, afsnit  

 E.B.1.5.1.
Særligt alvorligt er det netop fordi  

 proceduren og praksis i høj grad bygger på, at det ikke skal have  

 skadevirkning  

 for en skatteyder, at der har været en kassedifference - uanset årsagen  

 hertil  

 - medmindre den i procedurebeskrivelsen anviste bevisbyrde rent faktisk er  

 løftet af skatteforvaltningen.
Bevisbyrden kan ikke blot løftes med en  

 henvisning til, at der ikke er fradrag efter statsskattelovens § 6a.
 Herudover undlader skatteforvaltningen  

 at begrunde, hvorfor repræsentantens henvisninger ikke finder anvendelse,  

 undlader at beregne hovedaktionærens privatforbrug, undlader at medsende  

 afgørelser,  

 hvoraf skulle fremgå, at der er fast praksis, for at hovedaktionærer kan  

 beskattes af kassedifferencer i hovedaktionærens selskab samt undlader at  

 begrunde  

 afgørelsen.
Da netop den skattemæssige behandling af  

 kassedifferencen har været genstand for uenighed gennem hele sagsforløbet, er  

 det noget rystende, at skatteforvaltningen overtræder de helt grundlæggende  

 forvaltningsretlige regler netop vedrørende dette punkt.  

 En begrundelse skal således først og fremmest  

 indeholde en henvisning til de retsregler, der ligger til grund for  

 afgørelsen.  

 Henvisninger skal ske på en klar og specifik måde, så bestemmelserne uden  

 videre kan identificeres af borgeren/virksomheden.
Blot den omstændighed, at  

 skatteforvaltningen ikke angiver en henvisning til de retsregler, der ligger  

 til grund for afgørelsen, gør, at afgørelsen ikke er behørigt begrundet og  

 dermed  

 er ugyldig.
Landsskatterettens bemærkninger og  

 begrundelse Landsskatteretten bemærker  

 indledningsvis om det af selskabets repræsentant anførte omkring  

 skatteforvaltningens  

 manglende opfyldelse af forvaltningslovens regler, at forvaltningen efter  

 Landsskatterettens  

 opfattelse har begrundet afgørelsen tilstrækkeligt, da forvaltningen har  

 angivet de anvendte lovbestemmelser, samt angivet hvilke hovedhensyn, der er  

 tillagt betydning i forbindelse med afgørelsen.
Efter rettens opfattelse  

 indeholder forvaltningens afgørelse ikke væsentlige forvaltningsretlige fejl,  

 hvorfor retten ikke imødekommer selskabets påstand om, at afgørelsen bør  

 erklæres  

 ugyldig.
Udgifter, der i årets løb er anvendt til  

 erhverve, sikre eller vedligeholde indkomsten, kan fradrages ved opgørelsen  

 af  

 den skattepligtige indkomst.
Dette fremgår af statsskattelovens § 6, stk. 1,  

 litra a.
 Retten finder ikke, at der er fremlagt  

 dokumentation for de afholdte udgifter, og retten godkender derfor ikke  

 fradrag  

 herfor, jf. statsskattelovens § 6, stk. 1, litra a.
Retten har ved afgørelsen lagt vægt på,  

 at der ikke er foretaget løbende kasseafstemninger, som eventuelt kunne  

 understøtte,  

 at kassedifferencen var opstået som en naturlig del af den daglige drift.
Det  

 er forklaret, at differencen er opstået som følge af udgifter afholdt til  

 forretningsrejser, repræsentation, småanskaffelser m.v.
Selskabets forklaring  

 herom kan dog ikke lægges til grund uden dokumentation.
 Retten bemærker, at det forhold, at der nægtes  

 fradragsret for de udokumenterede udgifter ikke er udtryk for, at der er  

 foretaget en skønsmæssig forhøjelse eller en tilsidesættelse af regnskabet  

 som  

 ansættelsesgrundlag.
 Tre retsmedlemmer, herunder  

 retsformanden, finder, at beløbet på 71.888 kr. skal anses for yderligere løn  

 til hovedaktionæren.
I den konkrete situation, hvor der i  

 selskabet er afholdt udgifter, der ikke er fradragsberettigede, og hvor det  

 ikke er dokumenteret, i hvis interesse udgifterne er afholdt, er det disse  

 retsmedlemmers opfattelse, at beløbet på 71.888 kr. skal anses for yderligere  

 løn til klageren som hovedaktionær i selskabet.
Der er herved lagt vægt på,  

 at  

 der er foretaget private hævninger, at hovedaktionæren har haft fuld  

 indflydelse på selskabets dispositioner, samt at der i dette tilfælde, hvor  

 klageren er eneejer af selskabet, må stilles skærpede dokumentationskrav til  

 dispositionerne i selskabet.
 Et retsmedlem finder ikke, at beløbet på  

 71.888 kr. skal anses for yderligere løn til hovedaktionæren.
 Der afsiges kendelse i overensstemmelse  

 med stemmeflertallet.
Afskrivning på laserprintere Sagens oplysninger Ifølge faktura af 11. december 2000 fra  

 C A/S har selskabet anskaffet to laserprintere til samlet pris på 17.586 kr.
 Selskabet har i indkomståret 2000  

 foretaget straksfradrag for udgifterne.
Skatteforvaltningens afgørelse Forvaltningen har ikke godkendt, at de  

 afholdte udgifter til laserprintere på 17.586 kr. kan straksfradrages, men  

 har  

 godkendt afskrivning med 30 %, svarende til 5.276 kr.
Selskabets indkomst er  

 dermed forhøjet med 12.310 kr.
 Med henvisning til afskrivningslovens §  

 6, stk. 1, nr. 2, har forvaltningen fundet, at udgifterne til de to  

 laserprintere ikke kan straksfradrages, men skal afskrives efter  

 afskrivningslovens  

 § 5.
 Driftsmiddelsaldoen er ultimo tilskrevet  

 med 12.310 kr. som følge af afskrivningen.
Selskabets repræsentant har i påklagen  

 til Landsskatteretten anført, at den omhandlede udgift bør godkendes som  

 vedligeholdelse.
Fradrag for vedligeholdelse forudsætter, at der er tale om  

 afholdelse af udgifter vedrørende et aktiv, man har i forvejen.
Da der her er  

 tale om køb af nye separate aktiver, der er bestemt til at fungere sammen med  

 allerede anskaffede aktiver, kan der efter forvaltningens opfattelse ikke  

 godkendes fradrag ud fra vedligeholdelsesbetragtninger.
Selskabets  

 påstand og argumenter Selskabets repræsentant har fremsat påstand  

 om, at retten godkender fradrag for udgifterne til køb af to laserprintere på  

 i  

 alt 17.586 kr.
Der blev indkøbt af to nye laserprintere  

 i 2001. Der er dog tale om udskiftning af de 7 matrixprintere, som hidtil  

 havde  

 været anvendt til udskrivning af fakturaer.
De 7 matrixprintere bruges ikke  

 mere,  

 men er i behold som back-up, såfremt laserprinterne skulle sætte ud.
Når der henses til den seneste praksis i  

 Landsskatteretten, hvor der er sket en vis opblødning i fortolkningen af  

 sondringen  

 mellem vedligeholdelses- og forbedringsudgifter, jf.
SKM2002.378.LSR /TfS  

 2002.706, må udskiftning af udstyr med mere tidssvarende udstyr som  

 udgangspunkt anses for en vedligeholdelsesudgift og ikke en  

 forbedringsudgift,  

 der skal aktiveres og afskrives.
 Den oprindelige skattemæssige behandling  

 må således anses for at give et korrekt skattemæssigt resultat, om end  

 hjemlen  

 ikke skal findes i afskrivningslovens § 6 vedrørende straksafskrivninger, men  

 i  

 fortolkningen af vedligeholdelsesudgifter, jf. statsskattelovens § 6, stk. 1,  

 litra a, og afgørelsen i SKM2002.378.LSR /TfS 2002.706.
Landsskatterettens bemærkninger og  

 begrundelse Udgifter, der er afholdt for at  

 vedligeholde et aktiv, kan fradrages som vedligeholdelsesudgifter forudsat,  

 at  

 udgifterne vedrører aktiver, hvis udbytte skal medregnes i indkomstopgørelsen  

 og forudsat, at udgifterne medgår til at sætte aktivet i samme stand, som det  

 var ved anskaffelsen.
Dette fremgår af statsskattelovens § 6, stk. 1, litra  

 e.
Fradragsberettigede  

 vedligeholdelsesudgifter er udgifter, der er en følge af almindeligt slid og  

 ælde  

 i ejertiden.
Forbedringsudgifter sidestilles derimod med udgifter til  

 anskaffelse af aktiver, der er bestemt til at fungere sammen med allerede  

 anskaffede aktiver, og de skal derfor afskrives sammen med aktivet.
Selskabets matrixprintere kan af retten  

 ikke anses for vedligeholdt, da selskabets printere er udskiftet med nye  

 laserprintere.
Den af repræsentanten påberåbte afgørelse offentliggjort i  

 SKM2002.706.LSR /TfS 2002.706 kan ikke føre til et andet resultat.
 Retten godkender herefter ikke, at  

 udgiften til laserprinterne på 17.586 kr. fradrages som  

 vedligeholdelsesudgift  

 efter statsskattelovens § 6, stk. 1, litra e.
 Forvaltningens afgørelse herom  

 stadfæstes derfor.
Udgifter til advokat/revisor Sagens oplysninger Selskabet har i indkomståret 2000  

 afholdt udgifter til advokat og revisor på henholdsvis 15.217 kr. og 17.975  

 kr., i alt 33.192 kr.
Efter det oplyste kan 90 % af den samlede  

 advokatudgift,  

 svarende til 13.695 kr., henføres til en konkurrenceretssag.
De resterende  

 udgifter  

 til advokat samt udgifterne til revisor på  

 i alt 19.497 kr. er afholdt i forbindelse med udvidelse af  

 salgsaktiviteter i Sverige.
Selskabet foretog ikke køb af virksomhed  

 i Sverige i 2000, da de konkrete forhandlinger herom resulterende i, at den  

 pågældende svenske forhandler fortsatte sin hidtidige virksomhed, samt at  

 selskabet udbyggede sin eksport fra Danmark til Sverige.
I  

 august 2002 skete der dog etablering af  

 virksomhed i Sverige.
Skatteforvaltningens afgørelse Forvaltningen har ikke godkendt fradrag  

 for udgifterne på 19.497 kr.
Afholdte udgifter til påtænkt etablering  

 af virksomhed i Sverige er anset for afholdt for at tilvejebringe et nyt  

 eller  

 ændret indtjeningsgrundlag.
Udgiften kan således ikke henføres til selskabets  

 løbende drift og er derfor ikke fradragsberettiget efter SL § 6, stk. 1,  

 litra  

 a.
Den særlige fradragsregel i LL § 8 J  

 vedrørende advokat- og revisorudgifter omhandler etablering af en  

 erhvervsvirksomhed  

 eller udvidelse af en bestående erhvervsvirksomhed.
Der er dog først  

 fradragsret, når etableringen eller udvidelsen finder sted, jf. § 8 J, stk.  

 2.  

 Der henvises til cirkulære nr. 72 af 17. april 1996, pkt. 14.10, hvor der  

 bl.a.  

 er anført følgende:
Hvis udgifterne er afholdt inden  

 etableringen eller udvidelsen af erhvervsvirksomheden, kan udgifterne først  

 fradrages i det indkomstår, hvor etableringen eller udvidelsen af  

 erhvervsvirksomheden sker. Der henvises endvidere til  

 Ligningsvejledning 2000, Erhvervsdrivende, afsnit E.A.2.1.4.
 Der kan således ikke godkendes fradrag  

 for de afholdte udgifter i indkomståret 2000.
Selskabets påstand og argumenter Selskabets repræsentant har fremsat  

 påstand om, at retten godkender det selvangivne fradrag på 19.497 kr.  

 vedrørende udgifter til advokat og revisor.
Der er ikke uenighed om, at beløbet på  

 19.497 kr. drejer sig om advokat- og revisorudgifter vedrørende det svenske  

 marked, men alene om den skattemæssige behandling.
Skatteforvaltningen nægter  

 fradrag for udgifterne med henvisning til, at udgiften skal behandles efter  

 ligningslovens  

 § 8 J vedrørende advokat- og revisorudgifter i forbindelse med etablering og  

 udvidelse af erhvervsvirksomhed.
Selskabet finder, at udgiften skal  

 fradrages som en almindelig driftsudgift, jf. statsskattelovens § 6a, da  

 virksomheden allerede inden forhandlingerne i 2000 har haft salgskanaler i  

 Sverige.
Der er derfor ikke tale om etablering eller udvidelsesomkostninger i  

 ligningslovens § 8 J's forstand.
Der var i 2000 overvejelser om, hvordan  

 det allerede etablerede salg på det svenske marked kunne udvides.
Hensigten  

 med  

 de forhandlinger, der fandt sted med den allerede eksisterende svenske  

 forhandler  

 af A A/S's produkter, var at finde en måde at øge selskabets salg i Sverige.  

 Det blev endvidere overvejet, om det var muligt og hensigtsmæssigt at  

 overtage  

 eller købe den allerede eksisterende svenske forhandlers virksomhed.
Salget  

 til  

 Sverige kan specificeres således:
1998 1999 2000 2002 Omsætning i DK 14.168 16.445 19.331 22.818 Omsætning i S 1.476 1.659 2.450 2.550 Omsætning i alt 15.644 18.104 21.781 25.368 Det er en helt almindeligt forekommende  

 situation, at et selskab løbende afholder udgifter til advokat og revisor med  

 henblik på bl.a. at øge salget.
Der var således ikke udelukkende tale om at  

 etablere  

 nye markeder, som anført af skatteforvaltningen, men om at udvide det  

 allerede  

 eksisterende salg til det svenske marked.
Dvs. helt almindeligt forekommende  

 driftsudgifter, der er naturlige i enhver virksomhed, der er interesseret i  

 at  

 øge omsætningen.
 Dette forhold medfører, at der er  

 væsentlig forskel på det skatteretlige udgangspunkt, og det skal derfor  

 fastholdes, at der er tale om en driftsudgift, jf. statsskattelovens § 6a,  

 afholdt for at sikre, erhverve og vedligeholde indkomsten fra Sverige.  

 Advokat-  

 og revisorudgifterne blev således afholdt dels for sikre det allerede  

 etablerede salg til Sverige, men også at søge at øge salget i Sverige.
Landsskatterettens bemærkninger og  

 begrundelse Efter ligningslovens § 8 J godkendes  

 fradragsret for visse advokat- og revisorudgifter.
 Ligningslovens § 8 J har følgende  

 ordlyd:
§ 8 J.
Ved opgørelsen af den  

 skattepligtige indkomst kan fradrages udgifter til advokat og revisor, der er  

 afholdt i forbindelse med etablering af en erhvervsvirksomhed eller udvidelse  

 af en bestående erhvervsvirksomhed.
Stk. 2. Udgifter, der er afholdt inden  

 etableringen eller udvidelsen af erhvervsvirksomheden, kan først fradrages i  

 det indkomstår, hvori etableringen eller udvidelsen af erhvervsvirksomheden  

 finder sted. I henhold til statsskattelovens § 6,  

 stk. 1, litra a, er der ikke fradrag for udgifter afholdt i relation til  

 etablering eller udvidelse af en virksomhed, uagtet at udgifterne har  

 erhvervsmæssig  

 karakter.
Dette skyldes, at udgifterne ikke har den fornødne tilknytning til  

 indkomsterhvervelsen.
Ligningslovens § 8 J er en undtagelse hertil.
Efter  

 ligningslovens § 8 J er området for fradragsret i forbindelse med etablering  

 og  

 udvidelse af virksomhed således udvidet.
 Efter rettens opfattelse har  

 forvaltningen med rette anset udgifterne for afholdt i relation til  

 etablering  

 af en virksomhed i Sverige i 2002, og retten stadfæster derfor forvaltningens  

 afgørelse herom.
