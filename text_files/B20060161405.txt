 Bekendtgørelse  

 om kvalitetsstandarder og frit valg af leverandør af personlig og praktisk  

 hjælp m.v.
 I medfør af § 139, § 92, stk. 4, og § 93,  

 stk. 3, i lov om social service, jf. lovbekendtgørelse nr. 929 af 5.  

 september  

 2006, som ændret ved lov nr. 1584 af 20 december 2006 fastsættes:
Kapitel 1 Kvalitetsstandarder § 1.  

  

 Kommunalbestyrelsen skal mindst én gang årligt udarbejde en kvalitetsstandard  

 for personlig og praktisk hjælp m.v. samt kommunal genoptræning og  

 vedligeholdelsestræning efter lovens §§ 83 og 86.
 Stk. 2.  

  

 Kvalitetsstandarden skal indeholde generel serviceinformation til borgerne om  

 den hjælp, de kan forvente fra kommunen, hvis de får behov for personlig og  

 praktisk hjælp m.v. eller kommunal genoptræning og vedligeholdelsestræning  

 efter lovens §§ 83 og 86.
 Stk. 3.  

  

 Kvalitetsstandarden skal indeholde en beskrivelse af det serviceniveau,  

 kommunalbestyrelsen har fastsat for ydelser efter lovens §§ 83 og 86.  

 Beskrivelsen af indholdet, omfanget og udførelsen af hjælpen skal være præcis  

 og skal danne grundlag for, at der sikres sammenhæng mellem serviceniveau, de  

 afsatte ressourcer, afgørelserne samt leveringen af hjælpen.  

 Kvalitetsstandarden skal endvidere indeholde operationelle mål for, hvordan  

 dette sikres, og en beskrivelse af hvordan der følges op på de fastsatte mål,  

 jf. § 2.
 Stk. 4.  

  

 Af  

 kvalitetsstandarden skal det fremgå, hvilke kvalitetskrav, jf. §§ 7-11,  

 kommunalbestyrelsen stiller til leverandører af hjælp efter lovens § 83,  

 herunder krav til personalets kompetencer, arbejdsmiljø m.v.
 § 2.  

  

 Mindst  

 én gang årligt skal kommunalbestyrelsen følge op på de i § 1, stk. 3,  

 fastsatte mål for kvaliteten og styringen af hjælpen efter lovens §§ 83  

 og  

 86, samt på de i § 1, stk. 4, fastlagte kvalitetskrav til leverandører  

 af  

 hjælp efter lovens § 83.
Kapitel 2 Kommunalbestyrelsens beslutning om frit valg af  

 leverandør § 3.  

  

 Kommunalbestyrelsen skal træffe beslutning om:
1)  

 	  

 at godkende og indgå  

 kontrakt med enhver leverandør, der opfylder de fastsatte kvalitets- og  

 priskrav jf. §§ 7-15 og lovens § 91, eller 2)  

 	  

 at bringe leveringen  

 af ydelser efter lovens § 83 i udbud med respekt for EUs regler om  

 indgåelse af offentlige kontrakter, jf. lovens § 91.
 Stk. 2.  

  

 Kommunalbestyrelsen skal sikre, at der ikke finder forskelsbehandling sted  

 mellem leverandører.
§ 4.  

  

 Kommunalbestyrelsen træffer, inden leveringen af ydelser bringes i udbud  

 efter  

 § 3, stk. 1, nr. 2, beslutning om, hvorvidt der efter udbuddet skal  

 indgås  

 kontrakt med 2, 3, 4 eller 5 leverandører af henholdsvis personlig og  

 praktisk  

 hjælp.
Kommunalbestyrelsen træffer inden udbud af madservice beslutning om,  

 hvorvidt der efter udbuddet skal indgås kontrakt med 2 eller flere  

 leverandører.
Kommunalbestyrelsens beslutning skal fremgå af  

 udbudsmaterialet.
 Stk. 2.  

  

 Kommunalbestyrelsen skal efter en udbudsforretning efter § 3, stk. 1,  

 nr.  

 2, indgå kontrakt med de leverandører af henholdsvis personlig pleje og  

 praktisk hjælp samt for madservice minimum de 2 leverandører, der har afgivet  

 de økonomisk mest fordelagtige tilbud, jf. stk. 1, 3 og 4.
Stk. 3.  

  

 Kommunalbestyrelsen  

 kan vælge at indgå kontrakt med et mindre antal leverandører end det  

 fastlagte  

 antal i de tilfælde, hvor kommunalbestyrelsen ikke modtager tilstrækkeligt  

 mange bud.
Kommunalbestyrelsen skal indgå kontrakt med alle de leverandører,  

 der byder på opgaven, såfremt antallet af bud ikke overstiger det på forhånd  

 fastlagte antal, jf. dog stk. 4. Der skal som minimum indgås kontrakter med  

 to  

 leverandører.
 Stk. 4.  

  

 Kommunalbestyrelsen skal afslå at indgå kontrakt med en leverandør ved en  

 udbudsforretning, hvis denne leverandørs bud overstiger det billigste bud med  

 mere end 10 pct., selvom buddet falder indenfor det fastlagte antal.  

 Kommunalbestyrelsen kan vælge at indgå kontrakt med en leverandør, hvis bud  

 overstiger det billigste bud med mere end 10 pct., hvis det er en  

 forudsætning  

 for, at der som minimum er to leverandører af den udbudte ydelseskategori.
 Stk. 5.  

  

 Hvis det efter  

 et udbud ikke er muligt at indgå kontrakter i overensstemmelse med  

 betingelserne i stk. 2, 3 og 4, finder reglerne om godkendelse af enhver  

 kvalificeret  

 leverandør efter § 3, stk. 1, nr. 1, anvendelse.
 § 5.  

  

 Kommunalbestyrelsen kan træffe beslutning om, at udbud efter § 3, stk.  

 1,  

 nr. 2, skal omfatte levering af ydelser i hele kommunen eller i et eller  

 flere  

 af kommunens distrikter, jf. § 11. Vælger kommunalbestyrelsen, at der  

 alene skal gennemføres udbud i enkelte distrikter, finder reglerne om  

 godkendelse af enhver kvalificeret leverandør efter § 3, stk. 1, nr. 1,  

 anvendelse for hvert af kommunens øvrige distrikter.
 Stk. 2.  

  

 Kommunalbestyrelsen kan træffe beslutning om, at et udbud efter § 3,  

 stk.  

 1, nr. 2, skal omfatte levering af én, flere eller alle ydelseskategorier,  

 jf.  

 § 10. Vælger kommunalbestyrelsen, at der alene skal gennemføres udbud  

 efter § 3, stk. 1, nr. 2, for enkelte ydelseskategorier, vil reglerne om  

 godkendelse af enhver kvalificeret leverandør efter § 3, stk. 1, nr. 1,  

 gælde for alle øvrige ydelseskategorier.
Persongruppe § 6.  

  

 Modtagere af personlig og praktisk hjælp efter lovens § 83 skal, efter  

 at  

 kommunalbestyrelsen har indgået kontrakt med flere leverandører, jf.  

 §§ 3-5, vælge, hvilken leverandør, der skal udføre de opgaver, der er  

 truffet afgørelse om efter lovens § 83, jf. §§ 88 og 89.
Stk. 2.  

  

 Kommunalbestyrelsen skal fastsætte en frist for, hvornår modtagere af hjælp  

 efter lovens § 83 efter anmodning har ret til at skifte til andre  

 godkendte leverandører.
Fristen for skift af leverandør skal være rimelig og  

 må  

 ikke overstige 1 måned fra udgangen af den måned, hvori modtageren af hjælpen  

 har anmodet om at skifte leverandør.
 Stk. 3.  

  

 Beboere i  

 plejehjem, plejeboliger og lignende boligenheder, jf. lovens § 93, der  

 modtager hjælp efter lovens § 83, er ikke omfattet af retten til selv at  

 vælge leverandør efter reglerne i lovens § 92.
Kapitel 3 Kvalitets- og priskrav § 7.  

  

 Kommunalbestyrelsen  

 skal efter § 3, stk. 1, nr. 1, fastsætte og offentliggøre kvalitets- og  

 priskrav til leverandører af personlig og praktisk hjælp.
 Stk.  

 2.  

  

 Har kommunalbestyrelsen besluttet at  

 udbyde leveringen af ydelser i henhold til § 3, stk. 1, nr. 2, skal  

 kommunalbestyrelsen  

 alene offentliggøre de fastsatte kvalitetskrav for de af udbuddet omfattede  

 ydelser og distrikter, jf. § 5.
Fastsættelse af  

 kvalitetskrav § 8.  

  

 Kommunalbestyrelsen fastsætter efter lovens § 91, stk. 1, de  

 kvalitetskrav, der stilles til leverandører af personlig og praktisk hjælp  

 efter lovens § 83. Kvalitetskravene skal afspejle den af  

 kommunalbestyrelsen fastsatte kvalitetsstandard for indholdet og leveringen  

 af  

 ydelserne, jf. § 1.
 Stk. 2.  

  

 Kvalitetskravene  

 skal anvendes som grundlag for kommunalbestyrelsens godkendelse og indgåelse  

 af  

 kontrakt med leverandører af personlig og praktisk hjælp, jf. § 17, stk.  

 1  

 og 2.
§ 9.  

  

 Kommunalbestyrelsen skal, jf. lovens § 91, stk. 1, stille krav om, at  

 leverandøren skal stille et beredskab til rådighed for at sikre leveringen af  

 de ydelser, der er truffet afgørelse om, og for at sikre, at aftalen om  

 levering af ydelser overholdes.
Kommunalbestyrelsen skal endvidere stille  

 krav  

 til leverandøren om overholdelse af de generelle retningslinier,  

 kommunalbestyrelsen har fastsat for erstatningshjælp ved aflysninger m.v.,  

 jf.  

 lovens § 90.
Stk. 2.  

  

 Kommunalbestyrelsen træffer beslutning om, hvilke krav der skal stilles til  

 leverandøren i forbindelse med ændringer i kredsen af personer, der modtager  

 hjælp efter lovens § 83, ændringer i den enkelte modtagers behov for  

 hjælp  

 eller andre ændringer ved leveringen af ydelser.
Kommunalbestyrelsen skal  

 stille krav om, at leverandøren informerer myndigheden om ændringer i  

 modtagerens behov for hjælp, samt om hvordan denne information fra  

 leverandøren  

 skal formidles.
 Stk. 3.  

  

 Kommunalbestyrelsen  

 kan stille krav om, at leverandøren skal acceptere alle modtagere, der vælger  

 den pågældende leverandør.
 Stk. 4.  

  

 Kommunalbestyrelsen  

 kan kræve, at leverandøren stiller sikkerhed for kontraktens opfyldelse.  

 Sikkerhedsstillelsen skal stå i et rimeligt forhold til den forventede  

 omsætning hos leverandøren.
 Stk.  

 5.  

  

 Kommunalbestyrelsen kan ikke stille  

 kvalitetskrav til leverandører af madservice, der bevirker, at alle  

 leverandører skal benytte en bestemt produktionsform.
Stk. 6.  

  

 Kommunalbestyrelsen  

 fastsætter efter lovens  

 § 93, stk. 2, krav til leverandører af kommunale serviceydelser til  

 beboere i plejehjem m.v.
Kommunalbestyrelsen fastsætter endvidere krav til  

 kvaliteten af øvrige ydelser, der leveres af den kommunale leverandør i  

 forbindelse med driften af plejehjem m.v.
Kvalitetskravene til ydelser  

 leveret  

 efter lovens § 83 fastsættes i overensstemmelse med retningslinierne i  

 § 8, stk. 1.
 § 10.  

  

 Kommunalbestyrelsen skal fastsætte selvstændige kvalitetskrav for  

 ydelseskategorierne personlig pleje, madservice med udbringning til hjemmet,  

 madservice uden udbringning til hjemmet og øvrig praktisk hjælp.
 Stk.  

 2.  

  

 Kommunalbestyrelsen skal fastsætte  

 særskilte kvalitetskrav for alle ydelser, der produceres udenfor hjemmet.
 Stk. 3.  

  

 Kommunalbestyrelsen kan fastsætte kvalitetskrav for flere ydelseskategorier  

 end  

 dem, der er nævnt i stk. 1 og 2.
Stk. 4.  

  

 Kvalitetskravene  

 skal anvendes som grundlag for godkendelse af leverandører indenfor hver  

 ydelseskategori.
Enhver leverandør, der opfylder kvalitetskravene til hver  

 enkelt ydelseskategori, skal kunne godkendes til at levere ydelser indenfor  

 denne kategori, jf. § 17, stk. 1, jf. dog § 3, stk. 1, nr. 2.
 § 11.  

  

 Kommunalbestyrelsen skal træffe beslutning om, hvorvidt kommunen skal opdeles  

 i  

 distrikter, jf. § 5.
 Stk. 2.  

  

 Vælger  

 kommunalbestyrelsen at distriktsopdele kommunen, jf. stk. 1, skal denne  

 opdeling afspejles i kravene til leverandørerne.
Fastsættelse af priskrav § 12.  

  

 Kommunalbestyrelsen fastsætter mindst én gang årligt priskrav til  

 leverandører  

 af personlig og praktisk hjælp, jf. § 3, stk. 1, nr. 1.
 Stk.  

 2.  

  

 Priskrav opgøres på baggrund af  

 timeprisen for henholdsvis personlig og praktisk hjælp i hjemmet, jf. dog  

 stk.  

 3 og 4.
 Stk. 3.  

  

 Priskrav for  

 ydelser, der produceres udenfor hjemmet, fastsættes pr. ydelse.
Stk. 4.  

  

 Kommunalbestyrelsen træffer beslutning om et fast tilskud til madservice.
Det  

 kommunale tilskud kan ikke udgøre et højere beløb end prisen på det tilbud,  

 modtageren har valgt, jf. bekendtgørelse om betaling for generelle tilbud og  

 for tilbud om personlig og praktisk hjælp m.v.
 § 13.  

  

 Kommunalbestyrelsen  

 fastsætter som minimum priskrav for personlig pleje i hverdagstimerne,  

 personlig pleje på øvrige tider, madservice med udbringning til hjemmet,  

 madservice uden udbringning til hjemmet samt øvrig praktisk hjælp.
 Stk.  

 2.  

  

 Kommunalbestyrelsen skal fastsætte  

 særskilte priskrav for ydelser produceret udenfor hjemmet, jf. § 10,  

 stk.  

 2.
 Stk. 3.  

  

 Kommunalbestyrelsen kan fastsætte flere priskrav end dem, der er nævnt i stk.  

 1  

 og 2.
 Stk. 4.  

  

 Hvis de  

 gennemsnitlige, langsigtede omkostninger varierer mellem de forskellige  

 distrikter, jf. § 11, skal dette fremgå af priskravene til  

 leverandørerne  

 i distrikterne, jf. § 14.
 § 14.  

  

 Kommunalbestyrelsen fastsætter priskrav ud fra en  

 kalkulation af de gennemsnitlige, langsigtede omkostninger ved den kommunale  

 leverandørvirksomhed af personlig og praktisk hjælp, jf. dog § 15.
 Stk. 2.  

  

 Kalkulation af kommunens gennemsnitlige, langsigtede  

 omkostninger ved den kommunale leverandørvirksomhed af personlig og praktisk  

 hjælp skal omfatte alle direkte og indirekte omkostninger, der er  

 forbundet med levering af personlig og praktisk hjælp.
 Stk. 3.  

  

 I forbindelse  

 med kommunalbestyrelsens aflæggelse af årsregnskab, skal der ske opfølgning  

 og  

 kontrol af, om priskravet har været fastsat korrekt, herunder om de i  

 § 15, stk. 1 nævnte forventede effektiviseringer eller ændringer i  

 kvalitetsstandarden er gennemført jf. § 19.
 Stk. 4.  

  

 Kommunalbestyrelsen skal justere priskravet for personlig og praktisk hjælp  

 fremadrettet senest to måneder efter, at kommunalbestyrelsen bliver bekendt  

 med, at der er misforhold mellem priskravet og de gennemsnitlige, langsigtede  

 omkostninger, jf. § 19.
 § 15.  

  

 Prisfastsættelse efter § 14 kan delvis fraviges, når fravigelsen er  

 begrundet i forventede effektiviseringer i den kommunale leverandørvirksomhed  

 eller ændringer i kommunens kvalitetsstandard, jf. § 1. Der skal tages  

 bevillingsmæssig stilling i forhold til det kommunale budget, hvis forventede  

 effektiviseringer i den kommunale leverandørvirksomhed eller ændringer i  

 kvalitetsstandarden indgår ved fastsættelsen af priskravet, jf. 1. pkt.
 Stk. 2.  

  

 I tilfælde, hvor der ikke er en kommunal  

 leverandørvirksomhed for de relevante ydelseskategorier, fastsætter  

 kommunalbestyrelsen priskravene som de gennemsnitlige, langsigtede  

 omkostninger  

 ved den eller de private leverandørers levering af ydelserne.  

 Kommunalbestyrelsen kan fravige den prisfastsættelse der er nævnt i 1. pkt.,  

 hvis det er begrundet i forventede effektiviseringer hos leverandørerne,  

 ændringer i kommunens kvalitetsstandard eller ændringer i aftaleforholdet  

 mellem kommunalbestyrelsen og den eller de private leverandører, jf. stk. 1.
Stk. 3.  

  

 Prisfastsættelsen efter § 14 kan ligeledes fraviges, hvis  

 kommunalbestyrelsen vælger at gennemføre et udbud indenfor  

 godkendelsesmodellens rammer.
Det er en forudsætning for et sådant udbud, at  

 den leverandør, der vinder udbuddet, lader sig konkurrenceudsætte i  

 overensstemmelse med godkendelsesmodellens regler, herunder at der er  

 offentlighed  

 om aftalegrundlaget mellem myndighed og leverandør.
Priskravet til øvrige  

 leverandører, der ønsker godkendelse i kommunen, vil i disse tilfælde være de  

 faktiske omkostninger ved kommunalbestyrelsens kontrakt med den private  

 leverandør, der har vundet udbuddet om leverancen.
 Stk. 4.  

  

 § 14, stk.  

 3 og 4, gælder tilsvarende for § 15, stk. 2 og 3.
Offentliggørelse af kvalitets- og priskrav § 16.  

  

 Kommunalbestyrelsen skal offentliggøre de kvalitets- og priskrav til  

 leverandører af personlig og praktisk hjælp, der er fastsat efter  

 §§ 7-15  

 samt dokumentation for priskravene.
 Stk. 2.  

  

 Kommunalbestyrelsen skal som led i offentliggørelsen elektronisk indberette  

 de  

 fastsatte kvalitets- og priskrav til leverandører af personlig og praktisk  

 hjælp til Socialministeriet, der sørger for elektronisk offentliggørelse.  

 Socialministeren fastsætter nærmere regler om indberetningen.
 Stk. 3.  

  

 Kommunalbestyrelsens kvalitets- og priskrav kan tidligst få virkning fra  

 dagen  

 for offentliggørelse af de indberettede oplysninger, jf. stk. 2.
 Stk. 4.  

  

 Uanset stk. 3,  

 skal efterbetaling, jf. § 19, af private leverandører ske for hele  

 perioden, hvor der har været et misforhold mellem priskravet og de  

 gennemsnitlige, langsigtede omkostninger ved leverandørvirksomheden.
Kapitel 4 Godkendelse og betaling af leverandører § 17.  

  

 Kommunalbestyrelsen har i henhold til § 3, stk. 1, nr. 1 pligt til at  

 godkende og skrive kontrakt med enhver leverandør af personlig og praktisk  

 hjælp, der lever op til de fastsatte og offentliggjorte kvalitets- og  

 priskrav,  

 jf. dog stk. 2 og 3.
 Stk.  

 2.  

  

 I henhold til § 3, stk. 1, nr. 2  

 har kommunalbestyrelsen pligt til at indgå kontrakt med de leverandører, der  

 har vundet et udbud gennemført efter §§ 4 og 5, jf. dog stk. 1 og 3.
 Stk.  

 3.  

  

 Kommunalbestyrelsen kan, hvis særlige grunde  

 gør sig gældende, afvise at godkende og indgå kontrakt med en leverandør  

 efter  

 stk. 1 og 2. Afvisningen skal kunne begrundes med tilsvarende forhold, som  

 omhandlet i udbudsdirektivets artikel 45.
 Stk. 4.  

  

 Kommunalbestyrelsen skal umiddelbart efter indgåelse af kontrakt med den  

 enkelte leverandør, jf. stk. 1 eller 2, foretage elektronisk indberetning til  

 Socialministeriet, der sørger for elektronisk offentliggørelse.  

 Socialministeren fastsætter nærmere regler om indberetningen.
 § 18.  

  

 Kommunalbestyrelsen betaler alle godkendte leverandører af personlig og  

 praktisk hjælp mv., jf. § 17, i overensstemmelse med de offentliggjorte  

 priskrav og de nærmere betingelser i kontrakten mellem kommunalbestyrelsen og  

 den enkelte leverandør.
 Stk. 2.  

  

 Kommunalbestyrelsen betaler for levering af ydelser efter et udbud, jf.  

 § 3, stk. 1, nr. 2, i overensstemmelse med betingelserne i kontrakten  

 mellem kommunalbestyrelsen og den enkelte leverandør.
 Stk. 3.  

  

 Betaling af  

 madservice sker i overensstemmelse med reglerne i bekendtgørelse om betaling  

 for generelle tilbud og for tilbud om personlig og praktisk hjælp m.v. og  

 således, at modtageren betaler for en eventuel difference mellem  

 kommunalbestyrelsens tilskud til madservice og prisen på det valgte tilbud.
Efterbetaling af private leverandører § 19.  

  

 Kommunalbestyrelsen  

 skal efterbetale private leverandører i de tilfælde, hvor det efterfølgende  

 viser sig, at de fastsatte priskrav er lavere end leverandørvirksomhedens  

 gennemsnitlige, langsigtede omkostninger ved levering af personlig og  

 praktisk  

 hjælp, jf. § 14 og § 15, stk. 2 og 3.
 Stk. 2.  

  

 Efterbetalingen  

 skal ske senest to måneder efter, at kommunalbestyrelsen er blevet opmærksom  

 på, at priskravet er lavere end leverandørvirksomhedens gennemsnitlige  

 langsigtede omkostninger ved levering af personlig og praktisk hjælp.  

 Efterbetalingen skal omfatte hele perioden, hvor priskravet har været fastsat  

 for lavt.
Kapitel 5 Regnskab og kontrol § 20.  

  

 Kommunalbestyrelsen foretager løbende registrering af indtægter og  

 omkostninger  

 ved den kommunale leverandørvirksomhed.
 Stk.  

 2.  

  

 Kommunalbestyrelsen forestår en  

 regnskabsmæssig redegørelse for de kommunale omkostninger ved den kommunale  

 leverandørvirksomhed af personlig og praktisk hjælp, herunder eventuelle  

 afvigelser i forhold til omkostningskalkulationen i henhold til §§ 14 og  

 15.
Ikrafttrædelse § 21.  

  

 Bekendtgørelsen træder i kraft den 1. januar 2007. Samtidig bortfalder  

 bekendtgørelse nr. 262 af 27. marts 2006 om kvalitetsstandarder og frit valg  

 af  

 leverandør af personlig og praktisk hjælp m.v.
