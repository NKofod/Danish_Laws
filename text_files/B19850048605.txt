 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet:
§ 1.  Kong Christian den X's Bro, der fører over Als  

 Sund ud for Sct.
Marie Kirke ca. 450 m nord for Sønderborg Slot, er en  

 dobbeltfløjet klapbro.
 Stk. 2.  Gennemsejlingens fri bredde er 30 m, og den fri  

 højde fra daglig vande til underkanten af klapbroens dragere er ca. 5 m.
 Stk. 3.  Broåbningen er om natten afmærket med fyr på  

 pillekanter visende rødt, fast lys i bagbords side og grønt, fast lys i  

 styrbords side af gennemsejlingsåbningen.
 § 2.  Skibe og fartøjer, jfr. dog § 3, kan mellem kl.  

 0500 og 2200 forlange fri gennemfart med undtagelse af følgende tidsrum:
Mandag-fredag: 0645-0700 0730-0800 1100-1115 1200-1215 1300-1315 1515-1530 1600-1700 1730-1745 1815-1845 (kun fredag) 1915-1945 (kun fredag) Lørdag: 1015-1030 1115-1130 1145-1200 Endvidere er broen spærret de sidste 15 minutter før hvert persontogs  

 afgang fra Sønderborg jernbanestation, samt når jernbanetjenesten i øvrigt  

 fordrer det.
Uden for perioden kl. 0500-2200 kan erhvervsfartøjer endvidere forlange  

 broen åbnet for fri gennemsejling, når der inden for den normale åbningstid  

 er truffet aftale med brovagten herom.
Gennemsejling kan dog kun forventes,  

 når dette efter brovagtens skøn kan ske uden fare for broanlæggets sikkerhed,  

 og normalt kun når vindstyrken ikke er større end 20 m/ sek.
I tvivlstilfælde  

 bør brovagten forud forhandle med det stedlige lodseri.
For så vidt  

 gennemsejling skønnes kun at burde finde sted under iagttagelse af særlige  

 forholdsregler, skal skibet eller fartøjet efterkomme de af brovagten givne  

 anvisninger.
Brovagten er berettiget til, når hensynet til landevejstrafikken  

 kræver det, at tilbageholde lystfartøjer i indtil 30 minutter, eller indtil  

 broen åbnes for anden gennemsejling, jfr. dog § 3, stk. 2, 2. pkt.
Stk. 2.  Gennemsejling, som ikke er omfattet af stk. 1,  

 kan uden for broens normale åbningstid finde sted mod erlæggelse af en  

 afgift, hvis størrelse fastsættes af Sønderjyllands amtsråd efter samråd med  

 Industriministeriet.
En sådan gennemsejling skal så vidt muligt aftales med  

 brovagten inden for broens normale åbningstid.
 § 3.  Fartøjer, hvis mast er indrettet til at lægges  

 ned, eller hvis mast er af en sådan højde, at de kan passere under broen, kan  

 ikke fordre denne åbnet.
Stk. 2.  Lystfartøjer kan kun forvente broen åbnet, når  

 dette efter brovagtens skøn kan ske uden væsentlig gene for den landværts  

 trafik.
Lystfartøjer, der ikke drives ved egen motor eller bugseres, kan kun  

 kræve broen åbnet i tidsrummet 1900-0630. Alle andre skibe og fartøjer, der  

 ønsker at passere broen, skal tilkendegive dette ved i en afstand fra broen  

 af mindst 1/2 sømil, eller så snart broen er inden for synsvidde, at afgive  

 følgende signal:
 Om dagen:
 Det internationale signalflag N (eller i mangel heraf nationalflaget)  

 hejst på halv fortop og en lang og en kort tone (-- -) med fløjte eller  

 tågehorn.
 Om natten:
 Et hvidt lys for boven og en lang og en kort tone (-- -) med fløjte eller  

 tågehorn.
 § 4.  Når et skib eller fartøj viser eller har givet  

 det i § 3 omhandlede signal for at tilkendegive, at broen ønskes åbnet, vil  

 der fra den på broens østre klappille anbragte signalmast blive afgivet  

 følgende svarsignal:
 a. 1 rødt, fast lys, der betyder, at gennemsejling er forbudt.
b. 2 røde blinkende lys, der betyder, at broen vil blive åbnet for et skib  

 kommende fra nord.
Passage må ikke finde sted, før signalet under punkt c er  

 givet.
 c. 2 røde faste lys, der betyder, at et skib kommende fra nord kan passere  

 broen.
d. 3 røde, blinkende lys, der betyder, at broen vil blive åbnet for et  

 skib kommende fra syd.
Passage må ikke finde sted, før signalet under punkt e  

 er givet.
 e. 3 røde, faste lys, der betyder, at et skib kommende fra syd kan passere  

 broen.
 f. 2 røde, faste lys og 3 røde, faste lys samtidig, der betyder, at  

 lystfartøjer kommende såvel fra nord som fra syd kan passere broen samtidig  

 på eget ansvar.
Stk. 2.  Såvel om dagen som om natten vil et kraftigt  

 lydsignal (--) tilkendegive, at broen trods det afgivne signal for  

 gennemsejling ikke kan åbnes.
Så vidt forholdene tillader det, vil i sådanne  

 tilfælde tillige signalet for gennemsejling blive fjernet.
 Stk. 3.  Indtil passagesignalet modtages, skal skibet  

 holde sig i en afstand af mindst 100 m fra broen.
 § 5.  Med undtagelse af de tilfælde, hvor det i § 4,  

 stk. 1, litra f, omhandlede signal vises, må broåbningen kun passeres af et  

 skib ad gangen.
 Stk. 2.  Såfremt der er udsigt til, at flere skibe  

 samtidig vil komme til at passere broen fra samme side, skal sejlskibe have  

 fortrinsret for maskindrevne skibe.
Stk. 3.  Ethvert skib, der skal passere broen, skal have  

 et anker klar til at falde.
Med hensyn til ankre, rigning, udenbordsfartøjer,  

 davider m.v. skal der være truffet alle fornødne foranstaltninger til  

 undgåelse af kollision med broen.
 Stk. 4.  Alle lystfartøjer, der er udstyret med motor,  

 skal benytte denne under passage af broen.
 § 6.  Inden for en afstand af 250 m på hver side af  

 broen må skibe kun gå med den for bevarelse af skibets manøvreevne nødvendige  

 fart.
 Stk. 2.  Kommer et skib i drift, således at der er fare  

 for, at det tørner mod broen, skal skibets fører så vidt muligt efterkomme de  

 anvisninger, der måtte blive givet af brovagten for at undgå beskadigelse af  

 broen.
§ 7.  Fortøjning ved broen er forbudt.
Ligeledes er  

 det forbudt at bestige broen fra både og fartøjer samt at anvende bådshager  

 mod denne.
§ 8.  I øvrigt skal skibe og fartøjer, der befinder  

 sig inden for en afstand af 250 m fra broen, rette sig efter de af brovagten  

 givne anvisninger.
Brovagten skal under tjenesten bære uniform eller  

 uniformskasket, der gør hans stilling kendelig.
 § 9.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 10.  Bekendtgørelsen træder i kraft den 1. december  

 1985.
 Stk. 2.  Industriministeriets bekendtgørelse nr. 25 af  

 27. januar 1982 om sejlads gennem Kong Christian den X's Bro over Als Sund  

 ophæves.
