Til samtlige kommunalbestyrelser Ved skrivelse af 4. juni 1981 informerede byggestyrelsen om, at loven om  

 begrænsning af energiforbruget i bygninger samme dag var vedtaget i  

 folketinget, idet man samtidig orienterede om lovens nærmere indhold.
 Det fremgik af skrivelsen bl.a. at der med loven var åbnet adgang, men  

 ikke pligt til, at de enkelte kommunalbestyrelser under visse betingelser  

 kunne garantere for lån med pant i den faste ejendom, jfr. lovens § 17,  

 ligesom de enkelte kommunalbestyrelser fik adgang, men ikke pligt til, at yde  

 lån til visse bygningsejere til hel eller delvis finansiering af  

 foranstaltninger, der er foreslået af en energikonsulent, jfr. lovens § 18.
 Det fremgik af skrivelsen videre, at det under udvalgsbehandlingen i  

 folketinget blev oplyst, at boligministeriet ville optage forhandling med de  

 kommunale organisationer for så vidt muligt at få tilvejebragt ensartede  

 retningslinier for administrationen af disse to frivillige ordninger.
 På denne baggrund kan det oplyses, at boligministeriet i løbet af sommeren  

 1981 optog forhandlinger med Kommunernes Landsforening, hvor det blev aftalt,  

 at følge den kommunale praksis med hensyn til administrationen af låne- og  

 garantiordningen i en periode, inden man tog stilling til, om der var behov  

 for ensartede retningslinier, og om kommunernes praksis kunne danne grundlag  

 for fastsættelse af ensartede retningslinier.
Byggestyrelsen og Kommunernes Landsforening har nu indhentet oplysninger  

 fra nogle kommuner angående den fremgangsmåde kommunerne har anvendt i  

 forbindelse med administrationen af bestemmelserne.
De indhentede oplysninger  

 har ikke givet byggestyrelsen anledning til at fastsætte ensartede  

 retningslinier for administrationen af bestemmelserne.
Det er herefter  

 fortsat overladt til hver enkelt kommune selv inden for lovens rammer at  

 fastsætte, under hvilke betingelser kommunerne vil meddele lån.
 Det kan i øvrigt oplyses, at det af lovforslagets bemærkninger fremgik, at  

 90 pct. af udgifterne til energibesparende foranstaltninger i almindelighed  

 vil kunne finansieres ved 20-årige realkreditlån inden for en lånegrænse på  

 80 pct., for erhvervsejendomme dog 60 pct., af ejendommens værdi.
Det fremgik i øvrigt, at hvor belåningen ikke kan »rummes«  

 indenfor lånegrænsen kan kommunen efter § 17 stille garanti for lånet.
Det er  

 også her fortsat overladt til hver enkelt kommune selv inden for lovens  

 rammer at fastsætte, under hvilke betingelser kommunerne vil meddele garanti  

 for lån.
Specielt vedrørende adgangen for kommunen til at yde garanti for lån kan i  

 øvrigt oplyses, at det i bemærkningerne til lovforslaget om begrænsning af  

 energiforbruget i bygninger er anført, at ved lån fra realkreditinstitutter  

 forudsætter en udnyttelse af hjemmelen til at yde kommunal garanti en ændring  

 af realkreditloven.
Det kan i den forbindelse oplyses, at denne ændring af  

 lov om realkreditinstitutter (lovforslag nr.
L 47), er blevet fremsat i  

 folketinget den 20. januar 1982 og nu er under behandling i folketingets  

 boligudvalg.
PDV EB Inge Smith fuldm.
