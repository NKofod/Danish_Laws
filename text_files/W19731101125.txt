I forbindelse med spirituskørsel ramte sigtede en bygning, hvorved  

 hans 8-årige søn blev dræbt.
Sigtede pådrog sig svære kvæstelser med varige  

 men til følge.
Tiltalefrafald meddelt, også for spirituskørsel.(* 2) En 33-årig mand kørte på en amtslandevej på Langeland ud i højre rabat og herefter over vejen og ud i venstre vejside,  

 hvor han kørte ind i en bygning.
Hans spirituspromille var 2 timer efter  

 kørslen 1,58. Ved ulykken kvæstedes førerens 8-årige søn så alvorligt, at han  

 afgik ved døden.
Føreren pådrog sig en svær hjernerystelse, brud på  

 halshvirvelsøjlen, bækkenbrud, benbrud og beskadigelse af den ene arm og  

 formentlig også kraniebrud.
Det var overvejende sandsynligt, at han ville  

 være varigt hjerneskadet, og at der ville opstå en varig lammelse af den ene  

 arm og nedsat gangevne.
Det var usikkert, om skaderne var så alvorlige, at de  

 i sig selv ville kunne føre til påtalefrafald i et tilfælde, hvor uagtsomt  

 manddrab var begået i forbindelse med spirituskørsel.
Da det var  

 gerningsmandens egen 8-årige søn, der var omkommet ved ulykken, gjorde de  

 retshåndhævelsessynspunkter, der ligger til grund for den strenge praksis ved  

 kombinationen spirituskørsel og uagtsomt manddrab, sig ikke gældende med  

 samme styrke: denne omstændighed kunne tværtimod tale for at skåne denne  

 hårdt ramte mand for den psykiske belastning, som en retssag ville være, og  

 med denne begrundelse blev påtale frafaldet.
(* 1) Offentliggjort i Anklagemyndighedens Årsberetning 1976, side 124.
