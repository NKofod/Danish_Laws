 Bekendtgørelse om ændring af bekendtgørelse om tilskud til strategiske partnerskaber for el, gas og brint til transport m.v.
§ 1 I bekendtgørelse nr. 1289 af 13. november 2013 om tilskud til strategiske partnerskaber for el, gas og brint til transport m.v. foretages følgende ændringer:
 1. Indledningen til bekendtgørelsen affattes således:
»I medfør af tekstanmærkning nr. 115 ad § 29.24.14 på finansloven for finansåret 2014 fastsættes efter bemyndigelse:« 2. § 1, stk. 1, affattes således:
»Energistyrelsen kan efter ansøgning yde tilskud til dækning af nødvendige omkostninger forbundet med etablering og administration af strategiske partnerskaber for biler, der helt eller delvist er el-, gas- eller brændselscelledrevne samt den hertil hørende infrastruktur i form af ladestandere m.v. jf. dog stk. 2.« 3. I § 1, stk. 2, indsættes efter »støtte til biler«: »med en tilladt totalvægt«.
 4. § 2, nr. 1, affattes således:
»1) Bil: Motorkøretøj, der er forsynet med fire eller flere hjul eller med bælter, valser, meder eller lignende, samt motorkøretøjer på to eller tre hjul.« 5. § 6, stk. 4, affattes således:
»Stk. 4. Tilskudsordningen skal administreres i overensstemmelse med Kommissionens forordning (EU) nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108, EU-tidende 2014, nr.
L 187, side 1.« 6. § 18, stk. 1, nr. 8, affattes således:
»8) tildeling af tilskuddet er i strid med Kommissionens forordning (EU) nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108, EU-tidende 2014, nr.
L 187, side 1.« § 2 Bekendtgørelsen træder i kraft den 6. november 2014.
