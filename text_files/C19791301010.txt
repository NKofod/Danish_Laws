 Til samtlige fjerkræslagterier og dyrlægerne ved disse.
 Køling af fersk fjerkrækød.
 Idet der henvises til den udsendte bekendtgørelse nr. 641 af 7. december  

 1978 om køling af fersk fjerkrækød og landbrugsministeriets følgeskrivelse af  

 17. januar 1979 skal bemærkes følgende.
Ad § 1. I henhold til artikel 14 i Rådets direktiv af 15. februar 1971 om  

 sundhedsmæssige problemer i forbindelse med handel med fersk fjerkrækød,  

 71/118/EØF, er der forbud mod køling af fersk fjerkrækød i vandbad.
Datoen  

 for iværksættelsen af forbudet, som har været forhandlet flere gange, er den  

 15. februar 1979.
 På grundlag af forsøg og efter forhandlinger er der imidlertid åbnet  

 mulighed for at benytte modstrømsvandkøling, som nærmere beskrevet i  

 bekendtgørelsens § 2, idet opmærksomheden skal henledes på, at metoden kun må  

 anvendes til fjerkrækroppe, som omgående fryses eller dybfryses, men det er  

 aftalt, at forsøgsarbejdet skal fortsætte med henblik på også at tillade  

 vandkøling ved produktion af kølet fjerkræ samt med henblik på godkendelse af  

 andre kølemetoder.
 Ad § 2. Angiver detaljerede bestemmelser om vandmængden til overbrusning  

 forud for vandbadet, vandtemperaturen og vandmængden i karret/karrene samt  

 antallet af fjerkrækroppe i de anførte vægtgrupper.
 Den tilsynsførende dyrlæge skal påse, at de forskellige  

 kontrolforanstaltninger gennemføres, og virksomheden skal dagligt forelægge  

 resultaterne af de foretagne kontrolforanstaltninger for dyrlægen, som skal  

 opbevare disse i mindst 1 år.
 Karret/karrene skal tømmes, rengøres og desinficeres ved arbejdstids  

 ophør, hvoraf følger, at fjerkrækroppene ikke må befinde sig i karret/karrene  

 natten over.
 De enkelte anlægs indflydelse på den hygiejniske tilstand af  

 fjerkrækroppene skal inden godkendelse af anlægget vurderes ved at  

 sammenligne kontaminationen af fjerkrækroppene før og efter vandbadet ved  

 bestemmelse af total kimtal og enterobacteriaceae, og derefter når der er  

 behov herfor.
 Veterinærdirektoratets laboratorium står til rådighed med henblik på at  

 medvirke ved de bakteriologiske undersøgelser og vurderinger heraf, idet  

 bemærkes, at man forventer, at der senere i denne forbindelse vedtages  

 mikrobiologiske metoder på EF-plan.
 Inden opsætning og igangsætning af anlæg til køling af fjerkræ i  

 overensstemmelse med bestemmelserne i bekendtgørelsens § 2 skal der indsendes  

 ansøgning herom til vedkommende veterinærinspektør.
 Der skal herunder medsendes nærmere oplysninger om kontrolinstrumenterne  

 (vandmålere, tælleapparater og temperaturmålere), omrøring af vandet i  

 karret/karrene og opholdstiden for fjerkroppene i karret/karrene (skruens  

 omdrejningshastighed).
 Under hensyn til den korte tidsfrist inden bekendtgørelsen træder i kraft,  

 skal man herved anmode fjerkræslagterierne om snarest muligt at fremsende  

 ansøgning og beskrivelse m.m., således at anlæggene såvidt muligt kan være  

 godkendte og i drift den 15. februar 1979.
 P.V.V.
