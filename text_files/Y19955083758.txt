Finanstilsynet udtalte, at registreringsbekendtgørelsen ikke var til  

 hinder for at et pengeinstitut kunne anvende en nærmere angivet fremgangsmåde  

 vedrørende en mængde svenske aktier registreret i værdipapircentralen og  

 kontoført af pengeinstituttet i Vardepapperscentralen AB Et dansk pengeinstitut rettede henvendelse til Finanstilsynet vedrørende  

 fortolkning af § 3 i Finanstilsynets bekendtgørelse nr. 689 af 25. august  

 1993 om registrering m.v. af fondsaktiver i Værdipapircentralen som ændret  

 ved bekendtgørelse nr. 636 af 6. juli 1994 med henblik på, om Finanstilsynet  

 kunne tiltræde en nærmere angiven fremgangsmåde vedrørende instituttets  

 kontoførelse i Vardepappercentralen AB vedrørende en given mængde svenske  

 aktier, der var registreret i Værdipapircentralen.
Finanstilsynet meddelte,  

 at man fandt den af pengeinstituttet anvendte fremgangsmåde i  

 overensstemmelse med § 3 i bekendtgørelsen, idet Finanstilsynet lagde til  

 grund, at pengeinstituttet af den svenske Finansinspektionen havde  

 fået tilladelse som »utlandsk forvaltere«, således at instituttet  

 kan indføres i udstedernes aktiebog på vegne aktionærer, at aktier  

 registreret på denne måde efter svensk ret ikke kan inddrages i den  

 pågældende »forvalteres« (nominees) konkursbo, samt at  

 pengeinstituttet alene skulle være nomineret på vegne Værdipapircentralen.
