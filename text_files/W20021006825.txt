 Landsskatteretskendelse af 19. marts 2003 vedr. tidligere  

 godkendelse af fremførselsberettiget tab ved afståelse af aktier.
A klager for indkomståret 1997 over, at skatteankenævnet ikke  

 har godkendt en fremført tab på 31.381 kr.
Han påstår ansættelsen for  

 ugyldigt  

 foretaget.
 Det fremgår af sagens oplysninger, at klageren for indkomståret  

 1996 med udgangspunkt i den faktiske anskaffelsessum havde opgjort et  

 fremførselsberettiget tab på 31.381 kr. i forbindelse med afståelse af 72  

 aktier i selskabet B i efteråret 1996. Af disse aktier var 60 stk. erhvervet  

 før og 12 stk. erhvervet efter den 19. maj 1993. På afståelsestidspunktet var  

 samtlige aktier unoterede og havde været ejet i mere end 3 år, men var ikke  

 omfattet af tabsfradragsbegrænsningen i aktieavancebeskatningslovens § 4,  

 stk.  

 5.
 Det fremgår videre, at klageren indsendte oplysninger vedrørende  

 sine aktiehandler for 1995 og 1996 i januar 1998. Den 23. januar 1998  

 meddelte  

 kommunen, at man på det foreliggende grundlag kunne godkende klagerens  

 selvangivelse for indkomståret 1996.
Den 8. maj 2000 fremsendte myndighederne agterskrivelse om  

 forhøjelse af aktieindkomsten for indkomstårene 1996 og 1997, og  

    

  

 klageren rettede henvendelse til  

 skattemyndighederne med henblik på, at få et møde med myndighederne efter at  

 have modtaget agterskrivelse af 8. maj 2000. Mødet blev afholdt umiddelbart  

 herefter, og skattemyndighederne udsendte herefter en ny agterskrivelse af  

 11.  

 maj 2000 om forhøjelse af aktieindkomsten for indkomståret 1997, hvori det  

 var  

 anført, at såfremt klageren kunne acceptere agterskrivelsens indhold skulle  

 han  

 ikke foretage sig yderligere, idet ændringerne ville blive gennemført den 26.  

 maj 2000. Klageren var tilfreds med indholdet, og foretog sig derfor intet.  

 Den  

 22. juni 2000 modtog klageren imidlertid en ny agterskrivelse vedrørende  

 indkomståret 1997, hvor klagerens aktieindkomst blev yderligere forhøjet til  

 41.244 kr.
Den 9. oktober blev der afsagt kendelse vedrørende indkomståret  

 1997.
 Ansættelsen blev påklaget til skatteankenævnet, som kvitterede  

 for klagen 11. oktober 2000 og stadfæstede afgørelsen.
De stedlige skattemyndigheder har ved ansættelsen for 1997 lagt  

 til grund, at klagerens beregning af det konstaterede tab i forbindelse med  

 afståelsen af aktierne i selskabet B ikke kunne godkendes.
I medfør af § 19 i  

 lov nr. 421 af 25. juni 1993 kunne der alene anerkendes fradrag for tab i  

 forhold til aktiernes kurs den 19. maj 1993, idet denne kurs erstattede den  

 faktiske anskaffelsessum ved opgørelse af det fradragsberettigede tab.
På  

 baggrund af det reducerede tab har myndighederne konkluderet, at klagerens  

 aktieindkomst for indkomståret 1996 skulle have været forhøjet med 18.872  

 kr.,  

 idet han samme år havde realiseret en avance på andre aktier, men idet  

 fristen  

 for varsling af forhøjelse efter skattestyrelseslovens § 34, stk. 1, var  

 overskredet, havde myndighederne ikke foretaget sig yderligere.
Dette er  

 meddelt klageren ved brev af 22. maj 2000. Under henvisning til, at det kun  

 er  

 skatteansættelser, som er omfattet af skattestyrelseslovens § 34, stk. 1, har  

 skattemyndighederne imidlertid nulstillet klagerens fremførselsberettigede  

 tab  

 fra indkomståret 1996. Samtidig har skattemyndighederne forhøjet klagerens  

 aktieindkomst for indkomståret 1997 med 41.244 kr. under henvisning til, at  

 klageren ikke havde et fremførselsberettiget tab til anvendelse i dette  

 indkomstår.
 Klageren har nedlagt påstand om, at skattemyndighederne ikke var  

 berettiget til at nulstille hans fremførselsberettigede tab erhvervet i  

 indkomståret 1996. Til støtte herfor har han gjort gældende, at han i kraft  

 af  

 brevet af 23. januar 1998 havde en berettiget forventning om, at kommunen  

 havde  

 godkendt det selvangivne fremførselsberettigede tab på aktier, samt at klager  

 var i god tro, da han havde fremsendt alt materiale vedrørende  

 aktiehandlerne.  

 Desuden har klageren anført, at han i kraft af agterskrivelsen af 11. maj  

 2000  

 havde opnået en berettiget forventning om, at dens indhold ville blive lagt  

 til  

 grund ved ansættelsen af hans skattepligtige indkomst for indkomståret 1997.  

 Endelig har klageren anført, at fristen for at ændre denne skatteansættelse  

 udløb 1. maj 2000. Tabet må herefter stå ved magt, uanset om tabet var  

 berettiget eller ej, idet fristen for at ændre skatteansættelsen for  

 indkomståret 1996 var overskredet ved fremsendelsen af agterskrivelsen den 8.  

 maj 2000.
Landsskatteretten finder  

  

 ,  

 at klageren ikke ved modtagelsen af brevet af 23. januar 1998 har opnået en  

 retsbeskyttet forventning om, at det fremførselsberettigede tab var endeligt  

 godkendt af skattemyndighederne.
Retten har herved bl.a. henset til den  

 generelle formulering af brevet, som vedrørte allerede foretagne  

 dispositioner.
 Retten finder videre, at klageren ikke ved udløbet af fristen i  

 agterskrivelsen af 11. maj 2000 har opnået en retsbeskyttet forventning om,  

 at  

 indholdet ville blive lagt til grund for skatteansættelsen for indkomståret  

 1997. Der er herved henset til, at agterskrivelsen af 22. juni 2000 blev  

 fremsendt og kendelse af 9. oktober 2000 blev afsagt inden udløbet af de for  

 indkomståret 1997 gældende frister, jf. skattestyrelseslovens  

    

  

 § 34, stk. l.
Det fremgår af skattestyrelseslovens § 34, stk. 1, at der ikke  

 kan afsendes varsel om foretagelse eller forhøjelse af en skatteansættelse  

 senere end den 1. maj i det 4. år efter indkomstårets udløb.
For  

 skatteansættelser vedrørende indkomståret 1997 og fremefter fremgår det af  

 skattestyrelseslovens § 35, stk. 1 nr. 2, at i det omfang en skatteansættelse  

 eller en ændring af en skatteansættelse, der ikke beror på et skøn, skyldes  

 en  

 ændret bedømmelse af grundlaget for en skatteansættelse eller et  

 fremførselsberettiget underskud for indkomstår, der ligger uden for fristerne  

 efter § 34, kan en sådan skatteansættelse efter skattemyndighedernes  

 bestemmelse foretages inden for fristerne efter § 34.
 Retten bemærker, at der ved den foretagne ansættelse ikke er  

 foretaget en skatteansættelse for indkomståret 1996, og at fristen efter §  

 34,  

 stk. 1, for forhøjelse af skatteansættelsen for  

    

  

 indkomståret 1997 ikke var udløbet ved fremsendelsen af agterskrivelser  

 af 8. maj 2000 og 22. juni 2000.
 Landsskatteretten finder herefter, at skattemyndighederne i  

 henhold til skattestyrelseslovens § 35, stk. 1, nr. 2 havde mulighed for at  

 ændre det af klageren opgjorte fra 1996 fremførselsberettigede tab med  

 virkning  

 for indkomståret 1997, uanset at fristen i skattestyrelseslovens § 34, stk.  

 1,  

 for ændring af skatteansættelsen for indkomståret 1996 var overskredet.
 Den påklagede ansættelse er derfor ikke ugyldig foretaget.
