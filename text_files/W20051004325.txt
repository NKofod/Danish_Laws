Landsskatterets kendelse vedrørende delvis momsfradragsret   

 erhvervsrejsebureau - nettoomsætning Klagen vedrører ToldSkats  

 afgørelse om ikke at anerkende Al A/S (herefter benævnt selskabet)  

 fradrag for  

 moms med 2.173.980 kr. for perioden fra 1. januar 1995 til 31. december 1999.
 ToldSkats afgørelse ændres.
 Selskabet er et  

 erhvervsrejsebureau, som primært formidler salg af flybilletter til  

 virksomheder i Danmark, og som endvidere leverer momsbelagte  

 incoming-ydelser,  

 der bl.a. består i arrangement af konferencer, virksomhedsarrangementer o.l.  

 Selskabet, der ejes af B (Frankrig) og C (USA), beskæftiger ca. 350  

 medarbejdere og har en årlig omsætning på ca. 1,9 mia. kr.
For så vidt angår selskabets  

 omsætning ved formidling af flybilletter har selskabet oplyst, at  

 formidlingen  

 i praksis sker ved, at selskabet er akkrediteret som agent for International  

 Air Transport Association (IATA), som er en international sammenslutning af  

 for  

 tiden 37 flyselskaber.
Sammenslutningens primære opgave er at godkende  

 selskaber, der ønsker at formidle og udstede flybilletter på flyselskabernes  

 ruter.
IATA tildeler godkendte billetudstedere en kode, som er sat sammen på  

 en  

 sådan måde, at det til enhver tid er muligt at se, hvem der har udstedt en  

 flybillet på flyselskabernes vegne.
Koden bruges især til at adskille  

 billetter  

 udstedt af flyselskaberne selv fra de billetter, som agenter, f.eks.  

 selskabet,  

 har udstedt.
Selskabets akkreditering som  

 IATA-agent indebærer, at selskabet kan udstede og opkræve betaling for  

 flybilletter på vegne af alle de flyselskaber, der er tilsluttet IATA.  

 Reservationer og betalinger sker via IATAs centrale booking- og  

 betalingssystem, Bank Settlement Plan (BSP). Betalingerne er efter  

 IATAs  

 regler flyselskabernes ejendom fra det tidspunkt, hvor billetten udstedes,  

 uanset om betalingen går via agenten, eller om den går direkte til BSP.
Store  

 dele af betalingerne sker således via kreditkort, hvor BSP har en aftale med  

 kreditkortselskaberne om direkte afregning.
Selskabet modtager på baggrund af  

 registreringerne i det centrale booking- og betalingssystem honoraret for sin  

 formidling fra BSP.
Selskabet har endvidere  

 oplyst, at al international flyvning er underlagt Warszawa-konventionen,  

 hvorefter det bl.a. er flyselskabernes pligt at udstede en billet, som  

 indeholder flyselskabets navn, dato for afgang m.v.
Flyselskabet er endvidere  

 ansvarlig for skader på personer under flyvningen, for beskadiget bagage og  

 for  

 forsinkelser.
Selskabets formidling af  

 flybilletter sker på baggrund af en mellem IATA og selskabet indgået  

 Passenger  

 Sales Agency Agreement.
Af denne aftales punkt 3.1 fremgår, at selskabet er  

 autoriseret til at udstede billetter til flypassagertransport på  

 flyselskabernes ruter.
Af punkt 3.2 fremgår, at udstedelsen sker på  

 flyselskabernes vegne og til den pris og de betingelser, som flyselskaberne  

 fastsætter.
 Det fremgår endvidere af  

 aftalens punkt 7.2, at alle beløb, som selskabet opkræver, er flyselskabernes  

 ejendom og skal opbevares for flyselskabet eller på flyselskabets vegne,  

 indtil  

 der er sket afregning.
 Endelig fremgår det af  

 aftalens punkt 9, at selskabet modtager en provision for formidlingen og  

 udstedelsen af flybilletterne.
 Selskabet har  for at kunne  

 styre transaktionerne  bogført afregningen til flyselskabet som et  

 varekøb,  

 men da selskabet alene har modtaget formidlingsprovisionen, har omsætningen  

 udgjort bruttobeløbet minus nettobeløbet, der er bogført som henholdsvis salg  

 og køb.
 Dermed er den reelle  

 omsætning væsentlig lavere end den, der fremgår af selskabets eksterne  

 årsregnskab.  

 Af selskabets årsregnskaber for årene 1995-1999 fremgår, at  

 nettoomsætningen  

 er opgjort som de nævnte bruttobeløb, mens de nævnte nettobeløb er bogført  

 som  

 eksterne udgifter.
På et møde med ToldSkat den  

 9. februar 2001 har selskabet oplyst, at booking af flybilletter sker via  

 flyselskabernes bookingsystemer (Galileo og Amadeus) efter først til mølle  

 princippet.
Booking sker først på det tidspunkt, hvor selskabet har solgt den  

 pågældende rejse til en kunde.
Der bookes således ikke til lager.
Ca. 90 % af de reklamationer,  

 som selskabet har modtaget vedrørende formidling af flybilletter, vedrører  

 flyselskaberne, idet der er tale om reklamationer vedrørende f.eks.  

 forsinkelse, overbookede fly, aflysninger, dårlig forplejning i flyet,  

 forkerte  

 pladser i flyet og glemt bagage.
De resterende 10 % af reklamationerne  

 skyldes  

 selskabets egne fejl.
Reklamationerne videregives til flyselskaberne, men  

 selskabet forestår sagsbehandlingen, idet selskabet f.eks. anmoder om nedslag  

 i  

 prisen på kundens vegne.
Selskabet er ikke forpligtet hertil, men gør det for  

 at pleje kunderne.
I princippet kunne kunden selv rette henvendelse til  

 flyselskabet.
Selskabet udbedrer selv skaden, hvis der er tale om fejl begået  

 af selskabet.
 Der er fremlagt 2 fakturaer  

 af 4. september 2001 og 16. august 2000 udstedt af selskabet til henholdsvis  

 D  

 ApS og E A/S.
Af fakturaen til D ApS  

 fremgår, at der er købt en flybillet tur-retur fra Købehavn til Chigaco, idet  

 der dog ikke er anført det flyselskab, der står for flyrejsen.
Prisen for  

 flybilletten er angivet med det fulde beløb og ikke kun med den provision,  

 som  

 selskabet får for at formidle salget af billetten.
Af fakturaen til E A/S  

 fremgår, at der er købt en flybillet tur-retur fra Købehavn til London, idet  

 der heller ikke her er anført det flyselskab, der står for flyrejsen.
Også på  

 denne faktura er prisen for flybilletten angivet med det fulde beløb og ikke  

 kun med den provision, som selskabet får for at formidle salget af billetten.
 Nederst på begge fakturaer er  

 anført følgende:
For denne transport optræder  

 bureauet som agent (formidler) for det/de transportselskab(er), hvorfor det  

 er  

 transportselskabet/erne, der er ansvarlig for gennemførelse af  

 transporten. Under sagens behandling for  

 Landsskatteretten har selskabet oplyst, at det ikke på nuværende tidspunkt er  

 muligt at redegøre for, hvornår flybilletten blev sendt til kunden i  

 forbindelse med disse to fakturaer.
 Selskabet har derimod givet  

 en generel beskrivelse af, hvordan billetter/fakturaer sendes til kunderne.
Når en kunde har købt en  

 billet til en given rute, udskrives billetten af printere, der er placeret  

 hos  

 selskabet.
Hvis der bliver benyttet flere flyselskaber, bliver der udskrevet  

 flere billetter.
Det fremgår af billetterne, hvilket flyselskab og hvilken  

 rute  

 billetten er gyldig til.
Samtidig udskrives en rejseplan med navnet på  

 flyselskabet, afgangstider, tider for check-in og en faktura.
Alt dette  

 materiale sendes samlet til kunden.
Hvis kunden bestiller  

 billetten så sent, at flybilletten ikke kan nå frem med almindelig post, er  

 det  

 alene fakturaen, der sendes til kunden.
I disse tilfælde oplyser selskabet i  

 forbindelse med bookingen, hvilket flyselskab, kunden skal flyve med, og  

 giver  

 besked om, at billetten skal afhentes i lufthavnen.
Selskabet har pr. 1. januar  

 2003 skiftet faktureringssystem, således at det nu fremgår af fakturaerne,  

 hvilket flyselskab, der er ansvarlig for transporten.
Der er fremlagt et  

 eksempel herpå.
 Selskabet har ved brev af 3.  

 november 2000 anmodet om udbetaling af 2.361.484 kr. som moms af  

 fællesomkostninger for perioden fra 1. januar 1995 til 31. december 1999.  

 Beløbet er efterfølgende forhøjet til 2.527.027 kr. og fremkommer således:
År Fradragsprocent Fradrag (kr.) 1995 1 % 83.932 kr.
1996 1 % 80.092 kr.
1997 2 % 256.485 kr.
1998 6 % 756.271 kr.
1999 10 % 1.350.247 kr.
 Ved opgørelsen af  

 fradragsprocenten, herunder den samlede omsætning, i henhold til momslovens §  

 38, stk. 1, har selskabet medregnet de ovennævnte nettobeløb ved formidling  

 af  

 flybilletter til den samlede omsætning.
 Denne sag drejer sig om,  

 hvorvidt der ved opgørelsen af den samlede omsætning i henhold til momslovens  

 §  

 38, stk. 1, skal medregnes de ovennævnte brutto- eller nettobeløb.
 Ved den påklagede afgørelse  

 har ToldSkat alene anerkendt delvist fradrag for selskabet med 353.047 kr.  

 for  

 perioden fra 1. januar 1995 til 31. december 1999. Beløbet fremkommer  

 således:
År Fradragsprocent Fradrag (kr.) 1995 1 % 83.932 kr.
1996 1 % 80.092 kr.
1997 1 % 128.243 kr.
1998 1 % 20.109 kr.
1999 1 % 40.671 kr.
Selskabet er omfattet af  

 momslovens 4, stk. 4, og skal således ved opgørelsen af den delvise  

 fradragsret  

 efter momslovens § 38, stk. 1, anvende bruttoomsætningen.
Der er herved  

 henvist  

 til Momsvejledningen for 2000, afsnit D.3.3.
Princippet for omsætningens  

 opgørelse skal bestemmes ud fra en vurdering af, i hvis navn og for hvis  

 regning, der handles.
Når der er tale om salg af flybilletter, er det i  

 altovervejende grad flyselskaberne, der bærer risikoen for den samlede  

 flytransaktion.
Det tilsvarende gør sig gældende, hvis der er tale om andre  

 delaktiviteter som f.eks. tog, skib, bil, hotel m.v.
 Selskabet bærer stort set kun  

 den eventuelle kreditmæssige risiko, der er ved at yde kunden kredit på  

 billettens samlede pris, idet selskabet skal betale nettoprisen (bruttopris  

 minus salgsprovision til flyselskabet) uanset, om selskabet har modtaget  

 betaling for billetten fra kunden.
Flyselskabet bærer derimod  

 risikoen for gennemførelsen af selve flyvningen, idet ca. 90 % af  

 reklamationerne  

 vedrører flyselskaberne, så som forsinkelse, overbookede fly, aflysninger,  

 dårlig forplejning i flyet, forkerte pladser i flyet og glemt bagage.
Disse  

 reklamationer håndteres af flyselskaberne.
 Selskabet må derfor anses for  

 at handle for fremmed regning.
Selskabet handler endvidere i  

 eget navn, idet flybilletten oftest er en del af en samlet pakke af ydelser,  

 herunder hotelbestilling, bilreservation, forsikringer, statistikker,  

 analyser  

 og budservice.
Flyselskabet må i den forbindelse betragtes som  

 underleverandør.  

 Endvidere udsteder selskabet en samlet faktura til kunden, hvoraf bl.a.  

 billettens bruttopris fremgår.
Da selskabet handler for  

 fremmed regning og i eget navn er det omfattet af momslovens § 4, stk. 4,  

 hvorfor selskabet skal anses for selv at have modtaget og leveret de  

 pågældende  

 ydelser.
Dette indebærer, at omsætningen skal opgøres som bruttotal.
ToldSkat har i et høringssvar  

 til Landsskatteretten anført, at afgørelsen ikke vedrører spørgsmålet, om der  

 er tale om rejsebureauvirksomhed, idet der mellem parterne har været enighed  

 herom.
Afgørelsen vedrører spørgsmålet, om omsætningen ved beregningen af den  

 delvise fradragsret skal opgøres som brutto- eller nettoomsætningen.
Det er  

 ikke tilstrækkeligt at konstatere, at der er tale om en aktivitet, der er  

 omfattet af momsfritaget rejsebureauvirksomhed, idet indtægterne ved de  

 enkelte  

 aktiviteter er forskellige.
Momsfritaget rejsebureauvirksomhed omfatter bl.a.  

 salg af billetter til transportydelser og agent- og mellemhandlervirksomhed i  

 forbindelse med bl.a. førnævnte.
Omsætningen vedrørende salg af  

 billetter til  

 transportydelser består af vederlaget for de solgte billetter (brutto),  

 mens  

 omsætningen vedrørende agentvirksomhed i forbindelse med salg af  

 billetter til  

 transportydelser består af provision (netto).
 Med hensyn til kombination af  

 bestemmelserne i momslovens § 4, stk. 4, og § 13, har ToldSkat anført, at når  

 en formidler i momslovens § 4, stk. 4, anses for selv at have købt og solgt  

 varen/ydelsen,  

 skal denne leverances momspligt afgøres efter momslovens § 4, stk. 1,  

 sammenholdt med momslovens fritagelsesbestemmelser i § 13.
 Selskabets repræsentant har  

 fremsat påstand om, at selskabet er berettiget til et delvist fradrag for  

 moms  

 af fællesomkostninger med 2.527.027 kr., beregnet på grundlag af en  

 fradragsprocent i årene 1995-1999 på henholdsvis 1 %, 1 %, 2 %, 6 % og 10 %.
 Fradragsprocenten skal  

 beregnes på baggrund af en omsætning opgjort ud fra nettotal (provisionen),  

 jf.  

 momslovens § 38, stk. 1.
Der er hverken grundlag for  

 at betragte værdien af billetterne som en del af selskabets omsætning eller  

 for  

 at betragte formidlingsprovisionen som momsfri.
Formidling af flybilletter på  

 erhvervsmarkedet sker således ikke som et salg af en pakkerejse, dvs. som  

 rejsebureaktivitet.
Kun ved salg af pakkerejser vil Rejsegarantifondens  

 bestemmelser og lov om pakkerejser være gældende for den pågældende rejse, og  

 kun i disse tilfælde vil der være tale om et salg i selskabets eget navn.
Ved formidling af flyrejser  

 er det alene flyselskabet, der er forpligtet overfor kunden.
Ved aflysning af  

 flyafgange kan kunden således alene vende sig mod flyselskabet.
Selskabet er  

 ikke forpligtet til at sikre alternativ transport og har dermed ikke  

 forpligtet  

 sig i eget navn.
Henset til indholdet af  

 aftalen mellem selskabet og IATA må selskabet anses for at formidle  

 flytransport  

 i fremmed navn for fremmed regning, og selskabet opkræver således alene  

 flybilletternes pris på vegne af og ifølge fuldmagt fra flyselskaberne.
Der  

 er  

 herved henvist til Momsvejledningen for 2004-1, afsnit D.3.3, og  

 SKM2001.150.LSR.
 Formidlingsaktiviteten og  

 dermed formidlingsprovisionen er på den baggrund momspligtigt, hvor  

 størstedelen af den momspligtige formidlingsaktivitet har leveringssted i  

 udlandet.
 Selskabet har alene anført de  

 samlede opkrævede beløb som bruttoomsætning i årsregnskabet af kommercielle  

 årsager, idet selskabet ønsker at vise omfanget af sin aktivitet på en måde,  

 der understreger selskabets position i markedet.
Uanset det momsmæssige  

 leveringssted giver den grundlæggende momspligtige omsætning dog ret til  

 momsfradrag, jf. momslovens § 37, stk. l, in fine, der medregner leverancer  

 udført i udlandet.
Fradragsretten for selskabet skal beregnes på baggrund af  

 bestemmelsen i § 38, stk. l, jf. § 37, idet omkostningerne anvendes til både  

 principielt momspligtige aktiviteter og aktiviteter momsfritaget efter  

 momslovens § 13 i form af selskabets salg af pakkerejser omfattet af  

 Rejsegarantifondens bestemmelser.
Da  

 formidlingshonorarets momspligtige status har væsentlig indflydelse på den  

 korrekte opgørelse af fradragsretten efter § 38, stk. 1, bør sagen henvises  

 til  

 fornyet behandling ved ToldSkat for en opgørelse af den delvise  

 fradragsprocent.
Det er således konsekvensen af ovenstående, at der ved  

 opgørelsen af den samlede omsætning ved beregning af fradragsretten efter §  

 38,  

 stk. 1, i sin helhed skal ses bort fra de beløb, som selskabet opkræver på  

 vegne af flyselskaberne i sin egenskab af IATA-agent.
Ved beregningen skal  

 alene medtages formidlingshonoraret, der også skal medregnes som en del af  

 den  

 momspligtige omsætning.
Selv i situationer, hvor den  

 momsmæssige status på formidlingsydelsen er fastlagt efter momslovens § 4,  

 stk.  

 4, henregnes alene formidlingsprovisionen til omsætningen.
Det gælder  

 eksempelvis i sommerhusudlejningsbureauer, der udlejer i eget navn og  

 betragtes  

 som værende omfattet af momsloven § 4, stk. 4, hvorved deres provision er  

 momsfri.
Når et sådant bureau opgør sin delvise fradragsprocent, er det alene  

 provisionen, der indgår som omsætning  og ikke det samlede lejebeløb  

 for  

 sommerhusene.
Momslovens  

 § 4, stk. 4, der ikke finder anvendelse i denne sag, kan således alene  

 anvendes  

 til at fastslå den momsmæssige status af en formidlingsydelse, hvor der sker  

 formidling i eget navn.
Bestemmelsen har ingen selvstændig betydning for,  

 hvordan den delvise fradragsprocent skal opgøres efter § 38, stk. 1.
Ved  

 opgørelsen af den delvise fradragsprocent er det vederlaget efter § 27, der  

 indgår som momspligtig omsætning.
Vederlaget er den modværdi, tjenesteyderen  

 modtager for sin ydelse.
Det samme må gøre sig gældende i forbindelse med den  

 momsfrie omsætning.
Det er vederlaget, dvs. den modværdi, som tjenesteyderen  

 modtager, der skal indgå.
Selskabets modværdi for tjenesteydelsen er den  

 modtagne provision, da selskabet formidler i fremmed navn og ikke kan råde  

 over  

 værdien af de formidlede flybilletter.
Der er herved henvist til  

 EF-domstolens  

 domme i sag nr.
C-172/96 (First National Bank of Chicago) og C38/93 (Glawe  

 Spiel).
Det momsmæssige leveringssted  

 for formidlingsydelser i fremmed navn fastlægges efter momslovens § 21, nr.  

 3,  

 og flyttes dermed til aftagerens land, hvis aftageren er momsregistreret i et  

 andet EU-land.
Aftagere af formidlingsydelsen vil typisk være  

 momsregistreret,  

 idet persontransport som altovervejende hovedregel er momspligtig i de øvrige  

 EU-lande (til nul-sats).
I det omfang aftageren ikke  

 er momsregistreret i et andet EU-land, fastlægges det momsmæssige  

 leveringssted  

 efter den nævnte bestemmelse på baggrund af leveringsstedet for den  

 formidlede  

 ydelse, jf. i øvrigt direktivets artikel 28(b)(E)(3). Den formidlede  

 transportydelse har på den baggrund alene leveringssted i Danmark for den del  

 af transportydelsen til udlandet, der udføres i Danmark, jf. momslovens § 19,  

 stk. l, og direktivets artikel 9(2)(b), hvorefter der tages hensyn til den  

 tilbagelagte strækning.
Direktivbestemmelsen har i praksis aldrig fundet  

 anvendelse, da de øvrige EU-lande betragter denne type transportydelser (og  

 tilhørende formidlingsydelser) som momspligtige til nul-sats og dermed ikke  

 beregner moms af ydelserne.
 I  

 det omfang aftageren af formidlingsydelsen af transporter til udlandet ikke  

 er  

 momsregistreret i et andet EU-land, og leveringsstedet dermed delvist kan  

 henføres til Danmark, er provisionerne i øvrigt opkrævet over for  

 flyselskaber,  

 der kan få momsen refunderet i henhold til momslovens § 45, stk. 3.
Selskabet anerkender, at dets  

 synspunkt medfører momspligt for den del af formidlingshonorarerne, hvor  

 aftagerne ikke er momsregistrerede i et andet EU-land, og hvor den nationale  

 transport ikke er en del af en transport til udlandet.
Konkret er der tale om  

 en mindre del af formidlingsomsætningen, hvor formidlingshonoraret i et vist  

 omfang er opkrævet overfor transportkøber, som har fuld fradragsret for  

 købet.
 På  

 denne baggrund bør selskabet ikke opkræves salgsmoms af  

 formidlingsprovisionerne i perioden fra 1995-1999.
 Om  

 Told- og Skattestyrelsens udtalelse har repræsentanten anført, at selve  

 faktureringen af flybilletten ikke bør ske i flyselskabets navn.
Told- og Skattestyrelsens udtalelse Told-  

 og Skattestyrelsen har indstillet den påklagede afgørelse ændret i  

 overensstemmelse med selskabets påstand, idet styrelsen dog har påpeget, at  

 selve faktureringen af flybilletten bør ske i flyselskabets navn.
 Det fremgår af momslovens §  

 4, stk. 4:
Når en formidler af en  

 ydelse handler i eget navn, men for en andens regning, anses formidleren for  

 selv at have modtaget og leveret den pågældende ydelse. Ved formidling af salg af  

 flybilletter handler selskabet for fremmed regning, idet det er  

 flyselskaberne,  

 der bærer risikoen for flytransporten.
Der er herved henset til den mellem  

 selskabet og IATA indgåede aftale samt til de forpligtelser, som er pålagt  

 flyselskaberne i henhold til Warszawa-konventionen.
Endvidere  

 handler selskabet i flyselskabets navn, når selskabet formidler salg af  

 flybilletter.
Der er herved særligt henset til, at selskabet både oplyser på  

 fakturaerne, at det optræder som agent for flyselskaberne, og at det er  

 flyselskaberne, som er ansvarlige for gennemførelsen af flytransporten, samt  

 at  

 kunderne får oplyst navnet på flyselskabet samtidig med udsendelsen af  

 fakturaen.
 Der  

 er endvidere henset til, at betalingen til selskabet består i en  

 formidlingsprovision, mens selve billetprisen tilfalder flyselskabet, og at  

 kundens betaling for flybilletten ofte går uden om selskabet og direkte til  

 flyselskaberne, der herefter afregner formidlingsprovisionen til selskabet.  

 Endelig er der henset til, at selskabet ikke har egne standardbestemmelser  

 for  

 flytransporten, som kunden skal tiltræde i forbindelse med købet af  

 flybilletten.
 Det  

 er således ikke tillagt afgørende betydning, at selskabet også forestår  

 sagsbehandlingen af nogle af de reklamationer, som vedrører flyselskaberne.
 Det  

 er endvidere ikke tillagt betydning, at selve faktureringen af flybilletten  

 ikke er sket i flyselskabets navn.
 Da  

 selskabet ved formidling af salg af flybilletter således handler for fremmed  

 regning og i en andens navn, kan selskabet ikke anses for selv at have  

 modtaget  

 og leveret flytransporten, idet momslovens § 4, stk. 4, alene omfatter  

 formidlere, der handler i eget navn, men for en andens regning.
 Endvidere  

 er selskabets formidling af salg af flybilletter ikke momsfritaget i henhold  

 til momslovens § 13, stk. 1, nr. 16, idet denne bestemmelse alene omfatter  

 rejsebureauvirksomhed i eget navn.
 Da  

 selskabet ved formidling af salg af flybilletter således handler for fremmed  

 regning og i en andens navn, er selve formidlingen af salget af flybilletter  

 omfattet af momspligten, selvom den formidlede ydelse, der består i  

 flytransport af personer, er momsfritaget i henhold til momslovens § 13, stk.  

 1, nr. 15.
 Selskabets  

 aktivitet med formidling af flybilletter er således momspligtig.
 Ved  

 opgørelsen af den delvise fradragsret efter momslovens § 38, stk. 1, skal  

 selskabet herefter ved opgørelsen af den momspligtige omsætning medregne de  

 modtagne provisionsbeløb (nettobeløbene).
 Ved opgørelsen af den samlede  

 omsætning skal selskabet endvidere kun medregne de modtagne provisionsbeløb  

 (nettobeløbene), da selskabet ikke kan anses for selv at have modtaget og  

 leveret flytransporten.
 Den påklagede afgørelse  

 ændres derfor i overensstemmelse med selskabets påstand, idet det dog  

 bemærkes,  

 at selskabets aktivitet med formidling af salg af flybilletter hermed er  

 anset  

 for momspligtig.
 Det bemærkes videre, at der  

 alene er taget stilling til selskabets aktivitet med formidling af salg af  

 flybilletter, og at der således ikke er taget stilling til f.eks. selskabets  

 salg af en rejsebureauydelse, hvori der kan indgå en flytransport.
