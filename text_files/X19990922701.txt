Kommentar til forlig i 2 retssager om fradrag  

 for befordring til efteruddannelsessteder for skattepligtige på  

 efteruddannelsesorlov Befordringsfradrag Sagerne angik spørgsmålet, om der kan  

 indrømmes fradrag efter ligningslovens ' 9 C ved befordring til efteruddannelse i et  

 tilfælde, hvor arbejdsgiveren har bevilget den ansatte tjenestefrihed  

 (uddannelsesorlov) og ydet den pågældende supplerende  

 godtgørelse ved siden af den orlovsydelse, som den ansatte modtager  

 fra staten.
Spørgsmålet er nærmere, om efteruddannelsen  

 kan siges at være foregået Asom led i arbejdet@, og dermed om efteruddannelsesstedet kan anses  

 for at være arbejdstagerens midlertidige arbejdssted.
I begge sager var der tale om sygehjælpere, som  

 deltog i et længerevarende efteruddannelseskursus for  

 sygehjælpere på social- og sundhedsskolen.
Der var ydet  

 tjenestefrihed ifølge overenskomsten med arbejdsgiverne, og de  

 pågældende oppebar orlovsydelse fra staten samt supplerende  

 godtgørelse fra arbejdsgiverne, således at indtægten i  

 orlovsperioden stort set kunne forblive den samme som hidtil.
Endvidere  

 indgik orlovsperioden i rettigheden til ferie med løn og i løn-  

 og ansættelsesanciennitet.
 Kurserne var ikke kompetencegivende og tilsigtede  

 således alene en ajourføring af sygehjælpernes  

 grunduddannelse.
Skattemyndighederne, herunder Landsskatteretten, mente  

 ikke, at skatteyderne under den bevilgede uddannelsesorlov kunne siges at  

 have haft befordring til et arbejdssted.
Myndighederne lagde vægt  

 på, at skatteyderne ikke havde stået i et sædvanligt  

 tjenesteforhold i orlovsperioden.
Arbejdsgiverne havde således ikke  

 kunnet udøve de sædvanlige instruktionsbeføjelser over  

 for de ansatte, og myndighederne henviste i den forbindelse til Told- og  

 Skattestyrelsens afgørelse i TfS 1996.405.
 Skatteministeriet fandt, at det afgørende for  

 sagernes udfald var, hvorvidt efteruddannelsen  -  ud fra en konkret  

 vurdering - kunne siges at være gennemført Asom led i arbejdet@. At efteruddannelsen gennemførtes under  

 en orlov, fandt ministeriet ikke i sig selv var tilstrækkeligt til at  

 udelukke, at uddannelsesstedet kunne betragtes som arbejdstagerens  

 midlertidige arbejdsplads.
Spørgsmålet måtte efter ministeriets  

 opfattelse afgøres på baggrund af en samlet vurdering af de  

 konkrete forhold i sagerne.
I denne forbindelse fandt ministeriet, at  

 arbejdsgiverne gennem overenskomsterne havde anerkendt efteruddannelsen som  

 relevant for sygehjælperne.
Hertil kom, at arbejdsgiverne ydede de  

 ansatte en supplerende godtgørelse, hvorfor uddannelsen også  

 måtte siges at være indtægtsgivende for de ansatte.
At arbejdsgiveren manglede instruktionsbeføjelse  

 fandt ministeriet kun at være af begrænset praktisk betydning.
Er  

 der f.eks. tale om kørsel til en efteruddannelse, som  

 gennemføres efter pålæg fra arbejdsgiveren, må  

 udgifterne hertil - efter ministeriets opfattelse - således normalt  

 anses for at være omfattet af ligningslovens ' 9 C, selv om arbejdsgiveren i  

 uddannelsesperioden ikke fuldt ud bevarer sine sædvanlige  

 instruktionsbeføjelser.
I et sådant tilfælde vil det  

 normalt være utvivlsomt, at efteruddannelsen gennemføres som et  

 led i arbejdet.
På baggrund af en samlet vurdering af de konkrete  

 forhold i sagerne var det Skatteministeriets opfattelse, at sagerne ikke  

 kunne gennemføres ved domstolene med et for ministeriet gunstigt  

 resultat.
Følgelig indgik ministeriet forlig, hvorefter der blev  

 indrømmet skatteyderne fradrag for befordring til  

 efteruddannelsesstederne efter ligningslovens ' 9 C.
Det er fortsat ministeriets opfattelse, at der som  

 udgangspunkt ikke kan indrømmes befordringsfradrag til  

 lønmodtagere, der har fået bevilget orlov af arbejdsgiveren.
Kun  

  i de tilfælde, hvor de pågældende lønmodtagere i  

 orlovsperioden opnår løn eller lønindkomstlignende  

 indtægt fra deres arbejdsgivere, kan der blive tale om at  

 indrømme fradrag efter ligningslovens ' 9 C.
Herudover må der lægges  

 vægt på, om den ansatte har bevaret sine øvrige  

 rettigheder - feriepenge, pension, krav om at komme tilbage til samme job,  

 løn- og ansættelsesanciennitet, opsigelsesvarsler m.v.
Dette vil  

 bl.a. kunne fremgå af den på området gældende  

 overenskomst eller af en aftale direkte mellem lønmodtageren og  

 arbejdsgiveren.
 Såfremt en arbejdsgiver har ydet  

 kørselsgodtgørelse til den ansatte i en situation, hvor  

 ovenstående forhold taler for at anse efteruddannelsesstedet som  

 arbejdstagerens midlertidige arbejdsplads, skal skattefriheden  

 bedømmes i overensstemmelse med ligningslovens ' 9 B eller efter statsskattelovens ' 5, litra d (frem til og med den 31. marts  

 1999).
 Told- og Skattestyrelsen vil på baggrund af  

 forligene udsende et genoptagelsescirkulære.
