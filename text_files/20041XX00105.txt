Skriftlig fremsættelse  

 (11. november 2004) Økonomi- og erhvervsministeren  

  

 (Bendt Bendtsen) :
 Herved tillader jeg mig for  

 Folketinget at fremsætte:
 Forslag til lov om ændring af lov om sikkerhed til søs (Det offentliges  

 ansvar for fejl begået af autoriserede virksomheder, hjemmel til betaling for  

 visse syn og kundgørelse af forskrifter i medfør af loven mv.).
(Lovforslag nr.
L 93).
Forslaget indeholder en  

 justering af lovens bestemmelser om autorisation af klassifikationsselskaber  

 og  

 andre virksomheder.
Sigtet hermed er at skabe en klar retstilstand, hvorefter  

 det offentlige ikke er erstatningsansvarlig for fejl begået af  

 klassifikationsselskaberne, når fejlene ikke kan henregnes til det  

 offentlige.
Der foretages endvidere en  

 justering af reglerne om betaling for syn.
Dette sker som et led i  

 Søfartsstyrelsens  

 overordnede synsstrategi, hvorefter der bl.a. skal fokuseres mere på de  

 rederier, hvor de sikkerhedsmæssige forhold ikke er i orden.
Samtidig vil  

 kontrollen med de skibe, hvor de materielle forhold og sikkerhedskulturen er  

 i  

 orden, blive lempet inden for de rammer, som følger af de internationale  

 konventioner.
En række af den  

 internationale søfartsorganisation, IMOs, kodekser mv. oversættes i dag  

 ikke  

 til dansk.
Dette skyldes, at en oversættelse ikke efterspørges af erhvervet,  

 samt de betydelige ressourcer, der skulle anvendes ved oversættelse  

 sammenholdt  

 med risikoen for fejl i forbindelse hermed.
Lovforslaget skaber et klart  

 hjemmelsgrundlag for denne praksis.
Lovforslaget indeholder en  

 bestemmelse om offentliggørelse af søulykkesrapporter, hvori der bl.a. indgår  

 oplysninger om, hvorledes de involverede er kommet til skade.
Sigtet er, at  

 der  

 med henblik på at forebygge fremtidige ulykker og mindske disses  

 konsekvenser,  

 i begrænset omfang skal kunne medtages oplysninger om helbredsforhold i  

 søulykkesrapporterne, selvom disse ikke anonymiseres fuldstændigt.
 Herudover indeholder  

 forslaget en række mindre justeringer og præciseringer.
 Jeg henviser i øvrigt til de  

 bemærkninger, der ledsager lovforslaget, og anbefaler det til Folketingets  

 velvillige behandling.
