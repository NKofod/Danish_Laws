 Socialministeriet fastsætter herved bestemmelser om regnskabsaflæggelse og  

 refusion på visse dele af det sociale område, jfr. § 137, 1. pkt., i lov om  

 social bistand, § 52, stk. 2, i lov om social pension, § 20, stk. 3, i lov om  

 delpension, § 38, stk. 1, i lov om børnetilskud og andre familieydelser, §  

 25, stk. 2, i lov om børnetilskud og forskudsvis udbetaling af børnebidrag og  

 § 42, stk. 2, i lov om dagpenge ved sygdom eller fødsel.
 Cirkulærets bestemmelser omfatter alene de sociale udgiftsområder, der  

 ifølge de nævnte love efter den 1. januar 1987 er omfattet af ordninger om  

 procentrefusion, samt tilskuddet fra staten til kommunerne efter  

 bistandslovens § 136.
I.
Registreringssystemet § 1.  Der skal i hver kommune foreligge et  

 registreringssystem bestående af:
a.
Journal, jfr. §§ 2-6.
b.
Arkiv, jfr. § 7, og c.
Ydelsesregistrant, jfr. §§ 8-11.
AD A.
JOURNALEN § 2.  Samtlige aktstykker vedrørende personer, der  

 henvender sig om ydelser, skal journaliseres, jfr. §§ 10 og 11, og opbevares  

 i personnummerorden i særlige omslag med angivelse af klientens fulde navn og  

 personnummer.
Journalen opbygges mest hensigtsmæssigt med en hovedmappe og  

 indlægsmapper for forskellige hovedområder, jfr. § 8, stk. 2.
 § 3.  Af de enkelte sager skal fremgå umiddelbart  

 klientens statsborgerforhold og bopæl, civilstand og børn, henvisningsnummer  

 for ægtefælle og/ eller børn samt oplysning om indtægtsforhold med angivelse  

 af indtægtsart og formueforhold, der har betydning for sagens behandling.  

 Endvidere skal fremgå, hvilken fremgangsmåde der har været anvendt, samt  

 hvilke oplysninger og erklæringer der er indhentet, jfr. nærmere stk. 2-5 og  

 §§ 4-6.
Stk. 2.  Det skal i de enkelte sager være anført, om de  

 i vedkommende love, bekendtgørelser og cirkulærer fastsatte regler om  

 bestemte fremgangsmåder ved sagsbehandlingen er fulgt.
Som eksempler herpå  

 kan nævnes de særlige regler om ydelse af kontanthjælp med  

 tilbagebetalingspligt, jfr. bistandslovens §§ 25-27, reglerne om forelæggelse  

 for anden myndighed, f.eks. bistandslovens § 42, stk.
 3, lov om social pension, § 59, om revaliderings- og pensionsnævnets  

 kompetence samt cirkulære af 18. november 1975 om samarbejdet mellem de  

 sociale myndigheder og arbejdsformidlingen.
 Stk. 3.  De enkelte sager skal endvidere indeholde  

 oplysning om de ændringer i pågældendes eller familiens forhold, som har  

 betinget hjælpen (ydelsen), samt oplysning om, hvorvidt hjælp efter  

 bistandsloven er ydet med tilbagebetalingspligt.
 Stk. 4.  I sager om social pension, delpension, dagpenge  

 og kontanthjælp angives særligt, hvornår fremtagelse sker med henblik på en  

 fornyet vurdering af økonomiske eller andre forhold samt oplysning om  

 grundlaget for og resultatet af en foretaget vurdering, jfr. lov om social  

 pension, § 17 (sager om faste personlige tillæg skal efter praksis fremtages  

 med jævne mellemrum), § 39 (omregning i løbet af året), lov om delpension, §  

 8 (omregning i løbet af året), dagpengelovens § 47, jfr. sikringsstyrelsens  

 vejledning af juli 1986 om opfølgning af sager om sygedagpenge, og  

 bistandslovens § 41.
 Stk. 5.  Hvor en ydelse er tilkendt på et grundlag, som  

 afviger fra de normale regler, jfr. f.eks. bistandslovens § 37, stk. 3, eller  

 vilkår for kommunens eventuelle status som frikommune, skal der anføres  

 særlig bemærkning herom.
 § 4.  I mere omfattende sager skal foreligge en samlet  

 oversigt i kronologisk rækkefølge over henvendelser, ydelser og afslag i et  

 regnskabsår (summarisk datooversigt).
 § 5.  I det hele skal for hver enkelt type  

 sagsekspeditioner umiddelbart foreligge såvel de i vedkommende lov- og  

 cirkulærebestemmelser specielt krævede oplysninger og erklæringer som de  

 oplysninger m.v., der i øvrigt må betragtes som en forudsætning for, at  

 afgørelse kan træffes.
 § 6.  Til supplering af den i § 8, stk. 2, jfr. § 9,  

 stk. 2, nævnte opgørelse, der til enhver tid skal kunne foretages over de  

 ydelser, som er tildelt en bestemt person (familie), er det nødvendigt, at  

 det i sagen også er angivet, om der eventuelt er ydet bistand af anden art  

 end kontanthjælp, f.eks hjælpemidler, institutionsophold og aftaler med  

 kreditorer om henstand, for at familiens forhold lettere kan bedømmes ud fra  

 et helhedssynspunkt.
AD B.
ARKIVET § 7.  De af indenrigsministeriet i medfør af § 62,  

 stk. 2, i lov om kommunernes styrelse fastsatte regler for kassation i  

 kommunernes arkiver skal følges.
II.
Regnskabsaflæggelse A.
YDELSESREGISTRANTEN § 8.  Registranten skal være umiddelbart tilgængelig  

 for dem, som har ret til at anvende den, og skal mindst indeholde følgende  

 oplysninger:
a.
Klientens personnummer.
b.
Ydelsesart (kontonummer eller anden angivelse af den tilkendte ydelse).
c.
Beløb.
d.
Ydelsesdato.
 Stk. 2.  Det forudsættes, at der på et hvilket som helst  

 tidspunkt i regnskabsåret let kan foretages en opgørelse over ydelserne til  

 hver person (familie) for hvert af følgende områder:
1 bistandsloven, 2 pensionslovgivningen, 3 lovgivningen om børnetilskud m.m., 4 loven om dagpenge ved sygdom eller fødsel.
Stk. 3.  Registreringspligten kan opfyldes ved  

 tilslutning til landsdækkende eller eget edb-system.
Opgørelsen kan også  

 foretages på anden måde, f.eks. på registrantkort.
 Stk. 4.  Til årsafslutningen på registrantkort  

 vedrørende BISTANDSLOVEN må det fremgå, om der er tale om ydelser efter kap.  

 9 eller 10 med henblik på de skattemæssige konsekvenser (nedsættelse af  

 personfradrag), jfr. herom § 17.
Stk. 5.  Af kommunens finansielle status skal fremgå de  

 samlede udestående fordringer vedrørende kontanthjælp ydet med  

 tilbagebetalingspligt, jfr. stk. 2, 1 . De udestående fordringer skal være  

 specificerede på samme måde som tilbagebetalingerne efter kontoplanen.
Det  

 samme gælder fordringer på bidragsskyldige som følge af forskudsvis udbetalte  

 børnebidrag efter lovene om børnetilskud, jfr. stk. 2, 3 .
 § 9.  For BISTANDSLOVENS OMRÅDE skal registranten  

 føres løbende for hver af de konti, der er omfattet af ordninger om  

 procentrefusion fra staten, jfr. § 15, stk. 1. Dette gælder også de særlige  

 konti for hjælp med tilbagebetalingspligt, jfr. herved § 8, stk. 5.
 Stk. 2.  Registreringerne skal ske i overensstemmelse  

 med rækkefølgen i kontoplanen og med anvendelse af dennes ordlyd, herunder  

 henvisning til lovbestemmelser.
Stk. 3.  Det vil ikke være nødvendigt at anvende  

 særskilte registrantkort for hver konto.
Derimod skal der såvel i løbet af  

 regnskabsåret som ved regnskabsårets slutning kunne foretages en opgørelse,  

 således at der for hver person (familie) oplyses, hvilken hjælp der er ydet,  

 samt om hjælpen er ydet med tilbagebetalingspligt, jfr. også § 6.
§ 10.  Hjælp efter bistandsloven kan registreres som  

 ydet den, der modtager hjælpen, jfr. i øvrigt stk. 2-3. I den enkelte kommune  

 bør registreringen foretages efter ensartede regler.
Om beskatningsmæssige  

 problemer i forbindelse med registrering henvises til § 17.
Stk. 2.  Ydes hjælpen til samlevende ægtefæller,  

 registreres hjælpen som ydet enten manden eller hustruen.
Dog registreres  

 hjælp efter § 42, stk. 1 (uddannelse m.v.) og § 48, stk. 3 (merudgifter  

 vedrørende voksne handicappede i eget hjem) som ydet den, der henholdsvis  

 modtager hjælpen eller er anledning til merudgiften.
Stk. 3.  Hjælpen vedrørende børn registreres som hjælp  

 til den (dem), der har forsørgelsespligten, medmindre barnet har selvstændig  

 opholdskommune, jfr. bistandslovens § 10, stk. 3. Ydes hjælp til en kvinde  

 under 18 år i forbindelse med svangerskab, registreres hjælpen således som  

 ydet hende.
Ophører svangerskabet uden fødsel, registreres eventuel senere  

 hjælp på ny som hjælp til forsørgeren.
§ 11.  For registrering af børnetilskud og børnebidrag  

 efter lovgivningen om børnetilskud m.m. gælder, at de registreres som ydet  

 barnets moder, undtagen i de tilfælde, hvor de efter lovens bestemmelser  

 udbetales til en anden, idet de da registreres som ydet den, der modtager  

 beløbet.
For ungdomsydelsen gælder, at den registreres som ydet den, der  

 efter bestemmelserne i den indtil 1. juli 1987 gældende lov om børnetilskud  

 og andre familieydelser, § 8, stk. 1, får ydelsen udbetalt.
Det samme gælder  

 det beløb, der efter § 28 i lov om børnetilskud og forskudsvis udbetaling af  

 børnebidrag ydes visse familier, som den 30. juni 1987 modtager  

 ungdomsydelse.
B.
BOGFØRING OG KONTOPLAN § 12.  Der foretages en fuldstændig, løbende bogføring  

 af samtlige udgifter og indtægter i årets løb.
 Stk. 2.  Konteringen skal følge de af  

 indenrigsministeriet fastsatte regler.
C.
REFUSIONSBERETTIGENDE UDGIFTER a.
GENERELT § 13.  Det er en forudsætning for opnåelse af  

 statsrefusion, at bestemmelserne i de enkelte love og de i medfør heraf af  

 centrale myndigheder udfærdigede bestemmelser om udgifternes afholdelse,  

 herunder dette cirkulære, er overholdt.
Stk. 2.  Det understreges, at det er en forudsætning for  

 opnåelse af statsrefusion i de enkelte sager om ydelser til personer, at  

 bestemmelserne i §§ 3-5 er overholdt, uanset om der måtte være tale om en  

 gruppe af ensartede sager.
Også opfyldelse af opfølgningspligten i f.eks.  

 dagpengelovens § 47, jfr. dette cirkulæres § 3, stk. 4, må henregnes til  

 forudsætningerne for at opnå statsrefusion.
Stk. 3.  Udgifter til administration er ikke  

 refusionsberettigende.
Begrebet administration omfatter foruden den kommunale  

 forvaltning enhver art af konsulentbistand til forvaltningen, herunder som  

 led i sagsbehandlingen, f.eks. i form af advokatbistand, bortset fra de i §  

 15, stk. 1, nævnte tilfælde.
 Stk. 4.  Udgifter til lægeerklæringer er kun  

 refusionsberettigende i det omfang, de er led i patientbehandling.
b.
BISTANDSLOVEN 1. ADMINISTRATIONSUDGIFTER M.V.
 § 14.  Udgifter til rådgivning og tilsyn efter  

 bistandslovens afsnit II og til administration er ikke refusionsberettigende,  

 jfr. lovens § 133, stk. 1, og foran § 13, stk. 3. Om udgifter til  

 lægeerklæringer, jfr. lovens § 133, stk. 3, henvises til bestemmelsen i § 13,  

 stk. 4.
2. REFUSIONSBERETTIGENDE UDGIFTER § 15.  De udgifter, som kan være genstand for  

 statsrefusion, er udgifter efter bistandslovens afsnit III.
Kontanthjælp,  

 udgifter til advokatbistand efter bistandslovens § 125 samt udgifter til  

 udlændinge, jfr. bistandslovens § 134, stk. 3. Om udgifter til administration  

 gælder bestemmelsen i § 14, jfr. § 13, stk. 3.
Stk. 2.  Ydelser med tilbagebetalingspligt, herunder  

 lån, jfr. bistandslovens §§ 25, 26 og 42, refunderes på samme måde som  

 ydelser uden tilbagebetalingspligt, dvs. anmeldes fuldt ud til refusion, når  

 ydelsen udbetales.
Tilbagebetalinger skal, når de indgår, føres til fradrag i  

 den løbende opgørelse af de refusionsberettigende udgifter, jfr.  

 sikringsstyrelsens cirkulæreskrivelse af 10. november 1976 vedrørende  

 omlægning af indberetningen til statsrefusion for sociale og sundhedsmæssige  

 udgifter, afsnittet om specifikation af tilbagebetalinger efter bistandsloven  

 (kontanthjælp).
 Stk. 3.  Såfremt den, der har modtaget en ydelse med  

 tilbagebetalingspligt, flytter til en anden kommune, skal denne kommune sørge  

 for, at tilbagebetaling sker, og afregne indbetalte beløb een gang årligt med  

 den tidligere opholdskommune, der fører betalingen til fradrag i den løbende  

 opgørelse vedrørende statsrefusion.
3. SÆRLIGE BETALINGER FRA STATEN UDEN FOR  

 REFUSIONSORDNINGERNE § 16.  Efter bistandslovens § 136 udbetaler staten for  

 personer med social pension, som er optaget i en institution, hvor den  

 sociale pension benyttes til betaling for opholdet, til kommunen et beløb,  

 der svarer til den sociale pensions grundbeløb.
Beløbet deles mellem de  

 offentlige myndigheder, der afholder udgifterne ved institutionsopholdet.
Om  

 selve anvisningen henvises til § 24.
Stk. 2.  Beløbet for den enkelte pensionist svarer til  

 grundbeløbet for »andre pensionister«.
Beløbet er bestemt til at  

 nedbringe de udgifter, der er forbundet med pågældendes ophold i en  

 institution under bistandslovens område, og udbetales for pensionister med  

 ophold på plejehjem, der drives efter bistandslovens § 79 eller § 112, stk.  

 2, herunder de psykiatriske plejehjem (såkaldte H-plejehjem), samt for  

 pensionister med ophold på de i bistandslovens § 105 omhandlede forsorgshjem  

 eller tilsvarende institutioner, der er bestemt til længerevarende ophold,  

 jfr. betalingsreglerne i bistandslovens § 110, stk. 1.
 Stk. 3.  Beløbet svarer til det fulde grundbeløb som  

 angivet i stk. 2, uanset de konkrete forhold for den enkelte pensionist,  

 herunder om pågældende efter den sociale pensionslovgivning som udgangspunkt  

 ville være berettiget til fuldt grundbeløb.
Stk. 4.  Det i stk. 1-3 omhandlede beløb udbetales  

 direkte til den anbringende kommune, for pensionister med ophold på de i  

 bistandslovens § 105 omhandlede forsorgshjem m.v. dog til den kommune, der  

 foretager beregning og udbetaling af lommepenge til pensionisten.
Dette  

 gælder, uanset om institutionen drives som kommunal (amtskommunal)  

 institution eller på grundlag af overenskomst med kommunen (amtskommunen).
 Stk. 5.  Beløbet opgøres i forhold til den enkelte  

 pensionists opholdstid i institutionen og udbetales fra det tidspunkt at  

 regne, da pensionen benyttes til betaling for opholdet, jfr. om anvisningen §  

 24.
Stk. 6.  Beløbet udbetales på grundlag af oplysninger  

 fra vedkommende kommune, jfr. stk. 4, om antal pensionister med ophold på de  

 i stk. 2 omhandlede institutioner, for hvem pensionen benyttes som betaling  

 for opholdet.
For personer med ophold på de i bistandslovens § 105 omhandlede  

 institutioner fratrækkes i det beløb, der udbetales til kommunen, forlods  

 statens refusionsandel, 75 pct.
Stk. 7.  Såfremt andre myndigheder helt eller delvis  

 bærer omkostningerne ved pågældendes ophold, påhviler det den kommune,  

 hvortil de foran omhandlede beløb udbetales, at anvise vedkommende myndighed  

 en dertil svarende del af beløbet.
For pensionister på de i bistandslovens §  

 105 omhandlede institutioner, anviser kommunen dog kun beløbet til  

 vedkommende amtskommune, idet statens andel forlods er fratrukket, jfr. stk.  

 6, sidste pkt.
c.
BESKATNING AF SOCIALE YDELSER § 17.  Om beskatning af kontante ydelser efter  

 bistandsloven og om de sociale myndigheders indberetningspligt over for  

 skattemyndighederne og meddelelse til modtagere af de nævnte ydelser gælder  

 de af ministeren for skatter og afgifter fastsatte regler, jfr.  

 skattekontrollovens § 11 C (indsat ved lov nr. 150 af 19. marts 1986 om  

 ændring af ligningsloven og skattekontrolloven).
Stk. 2.  Bortset fra iagttagelsen af de i stk. 1  

 omhandlede regler påhviler det de sociale myndigheder ved afgørelsen af sager  

 efter den sociale lovgivning alene at tage hensyn til bestemmelserne i denne  

 lovgivning og de i henhold hertil udfærdigede bestemmelser samt til  

 afgørelser, truffet af decisionsmyndigheder og ankeinstanser inden for det  

 sociale område med respekt af afgørelser, truffet af domstolene.
Vurdering af  

 skattetekniske spørgsmål må overlades til skattemyndighederne.
Dette gælder  

 f.eks. også i tilfælde, hvor forskud på social pension helt eller delvis skal  

 omkonteres (fra konto uden for refusionsordningen) til hjælp efter  

 bistandsloven, jfr. lov om social pension § 35, stk. 2.
III.
Anvisning af statsrefusion § 18.  I medfør af lovene om børnetilskud m.m. og lov  

 om dagpenge er fastsat bestemmelser om fuld løbende refusion af børnetilskud  

 og dagpenge.
 Stk. 2.  I medfør af lov om delpension finder betalingen  

 sted forskudsvis månedlig på en af socialministeren fastsat dato forud for  

 kommunernes udbetaling af delpension, mens endelig berigtigelse foretages i  

 det følgende regnskabsår.
Stk. 3.  I medfør af lov nr. 134 af 20. marts 1976 om  

 ændring af regler for statens udbetaling af refusion af kommunernes udgifter  

 i henhold til den sociale pensions- og bistandslovgivning m.v. yder staten  

 endvidere fuld løbende refusion af kommunernes udgifter efter 1) lov om  

 social pension: samtlige udgifter bortset fra pensionsforskud, 2)  

 bistandsloven: de i dette cirkulæres § 15 nævnte refusionsberettigende  

 udgifter, 3) lovene om børnetilskud m.m.: udgifter til forskudsvis udbetaling  

 af børnebidrag.
Ved finansministeriets bekendtgørelse af 9. december 1986 er  

 fastsat, at refusionen på de områder, der omfattes af nævnte lov nr. 134,  

 udbetales, så den kan være til kommunens disposition den 3. sidste bankdag i  

 måneden forud for den måned, refusionen vedrører.
Bekendtgørelsen har  

 virkning fra og med udbetalingen i januar måned 1987.
 § 19.  For kommunernes anmeldelse af udgifter til  

 statsrefusion gælder herefter følgende regler:
 Stk. 2.  Anmodning om statsrefusion fremsættes som  

 hidtil kvartalsvis over for SIKRINGSSTYRELSEN, postboks 2566, 2100 København  

 Ø.
Stk. 3.  Anmodningen skal indeholde en opgørelse over  

 kommunens forventede udgifter i året til og med tilskudskvartalet.
Opgørelsen  

 foretages på skemaer, der udsendes fra sikringsstyrelsen.
Styrelsen  

 fastsætter regler og vejledning om fremgangsmåden og fastsætter tillige  

 fristen for indsendelse af kommunernes kvartalsopgørelser.
 Stk. 4.  Når de enkelte kommuners refusionsbeløb for et  

 kvartal er fastlagt af sikringsstyrelsen på grundlag af det modtagne  

 refusionsskema, kan der ikke foretages ændring af kvartalsbeløbet.
§ 20.  Sikringsstyrelsen anviser efter en vurdering af  

 de anmeldte kvartalsbeløb refusion med 1/3 pr. måned af kvartalsbeløbet.
Dog  

 anvises børnetilskud med det fulde kvartalsbeløb i kvartalets første måned.
 Stk. 2.  Refusionen for ydelser efter lov om social  

 pension, lov om social bistand samt efter kap. 6 (børnebidrag) i lov om  

 børnetilskud og andre familieydelser og kap. 3 (børnebidrag) i lov om  

 børnetilskud og forskudsvis udbetaling af børnebidrag anvises, så den kan  

 være til kommunens disposition den 3. SIDSTE BANKDAG i måneden FØR hver af de  

 tre tilskudsmåneder.
Stk. 3.  For børnetilskud, dagpenge og delpension gælder  

 særlige anvisningsregler.
Refusion af BØRNETILSKUD anvises, så den kan være  

 til kommunens disposition den 3. BANKDAG i den første måned af kvartalet.
I  

 tiden indtil ikrafttrædelsen den 1. juli 1987 af lov om børnetilskud og  

 forskudsvis udbetaling af børnebidrag anvises refusion af ungdomsydelse efter  

 de foran for anvisning af refusion af børnetilskud fastsatte regler.
Det  

 samme gælder anvisning af refusion af udgiften til ydelsen efter nævnte lovs  

 § 28. Refusion af DAGPENGE anvises med 1/3, så den kan være til kommunens  

 disposition den 3. BANKDAG i hver af kvartalets måneder.
Refusion af  

 DELPENSION anvises med 1/3, så den kan være til kommunens disposition den 3.  

 SIDSTE BANKDAG i hver af kvartalets måneder.
RESTAFREGNING § 21.  Foreløbig restafregning finder sted een gang  

 årligt og foretages af sikringsstyrelsen.
Den foreløbige afregning sker i  

 tilknytning til udløbet af den kommunale supplementsperiode.
I forbindelse  

 hermed påhviler det kommunalbestyrelsen at indsende en foreløbig  

 refusionsopgørelse for det foregående regnskabsår i underskrevet stand senest  

 den 20. marts.
Om opgørelsen i 1987 (for året 1986) henvises til  

 overgangsbestemmelsen i § 31, stk. 2.
Stk. 2.  Har kommunen ifølge den foreløbige opgørelse  

 fået udbetalt mere i refusion, end den er berettiget til efter de  

 foranstående bestemmelser, påhviler det endvidere kommunalbestyrelsen  

 samtidig med den foreløbige opgørelses indsendelse at anvise forskelsbeløbet  

 til sikringsstyrelsen.
Har kommunen ifølge opgørelsen fået udbetalt mindre i  

 refusion, end den er berettiget til, vil efterbetaling snarest blive  

 foretaget af sikringsstyrelsen.
§ 22.  ENDELIGE RESTAFREGNING finder sted een gang  

 årligt og foretages af sikringsstyrelsen, når kommunens regnskab er revideret  

 og forsynet med påtegning af kommunens revision.
Revisor giver samtidig med  

 påtegningen sikringsstyrelsen meddelelse om påtegningens dato.
Stk. 2.  Det påhviler kommunalbestyrelsen at indsende  

 underskrevet endelig refusionsopgørelse til sikringsstyrelsen straks efter,  

 at revisor har forsynet opgørelsen med påtegning.
I opgørelsen af den  

 modtagne refusion i den endelige refusionsopgørelse medregnes indbetalinger  

 til eller udbetalinger fra sikringsstyrelsen ifølge den foreløbige opgørelse  

 pr. 20. marts.
Endelig afregning med kommunerne i 1988 af refusion for  

 ungdomsydelse for tiden 1. januar -30. juni 1987, hvor ydelsen ophæves, skal  

 finde sted inden udløbet af statens supplementsperiode.
Stk. 3.  Har kommunen herefter fået udbetalt mere i  

 refusion, end den er berettiget til efter de foranstående bestemmelser,  

 påhviler det endvidere kommunalbestyrelsen samtidig med den endelige  

 opgørelses indsendelse at anvise forskelsbeløbet til sikringsstyrelsen.
Har  

 kommunen ifølge opgørelsen fået udbetalt mindre i refusion, end den er  

 berettiget til, vil efterbetaling snarest blive foretaget af  

 sikringsstyrelsen.
 § 23.  De nærmere regler for de to afregninger  

 fastsættes af sikringsstyrelsen.
IV.
Anvisning af særlige betalinger fra staten uden for  

 refusionsordningerne § 24.  De i § 16 omhandlede betalinger efter  

 bistandslovens § 136 finder sted kvartalsvis efter følgende regler:
 Stk. 2.  Anmodning om udbetaling for et år fremsættes  

 over for Sikringsstyrelsen, postboks 2566, 2100 København Ø.
Stk. 3.  Anmodningen skal indeholde oplysninger om det  

 forventede gennemsnitlige antal pensionister, for hvem pensionen benyttes som  

 betaling for opholdet.
Sikringsstyrelsen fastsætter regler og vejledning om  

 fremgangsmåden og fastsætter tillige fristen for indsendelse af kommunens  

 anmodning.
 Stk. 4.  Sikringsstyrelsen anviser efter en vurdering af  

 kommunens anmodning de omhandlede beløb med 1/4 i hver af månederne februar,  

 maj, august og november.
 Stk. 5.  Beløbene anvises, så de kan være til kommunens  

 disposition den 3. bankdag i de nævnte måneder.
 Stk. 6.  Restafregning af statens betalinger for et  

 regnskabsår finder sted svarende til bestemmelserne i §§ 21-23. Opgørelsen  

 foretages i forhold til den enkelte pensionists opholdstid i institutionen.  

 Hvis det efterfølgende konstateres, at der er anvist for store eller for små  

 tilskud fra staten, skal kommunen meddele sikringsstyrelsen størrelsen af de  

 for meget eller for lidt udbetalte beløb med henblik på berigtigelse.
V.
Afkrævning af forskudsvis udbetalte børnebidrag § 25.  Inddrivelse skal ske så hurtigt som muligt  

 under iagttagelse af reglerne i kap. 6 i lov om børnetilskud og andre  

 familieydelser, kap. 3 i lov om børnetilskud og forskudsvis udbetaling af  

 børnebidrag, socialministeriets cirkulære af 10. april 1979 om inddrivelse af  

 underholdsbidrag og de neden for angivne bestemmelser.
 Stk. 2.  Tilsidesættelse af bestemmelserne i stk. 1 vil  

 efter omstændighederne kunne medføre fortabelse af krav på statsrefusion,  

 jfr. § 13, stk. 1, og § 30, stk. 2.
AFKRÆVNING AF BIDRAG I DANMARK § 26.  Den kommune, der udbetaler et bidrag, skal,  

 hvis den bidragsskyldige bor i kommunen, opkræve bidraget.
Bor den  

 bidragsskyldige i en anden kommune, skal udbetalingskommunen til nævnte  

 kommune sende anmodning om opkrævning af bidraget sammen med en genpart af  

 anmodningen.
Genparten skal tilbagesendes med kvittering for modtagelse af  

 anmodningen.
 Stk. 2.  Indbetalte bidrag fra den bidragsskyldige  

 indtægtsføres i den afkrævende kommune og føres fuldt ud til fradrag i den  

 løbende opgørelse vedrørende statsrefusion.
 Stk. 3.  Den kommune, der opkræver bidrag hos den  

 bidragskyldige, skal, når den bidragsskyldige flytter, sammen med sagen om  

 opkrævning til den ny opholdskommune sende specifikation af restgælden og  

 skal fra denne kommune have kvittering for modtagelse af sagen, jfr. stk. 1,  

 og den tidligere opholdskommune skal samtidig give udbetalingskommunen  

 meddelelse om sagens oversendelse.
 Stk. 4.  Den kommune, der opkræver bidrag hos den  

 bidragsskyldige, skal, når den bidragsskyldige afgår ved døden, straks  

 underrette den kommune, der udbetaler bidraget, jfr. i denne forbindelse  

 bestemmelsen i børnetilskudslovenes § 4, stk. 3, nr. 2, sammenholdt med stk.  

 2.
 Stk. 5.  Om afregning af forskudsvis udlagte børnebidrag  

 for 1986 og 1987 gælder reglen i § 31, stk. 3.
AFKRÆVNING AF BIDRAG I UDLANDET § 27.  Bidragssager, der vedrører bidragsskyldige med  

 bopæl i DE ØVRIGE NORDISKE LANDE, fremmes i overensstemmelse med reglerne i  

 den nordiske konvention om inddrivelse af underholdsbidrag.
Henvendelse om  

 inddrivelse af bidrag, som det sociale udvalg har udbetalt forskudsvis, kan  

 derfor af udvalget rettes direkte til de i konventionens artikel 2 nævnte  

 myndigheder i andre nordiske lande.
 § 28.  Bidragssager, der vedrører bidragsskyldige med  

 kendt bopæl i udlandet BORTSET FRA DE NORDISKE LANDE sendes af statsamtet  

 (eventuelt Københavns kommunes social- og sundhedsforvaltning) til afkrævning  

 gennem vedkommende danske diplomatiske repræsentation.
Stk. 2.  Repræsentationerne sender beløbene til  

 SIKRINGSSTYRELSEN.
Når beløbet er indgået, sender sikringsstyrelsen  

 meddelelse herom til den kommune, der har anmodet om afkrævning af bidraget,  

 med henblik på nedskrivning af den bidragspligtiges bidragsrestance.
VI.
Revision og berigtigelser § 29.  Den kritiske revision af kommunernes regnskaber  

 vedrørende de områder, der omfattes af dette cirkulære, udføres af  

 vedkommende kommunes revision, jfr. socialministeriets cirkulære af d.d. om  

 revision af kommunernes udgifter på visse dele af det sociale område.
 § 30.  Såfremt revisionen har påpeget, at et beløb med  

 urette er anmeldt til statsrefusion, og revisionens bemærkning herom  

 godkendes af kommunalbestyrelsen eller eventuelt af centrale  

 refusionsmyndigheder (socialstyrelsen, eventuelt socialministeriet), skal der  

 foretages tilsvarende fradrag i beløb, der senere anmeldes til refusion.
 Stk. 2.  I princippet skal enhver udgift, der ikke er  

 afholdt efter reglerne, jfr. § 13, holdes uden for refusionsordningen.  

 Berigtigelse af fejl fra kommunens side skal ske, hvor der er udbetalt for  

 meget, og hvor modtageren ikke skal afkræves det for meget udbetalte, jfr.  

 dog stk. 3-5. Berigtigelse af fejl, herunder misforståelser, skal ske uden  

 hensyn til, om de ansvarlige har været i god tro, eller om fejlen på anden  

 måde har været undskyldelig, jfr. dog stk. 3-5.
Stk. 3.  Berigtigelse af allerede afholdte udgifter skal  

 dog ikke ske, hvor der er tale om ganske uvæsentlige udgifter, eller hvor den  

 administrative indsats med hensyn til berigtigelse i den konkrete sag vil  

 være uforholdsmæssig stor sammenlignet med det opnåelige resultat.
Det samme  

 gælder, hvis det kan fastslås som udelukket, at en ydelse ville være blevet  

 tilbageholdt, hvis kommunen havde fulgt reglerne.
Dette kan f.eks. tænkes ved  

 manglende optagelse af dagpengesag til vurdering efter dagpengelovens § 47.
 Stk. 4.  Socialministeriet vil kunne se bort fra kravet  

 om berigtigelse, når der foreligger ganske særlige grunde.
 Stk. 5.  For spørgsmålet om, hvorvidt berigtigelse skal  

 finde sted, vil det have betydning, om en ydelse efter lovgivningen er mere  

 eller mindre skønsmæssig.
Stk. 6.  Har revisionens stikprøver vist, at der som  

 følge af forkert anvendelse af reglerne er sket fejl i et større antal  

 ensartede sager, vil berigtigelse kunne ske derved, at kommunalbestyrelsen  

 lader foretage en skønsmæssig beregning af, hvor meget statens refusion ville  

 være blevet nedsat, hvis reglerne var blevet fulgt.
Dette skøn er undergivet  

 den sædvanlige revisionsmæssige bedømmelse af refusionsopgørelsen.
VII.
Overgangsbestemmelser § 31.  Cirkulæret træder i kraft den 1. januar 1987.  

 Samtidig ophæves socialministeriets cirkulære af 27. december 1976 om  

 regnskabsaflæggelse og refusion m.m. samt socialministeriets cirkulærer af  

 27. august 1984 og 20. marts 1986 om ændring af nævnte cirulære  

 (restafregning), jfr. dog stk. 2.
Stk. 2.  Restafregninger for statsrefusion for 1986  

 følger de indtil udgangen af dette år gældende regler med hensyn til refusion  

 af kommunernes udgifter på det sociale og visse dele af det sundhedsmæssige  

 område.
Den foreløbige refusionsopgørelse for 1986 skal indsendes til  

 sikringsstyrelsen senest den 20. april 1987, jfr. cirkulære af 20. marts 1986  

 om ændring af socialministeriets cirkulære af 27. december 1976 om  

 regnskabsaflæggelse og refusion m.m. (Fremskyndet foreløbig restafregning).  

 Restafregningerne for 1986 følger i øvrigt de i nævnte cirkulære anførte  

 bestemmelser.
Stk. 3.  I 1986 og 1987 kan kommunen undlade med staten  

 at afregne 25 pct. af det merprovenu, som kommunen inddriver som forskudsvis  

 udbetalte børnebidrag i forhold til det beløb, som kommunen har inddrevet i  

 1985, jfr. børnetilskudslovens § 36, stk. 2, som ændret ved lov nr. 250 af  

 22. maj 1986 om ændring af børnetilskudsloven og bistandsloven  

 (effektivisering af inddrivelsen af forskudsvis udlagte børnebidrag og  

 tilbagebetalingskrav efter bistandsloven). De 25 pct. af merprovenuet vil  

 blive godskrevet den enkelte kommune af sikringsstyrelsen, når beløbet er  

 endelig beregnet, og opgørelse med oplysninger om beregningsgrundlaget er  

 tilsendt sikringsstyrelsen med påtegning af kommunens revision.
De nærmere  

 regler fastsættes af sikringsstyrelsen.
