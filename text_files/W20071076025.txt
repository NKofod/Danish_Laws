Klage over behandlingen ved fjernelse af fedtknude Nævnet fandt ikke grundlag for kritik af behandlingen, men fandt grundlag for kritik af journalføringen.
Nævnet lagde vægt på, at indgrebet foregik i lokalbedøvelse, og at fedtknuden blev fjernet i et stykke.
Der var ingen blødninger, og såret blev lukket med en resorberbar sutur i dybden, en nylon sutur i huden.
Herefter blev der anlagt en lille komprimerende forbinding til fjernelse døgnet efter.
Det fremgik af speciallægens udtalelse, at der ved lokalanæstesien blev anvendt en infilitrationsanæstesi.
Der blev anvendt Carbocain ½ % med adrenalin cirka 5 ml.
Nævnet fandt, at den observerede pulserende blødning på skadestuen måtte anses for betinget af lokalbedøvelsen med adrenalin, hvorved der skete en sammentrækning af blodkarrene, som stoppede, når lokalbedøvelseseffekten ophørte.
Dette må betegnes som hændeligt.
 Nævnet fandt grundlag for kritik af journalføringen, fordi den anvendte anæstesi ikke fremgik af journalen.
 Der blev afgivet dissens vedr. journalføringen.
