Bekendtgørelse om ændring af bekendtgørelse om ret til sygehusbehandling m.v.1) § 1 I bekendtgørelse nr. 1661 af 27. december 2013 om ret til sygehusbehandling m.v. foretages følgende ændring:
 1. § 20, stk. 2, affattes således:
»Stk. 2. I opgørelsen af tidsfrister i medfør af stk. 1 medregnes ikke perioder, hvor diagnostisk undersøgelse, jf. § 13, stk. 1 og 2, og behandling, jf. § 19, stk. 1 og 2, må udsættes på grund af personens helbredstilstand eller efter personens ønske.« § 2 Bekendtgørelsen træder i kraft den 9. juli 2014.
Ministeriet for Sundhed og Forebyggelse, den 4. juli 2014 Nick Hækkerup / Lene Brøndum Jensen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2011/24/EU af 9. marts 2011 om patientrettigheder i forbindelse med grænseoverskridende sundhedsydelser, EU-Tidende 2011, nr.
L 88, side 45-65.
