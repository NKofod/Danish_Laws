 I medfør af § 52, § 70, § 149, stk. 10 og 13, og § 153, stk. 2, i lov om  

 luftfart, jfr. lovbekendtgørelse nr. 381 af 10. juni 1969, som ændret ved lov  

 nr. 94 af 29. marts 1972 og senest ved lov nr. 261 af 8. juni 1983,  

 fastsætter luftfartsdirektoratet herved efter bemyndigelse fra ministeriet  

 for offentlige arbejder følgende:
1. Gyldighedsområde Denne BL gælder for alle offentlige flyvepladser, herunder offentlige  

 helikopterflyvepladser.
2. Definitioner Arbejdsaktivitet.
Ethvert anlægs- eller større reparationsarbejde på en  

 flyveplads' baner og rulleveje med dertil hørende sikkerhedszoner eller på en  

 flyveplads' forplads, anlæg eller udstyr.
 Anm.: Almindelige vedligeholdelsesarbejder, såsom udskiftning af  

 elektriske pærer, fejning af baner, græsslåning og snerydning er ikke  

 omfattet af denne BL.
 Bane (Runway) . Et på en landflyveplads afmærket rektangulært område til  

 brug ved landing og start med luftfartøjer.
 Manøvreområde (Manoeuvring Area) . Den del af en flyveplads, der anvendes  

 til luftfartøjers start og landing og kørsel, bortset fra forpladsen.
 Rullevej (Taxiway) . En på en landflyveplads anlagt vej til brug for  

 luftfartøjer under kørsel fra en del af flyvepladsen til en anden, herunder:
Sikkerhedszone (Strip) . Et nærmere angivet område indeholdende en bane og  

 evt. en stopvej, hvis formål er Stopvej (Stopway) . Et rektangulært areal, som i forlængelse af en bane er  

 anvendeligt til standsning af luftfartøjer efter en afbrudt start.
3. Generelt 3.1 Det påhviler den, der har fået tilladelse til at indrette og drive en  

 offentlig flyveplads, at påse, at arbejdsaktiviteter på flyvepladsen udføres  

 i overensstemmelse med de i denne BL fastsatte bestemmelser.
 3.2 En flyveplads, som holdes åben for lufttrafik under afvikling af en  

 arbejdsaktivitet, skal 30 minutter før et luftfartøjs forventede  

 ankomsttidspunkt og 15 minutter efter et luftfartøjs starttidspunkt opfylde  

 de i denne BL fastsatte bestemmelser.
 3.2.1 Til sikring af, at flyvepladsen kan opfylde dette krav, skal  

 flyvepladsledelsen udsende en NOTAM, der pålægger fartøjschefen at meddele  

 flyvepladsen forventet start- eller landingstidspunkt, således at ovennævnte  

 tidsfrister kan overholdes.
 3.3 Hvis en arbejdsaktivitet ikke kan udføres i overensstemmelse med de i  

 denne BL fastsatte bestemmelser, og hvis fornøden dispensation ikke kan  

 gives/er blevet givet i henhold til pkt. 9, skal flyvepladsen eller dele af  

 den lukkes i den periode, hvor arbejdsaktiviteten foregår.
4. Tilladelse 4.1 De i denne BL nævnte arbejdsaktiviteter må først iværksættes, når de  

 er godkendt af luftfartsdirektoratet, og når der er udsendt en notam med  

 angivelse af arbejdsaktiviteten og konsekvenserne for lufttrafikken.
 4.1.1 Senest 4 uger før en planlagt arbejdsaktivitet agtes iværksat, skal  

 der indsendes et endeligt arbejdsprogram til luftfartsdirektoratet.
5. Fællesbestemmelser 5.1 Afvikling af arbejdsaktiviteter 5.1.1 Før påbegyndelse af en arbejdsaktivitet skal arbejdets udførelse  

 aftales med den lokale lufttrafiktjenesteen~ hed/flyvepladsledelse.
 5.1.2 Når en arbejdsaktivitet midlertidigt afbrydes, skal vedkommende  

 lufttrafiktjenesteenhed/ flyvepladsledelse underrettes.
 5.1.3 Når en arbejdsaktivitet er afsluttet, skal luftfartsdirektoratet  

 samt vedkommende lufttrafiktjenesteenhed/flyvepladsledelse underrettes.  

 Resulterer en arbejdsaktivitet i ændring af flyveplads, anlæg eller udstyr,  

 skal ansøgning herom indsendes til luftfartsdirektoratet til godkendelse, og  

 efter arbejdets udførelse skal en revideret situationsplan, indeholdende de  

 udførte ændringer, indsendes til luftfartsdirektoratet.
5.2 Hindringsbegrænsende planer 5.2.1 Hindringer foranlediget af en arbejdsaktivitet må ikke gennembryde  

 de for flyvepladsen fastsatte hindringsbegrænsende planer, medmindre  

 arbejdsaktiviteten foregår i overensstemmelse med de i denne BL fastsatte  

 bestemmelser.
 5.2.1.1 I ind- og udflyvningsområdet uden for zonerne kan  

 arbejdsaktiviteter kun udføres, når indflyvningsplanet ikke derved  

 gennembrydes af hindringer.
 5.2.2 Arbejds- og kontorskure samt oplag af materialer må ikke placeres  

 inden for de i de efterfølgende punkter omtalte zoner eller så nær disse, at  

 de hindringsbegrænsende planer gennembrydes.
 5.2.3 Kørsel til og fra arbejdsområder skal foregå således, at færdslen  

 med luftfartøjer generes mindst muligt.
 5.2.3.1 Medmindre en særlig kørevej på forhånd er aftalt, skal al færdsel  

 på et manøvreområde foregå i overensstemmelse med de instruktioner, der  

 udstedes af vedkommende lufttrafiktjenesteenhed/ flyvepladsledelse.
5.3 Sigtbarhed 5.3.1 Arbejdsaktiviteter i de i pkt. 6, 7 og 8 nævnte zoner må ikke  

 foregå, når sigtbarheden ved jorden er under 3 km.
 5.3.1.1 Dette gælder dog ikke for de i pkt. 6.3 og 7.3 nævnte områder, når  

 arbejder foregår inden for afspærrede og afmærkede områder.
 5.3.2 Luftfartsdirektoratet kan efter en konkret vurdering af den  

 pågældende flyveplads fastsætte højere sigtbarhedskrav.
5.4 Elektroniske hjælpemidler 5.4.1 Aktiviteter, herunder placering af materiel, må ikke finde sted  

 inden for de kritiske områder ved ILS-anlæg (localizer og glide path),  

 medmindre dette er godkendt af og koordineret med henholdsvis den for  

 anlæggenes drift ansvarlige tekniker og den pågældende  

 lufttrafiktjenesteenhed/flyvepladsledelse.
 5.4.2 For ILS-anlæg, hvor der ikke er fastlagt et bestemt kritisk område,  

 er områderne i fig. 1 gældende for arbejdsaktiviteter.
 Kritiske områder for Instrument Landing System (ILS):
5.5 Afmærkning 5.5.1 Generelt 5.5.1.1 Arbejdsområder, jordbunker, udgravninger o.l. på og ved bane,  

 rullevej og forplads, der ikke er totalt lukkede for lufttrafik, skal  

 afmærkes langs hele deres begrænsning med flag eller lamper, der er placeret  

 med en indbyrdes afstand af højst 7,5 m.
 5.5.1.2 Afmærkningen skal kunne ses fra alle sider.
 5.5.1.3 Afmærkning af faste hindringer skal i dagtimerne foretages med  

 flag og om natten med røde hindringslys.
 5.5.1.4 Mobile hindringer skal være afmærket med gule blinklys såvel om  

 dagen som om natten.
 5.5.1.5 På køretøjer og maskiner skal afmærkningen placeres så højt, at  

 den kan ses fra alle sider.
5.5.2 Flag Flag skal være kvadratiske, skal have et sidemål på mindst 0,6 m og skal  

 være orangefarvede eller vise en kombination af to trekanter med henholdsvis  

 orange og hvid eller rød og hvid farve.
5.5.3 Røde hindringslys Røde hindringslys skal vise fast lys med en intensitet på mindst 5 candela  

 (cd) i vandret plan og 10% af maksimalværdien henholdsvis 5 grader over og 5  

 grader under vandret plan.
5.5.4 Gule blinklys Gule blinklys skal have en blinkfrekvens på mellem 60 og 90 blink pr.  

 minut og en intensitet på mindst 40 candela (cd).
6. Arbejdsaktiviteter på og omkring baner 6.1 Zone 1 6.1.1 Banen udgør zone 1. Se fig. 2.
 6.1.2 Hvis en arbejdsaktivitet forudsætter brug af maskiner eller formodes  

 at ville forårsage forurening, som kan forvolde skade ved indsugning i  

 propeller, rotorer eller jetmotorer, f.eks. sandpartikler, småsten og  

 lignende, eller den vil medføre forringede friktionsforhold, skal banen enten  

 lukkes, eller der skal efter aftale med luftfartsdirektoratet etableres  

 forskudt tærskel/baneende.
6.1.3 Vedligeholdelses- og reparationsarbejder, der kun forudsætter brug  

 af håndværktøj og/eller transportabelt materiel, der umiddelbart kan fjernes,  

 må udføres, når der er udsat vagt, der kan advare om passage af luftfartøjer,  

 eller når der er etableret to-vejs radioforbindelse med den pågældende  

 lufttrafiktjenesteenhed.
Ved passage af luftfartøjer skal mandskab og  

 materiel flyttes til zone 3.
 6.1.4 Udgravninger inden for zonen må kun finde sted, når banen er lukket,  

 eller der efter aftale med luftfartsdirektoratet er etableret forskudt  

 tærskel/baneende.
6.2 Zone 2 6.2.1 Zone 2 udgøres af et område, der ligger langs zone 1 og zone 4 ud  

 til en afstand af 25 m fra disse.
Se fig. 2.
6.2.2 I zone 2 må udføres arbejdsaktiviteter, der forudsætter brug af  

 maskiner, når der kun arbejdes langs en baneside ad gangen, og der er udsat  

 vagt, der kan advare om passage af luftfartøjer, eller når der er etableret  

 to-vejs radioforbindelse med den pågældende lufttrafiktjenesteenhed.  

 Arbejdsmateriellet skal være mobilt og må ikke være højere end 3 m over  

 banens niveau.
Ved passage af luftfartøjer skal mandskab og materiel flyttes  

 til zone 3.
 6.2.2.1 Stationært hjælpeudstyr, materialer og jordvolde må ikke være  

 højere end 0,5 m over banens niveau.
6.2.2.2 Alle udgravninger skal holdes på et minimum og skal fyldes til og  

 komprimeres snarest muligt.
Udgravninger med en bredde af ikke over 0,5 m og  

 en længde af ikke over 120 m må dog med afmærkning stå åbne uden for  

 arbejdstiden.
 6.2.3.1 Der må ikke påbegyndes arbejdsaktiviteter i zonen, når banens  

 friktionskoefficient er 0,25 eller derunder, når bremsevirkning skønnes  

 »dårlig«, eller når sidevindskomponenten overstiger 15 KTS.
 6.2.3.2 Hvis et af ovennævnte forhold indtræffer under en igangværende  

 arbejdsaktivitet, skal arbejdet snarest muligt indstilles, og forholdene i  

 zonen bringes i overensstemmelse med pkt. 6.2.2.1 og 6.2.2.2.
6.3 Zone 3 6.3.1 Zone 3 udgøres af et område, der ligger langs zone 2 ud til  

 sikkerhedszonens yderste begrænsning.
Se fig. 2.
6.3.2 I zone 3 må udføres arbejdsaktiviteter, der forudsætter samtidig  

 brug af maskiner langs begge sider af banen.
Stationært og mobilt  

 hjælpeudstyr, materialer og jordvolde må ikke være højere end 3 m over banens  

 niveau.
 6.3.2.1 Uden for arbejdstid eller, hvis arbejdsaktiviteterne standses på  

 grund af forringede sigtbarhedsforhold, jfr. pkt. 5.3, må mobilt  

 arbejdsmateriel ikke parkeres i zonen.
6.3.2.2 Alle udgravninger skal holdes på et minimum og skal fyldes til og  

 komprimeres snarest muligt.
Udgravninger med en bredde af ikke over 0,5 m og  

 en længde af ikke over 120 m må dog med afmærkning stå åbne uden for  

 arbejdstiden.
 6.3.3 Arbejdsmandskabet skal være instrueret i agtpågivenhed med hensyn  

 til lufttrafik.
6.4 Zone 4 6.4.1 Zone 4 udgøres af et område, der er beliggende i zone 1's  

 forlængelse ud til sikkerhedszonens yderste begrænsning.
Se fig. 2.
 6.4.2 Hvis en arbejdsaktivitet forudsætter brug af maskiner, skal der  

 efter aftale med luftfartsdirektoratet etableres forskudt tærskel/baneende.
6.4.3 Vedligeholdelses- og reparationsarbejder, der kun forudsætter brug  

 af håndværktøj og/eller transportabelt materiel, der umiddelbart kan fjernes,  

 må udføres, når der er udsat vagt, der kan advare om passage af luftfartøjer,  

 eller når der er etableret to-vejs radioforbindelse med den pågældende  

 lufttrafiktjenesteenhed.
Ved passage af luftfartøjer skal mandskab og  

 materiel flyttes til zone 3 eller uden for zone 4, således at det  

 hindringsfrie indflyvningsplan ikke gennembrydes.
 6.4.4.1 Der må ikke påbegyndes arbejdsaktiviteter i zonen, når banens  

 friktionskoefficient er 0,25 eller derunder, eller når bremsevirkning skønnes  

 »dårlig«.
 6.4.4.2 Hvis ovennævnte forhold indtræffer under en igangværende  

 arbejdsaktivitet, skal arbejdet snarest muligt indstilles, og forholdene i  

 zonen bringes i overensstemmelse med pkt. 6.2.2.1 og 6.2.2.2.
7. Arbejdsaktiviteter på og omkring rulleveje 7.1 Zone 1 7.1.1 Rullevejen udgør zone 1. Se fig. 3.
 7.1.2 Hvis en arbejdsaktivitet forudsætter brug af maskiner eller formodes  

 at ville forårsage forurening, som kan forvolde skade ved indsugning i  

 propeller, rotorer eller jetmotorer, f.eks. sandpartikler, småsten og  

 lignende, eller den vil medføre forringede friktionsforhold, skal rullevejen  

 lukkes helt eller delvis.
 7.1.3 Vedligeholdelses- og reparationsarbejder, der kun forudsætter brug  

 af håndværktøj og/eller transportabelt materiel, der umiddelbart kan fjernes,  

 må udføres, når der er udsat vagt, der kan advare om passage af luftfartøjer,  

 eller når der er etableret to-vejs radioforbindelse med den pågældende  

 lufttrafiktjenesteenhed.
 7.1.4 Udgravninger inden for zonen må kun finde sted, når rullevejen er  

 lukket helt eller delvis.
7.2 Zone 2 7.2.1 Zone 2 udgøres af et område, der ligger langs zone 1 ud til en  

 afstand af 25 m fra rullevejens kant.
Se fig. 3.
7.2.2 I zone 2 må udføres arbejdsaktiviteter, der forudsætter brug af  

 maskiner, når der kun arbejdes langs en side ad gangen, og der er udsat vagt,  

 der kan advare om passage af luftfartøjer, eller når der er etableret to-vejs  

 radioforbindelse med den pågældende lufttrafiktjenesteenhed.  

 Arbejdsmateriellet skal være mobilt og må ikke være højere end 3 m over  

 rullevejens niveau.
Ved passage af luftfartøjer skal mandskab og materiel  

 flyttes til zone 3.
 7.2.2.1 Stationært hjælpeudstyr, materialer og jordvolde må ikke være  

 højere end 0,5 m over rullevejens niveau.
7.2.2.2 Alle udgravninger skal holdes på et minimum og skal fyldes til og  

 komprimeres snarest muligt.
Udgravninger med en bredde af ikke over 0,5 m og  

 en længde af ikke over 120 m må dog med afmærkning stå åbne uden for  

 arbejdstiden.
7.3 Zone 3 7.3.1 Zone 3 udgøres af et område, der ligger langs zone 2 ud til en  

 afstand af 38 m fra rullevejens kant.
Se fig. 3.
 7.3.1.1 Begrænsningerne for arbejde i zone 3 gælder kun, hvis rullevejen  

 har en bredde af 15 m eller derover.
7.3.2 I zone 3 må udføres arbejdsaktiviteter, der forudsætter samtidig  

 brug af maskiner langs begge sider af rullevejen.
Stationært og mobilt  

 hjælpeudstyr, materialer og jordvolde må ikke være højere end 3 m over  

 rullevejens niveau.
 7.3.2.1 Uden for arbejdstiden eller, hvis arbejdsaktiviteterne standses på  

 grund af forringede sigtbarhedsforhold, jfr. pkt. 5.3, må mobilt  

 arbejdsmateriel ikke parkeres i zonen.
7.3.2.2 Alle udgravninger skal holdes på et minimum og skal fyldes til og  

 komprimeres snarest muligt.
Udgravninger med en bredde af ikke over 0,5 m og  

 en længde af ikke over 120 m må dog med afmærkning stå åbne uden for  

 arbejdstiden.
 7.3.3 Arbejdsmandskabet skal være instrueret i agtpågivenhed med hensyn  

 til lufttrafik.
8. Arbejdsaktiviteter på og omkring  

 helikopterflyvepladser 8.1 Zone 1 8.1.1 Landingsområdet udgør zone 1. Se fig. 4.
 8.1.2 Hvis en arbejdsaktivitet forudsætter brug af maskiner eller formodes  

 at ville forårsage forurening, der kan forvolde skade ved indsugning i  

 rotorer eller jetmotorer, f.eks. sandpartikler, småsten og lignende, eller  

 den vil medføre forringede friktionsforhold, skal pladsen lukkes.
 8.1.3 Vedligeholdelses- og reparationsarbejder, der kun forudsætter brug  

 af håndværktøj og/eller transportabelt materiel, der umiddelbart kan fjernes,  

 må udføres, når der er udsat vagt, der kan advare om passage af luftfartøjer,  

 eller når der er etableret to-vejs radioforbindelse med den pågældende  

 lufttrafiktjenesteenhed.
 8.1.4 Udgravninger inden for zonen må kun finde sted, når landingsområdet  

 er lukket.
8.2 Zone 2 8.2.1 Zone 2 udgøres af et område, der ligger langs zone 1 ud til en  

 afstand af 25 m fra landingsområdets kant.
Se fig. 4.
8.2.2 I zone 2 må udføres arbejdsaktiviteter, der forudsætter brug af  

 maskiner, når der er udsat vagt, der kan advare om lufttrafik, eller når der  

 er etableret to-vejs radioforbindelse med den pågældende  

 lufttrafiktjenesteenhed.
Arbejdsmateriellet skal være mobilt.
Under  

 helikopteres start og landing skal mandskab og materiel flyttes uden for  

 zonerne.
 8.2.3 Stationært hjælpeudstyr, materialer og jordvolde må ikke være  

 anbragt i zone 2, når landingsområdet er åben for lufttrafik.
8.3 Zone 3 8.3.1 Zone 3 udgøres af arealer i fastlagte ind- og udflyvningszoner.
Se  

 fig. 4.
 8.3.2 I zone 3 må arbejdsaktiviteter kun udføres, når indflyvningsplanet  

 ikke derved gennembrydes og under overholdelse af bestemmelsen i pkt. 5.2.1  

 og under forudsætning af, at aktiviteterne ikke medfører reduktion af  

 muligheden for at gennemføre en nødlanding på arealer, der er udlagt til  

 dette formål i zonen.
 8.3.3 Arbejdsmandskabet skal være instrueret i agtpågivenhed med hensyn  

 til lufttrafik.
9. Dispensation Luftfartsdirektoratet kan dispensere fra bestemmelserne i denne BL.
 10. Straf m.v.
10.1 Overtrædelse af pkt. 3.1 og 3.2 straffes i medfør af luftfartslovens  

 § 149, stk. 10, med bøde eller hæfte.
For overtrædelser, der begås af et  

 aktieselskab, et anpartsselskab eller lignende kan der i medfør af  

 luftfartslovens § 149, stk. 13, pålægges selskabet som sådant bødeansvar.
 10.2 Skønner luftfartsdirektoratet, at der er nærliggende fare for, at  

 bestemmelserne i denne BL vil blive tilsidesat, kan luftfartsdirektoratet  

 kræve flyvepladsen lukket, indtil arbejdsaktiviteten er afsluttet.
11. Ikrafttræden Denne BL træder i kraft den 1. september 1984.
B.
Helmø Larsen fg.
/ O.
Hald fg.
