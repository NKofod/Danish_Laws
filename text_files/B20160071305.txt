Bekendtgørelse om ændring af bekendtgørelse om betingelser for Tempo 100-bus på motorvej § 1 I bekendtgørelse nr. 677 af 21. maj 2015 om betingelser for Tempo 100-bus på motorvej foretages følgende ændringer:
 1. Indledningen affattes således:
»I medfør af § 43, stk. 10, og § 118, stk. 8, 1. pkt., i færdselsloven, jf. lovbekendtgørelse nr. 1386 af 11. december 2013, som ændret ved lov nr. 373 af 14. april 2014 og lov nr. 384 af 27. april 2016, og efter forhandling med justitsministeren fastsættes efter bemyndigelse i henhold til § 134 a, stk. 1:« 2. I § 1, nr. 2, indsættes efter »jf. bilag 2«: »og 3«.
 3. I § 2, stk. 1, nr. l, litra b, ændres »Trafikstyrelsen« til: »Færdselsstyrelsen«.
 4. I § 2, stk. 3, ændres »Trafikstyrelsens« til: »Færdselsstyrelsens«.
 5. § 5, stk. 1, nr. 5, affattes således:
»5) Original erklæring fra en godkendt prøvningsinstans, jf. bekendtgørelse om godkendelse af prøvningsinstanser og kontrolinstanser på det køretøjstekniske område, der erklærer, at bussen opfylder betingelserne i § 3, 2. pkt., eller § 4, stk. 2 og 3. Erklæringen kan være en kopi, der er bekræftet af prøvningsinstansen.« 6. Overskriften til §§ 6-8 affattes således:
»Registrering i Køretøjsregisteret og krav vedrørende Tempo 100-mærket« 7. § 7 affattes således:
 »§ 7. Tempo 100-mærket skal være udformet i overensstemmelse med kravene i bilag 2 eller 3. Busser må dog ikke forsynes med mærker udformet i overensstemmelse med bilag 3 efter den 31. december 2016.
 Stk. 2. En leverandør af Tempo 100-mærker skal være godkendt af Færdselsstyrelsen.
Stk. 3. Godkendte leverandører af Tempo 100-mærker offentliggøres på Færdselsstyrelsens hjemmeside.« 8. Bilag 1, pkt. 7, c, affattes således:
»c) Afprøvning og udstedelse af dokumentation for stabiliteten ved en eventuel punktering, hvis en sådan dokumentation ikke allerede foreligger fra busfabrikanten, skal være udfærdiget af en godkendt prøvningsinstans, jf. bekendtgørelse om godkendelse af prøvningsinstanser og kontrolinstanser på det køretøjstekniske område.« 9. Bilag 2 affattes som bilag 1 til denne bekendtgørelse.
 10. Som Bilag 3 indsættes bilag 2 til denne bekendtgørelse.
§ 2 Bekendtgørelsen træder i kraft den 1. juli 2016.
