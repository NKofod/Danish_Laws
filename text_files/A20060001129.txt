Bekendtgørelse  

 af  

  

 lov om afgift af vejbenyttelse Herved bekendtgøres lov om afgift af vejbenyttelse, jf. lovbekendtgørelse  

 nr. 246 af 1. april 2003, med den ændring, der følger af § 77 i lov nr.  

 428  

 af 6. juni 2005.
Afgiftspligtige køretøjer § 1.  

  

 Efter  

 bestemmelserne i denne lov betales afgift til statskassen for retten til  

 benyttelse af vejnettet, jf. § 5, stk. 1, eller visse dele af  

 dette,  

 jf. § 7, stk. 1 og 2, for lastbiler og lastvognstog m.v. til  

 vejgodstransport, der har en tilladt totalvægt på 12 t eller derover.
 Stk. 2.  

  

 Afgiften  

 betales for det enkelte køretøj og kan ikke overføres til et andet køretøj.
Afgiftsperiode og afgiftens størrelse § 2.  

  

 For afgiftspligtige køretøjer, der er  

 registreringspligtige i Danmark, er afgiftsperioden et år, jf. dog  

 stk. 2.
 Stk. 2.  

  

 Ved  

 anmeldelse af ny ejer (bruger) eller ændring af betydning for beregning af  

 afgift efter denne lov eller efter lov om vægtafgift af motorkøretøjer m.v.  

 afkortes afgiftsperioden med de resterende dage af perioden.
 Stk. 3.  

  

 Skatteministeren  

 fastsætter efter forhandling med justitsministeren de nærmere regler for  

 afgiftens tilbagebetaling som følge af anmeldelse af ny ejer (bruger) eller  

 omberegning som følge af ændringer og træffer herunder bestemmelse om  

 tidspunktet for overgang til de ændrede afgiftsbeløb.
 Stk. 4.  

  

 For  

 udenlandske afgiftspligtige køretøjer betales afgiften for perioder, jf.  

 § 3, stk. 1 og 2, der mindst udgør en dag og højst et år.
 Stk. 5.  

  

 Afgiftsperioden  

 starter ved døgnets begyndelse.
 § 3.  


2)
  

    

  

 Den årlige afgift inklusive  

 administrationsomkostninger, jf. dog § 20, stk. 6, udgør for  

 køretøjer:
1) Med højst 3 aksler Udstødningsklasse Kr.
IKKE-EURO 7.156 EURO I 6.336 EURO II og renere 5.591 2) Med mindst 4 aksler Udstødningsklasse Kr.
IKKE-EURO 11.555 EURO I 10.437 EURO II og renere 9.318 Stk. 2.  


2)  

 For køretøjer, der er indregistreret i  

 udlandet, udgør afgiften inklusive administrationsomkostninger, jf. dog  

 § 20, stk. 6:
1) Pr. måned Med højst 3 aksler Udstødningsklasse Kr.
IKKE-EURO 715 EURO I 633 EURO II og renere 559 Med mindst 4 aksler Udstødningsklasse Kr.
IKKE-EURO 1.155 EURO I 1.043 EURO II og renere 931 2) Pr. uge Med højst 3 aksler Udstødningsklasse Kr.
IKKE-EURO 193 EURO I 171 EURO II og renere 149 Med mindst 4 aksler Udstødningsklasse Kr.
IKKE-EURO 305 EURO I 275 EURO II og renere 246 3) Pr. dag Alle køretøjer 59 kr.
 Stk. 3.  

  

 For dansk  

 registrerede lastmotorkøretøjer, der er registreret som trækkraft for én  

 påhængs- eller sættevogn, fastsættes afgiften efter det registrerede antal  

 aksler og den registrerede totalvægt af det samlede vogntog.
 Stk. 4.  

  

 For dansk  

 registrerede lastmotorkøretøjer, der er registreret som trækkraft for flere  

 forskellige påhængs- eller sættevogne, fastsættes afgiften efter den  

 kombination  

 af totalvægt og akselantal, der giver det højeste afgiftsbeløb.
 Stk. 5.  


3)
  

    

  

 For dansk registrerede  

 lastmotorkøretøjer, der er registreret som trækkraft for en eller flere  

 blokvogne, svares afgift med den sats, der er gældende for køretøjer med 4  

 aksler eller derover, jf. stk. 1.
 Stk. 6.  


4)
  

    

  

 Ved »EURO I« og »EURO II« forstås  

 køretøjer med de karakteristika, som er anført i henholdsvis række A og B i  

 tabellen i afsnit 8.3.1.1 i bilag I til Rådets direktiv 88/77/EØF af 3.  

 december  

 1987 om indbyrdes tilnærmelse af medlemsstaternes lovgivning om  

 foranstaltninger  

 mod emission af forurenende luftarter og partikler fra dieselmotorer til  

 fremdrift af køretøjer.
§ 4.  

  

 Afgiftsbeløbene i § 3,  

 stk. 1 og 2, og det gebyrbeløb, der er nævnt i § 12, stk. 3,  

 reguleres pr. 1. januar i hvert kalenderår på grundlag af den modværdi i  

 danske  

 kroner af euro, som var gældende den første hverdag i oktober det foregående  

 år, og som offentliggøres i De Europæiske Fællesskabers Tidende.
Ved  

 omregningen til danske kroner nedrundes de fremkomne beløb til nærmeste antal  

 hele kroner.
Stk. 2.  


4)  

 Omregningen sker på grundlag af de afgiftssatser i euro, som  

 fremgår af artikel 8 i aftalen af 9. februar 1994 om opkrævning af afgifter  

 for  

 tunge erhvervskøretøjers benyttelse af visse veje som ændret ved artikel 5 i  

 protokol af 22. marts 2000, der er optaget som bilag til denne lov, om  

 ændring  

 af nævnte aftale med henblik på gennemførelse af Europa-Parlamentets og  

 Rådets  

 direktiv 1999/62/EF om afgifter på tunge godskøretøjer for benyttelse af  

 visse  

 infrastrukturer.
Satserne reguleres ikke, hvis omregningen før nedrunding  

 medfører en ændring, som udtrykt i danske kroner er på under 5 pct.
 Stk. 3.  

  

 Skatteministeren  

 offentliggør reguleringer af satserne ved bekendtgørelse i Lovtidende.
Afgiftspligtige veje, afgiftspligtens indtræden og  

 afregning af afgiften § 5.  

  

 For  

 afgiftspligtige køretøjer registreret i Danmark betales afgiften for retten  

 til  

 benyttelse af det danske vejnet.
Stk. 2.  

  

 Afgiften  

 opkræves af Centralregisteret for Motorkøretøjer.
Der betales afgift fra og  

 med  

 dagen for registrering.
 Stk. 3.  

  

 For betalt  

 afgift udstedes et bevis.
 Stk. 4.  

  

 Skatteministeren  

 fastsætter de nærmere regler for afgiftens opkrævning og betaling.
§ 6.  

  

 Hvis  

 afgiften for en afgiftsperiode ikke er betalt, skal køretøjets nummerplader  

 snarest fjernes ved politiets foranstaltning.
Den, der helt eller delvis  

 hæfter  

 for afgiften, jf. § 10, stk. 1, kan herefter ikke få køretøjet  

 registreret, før den afgift, der påhviler den pågældende, er betalt.
 Stk. 2.  

  

 §§ 6  

 og 7 i lov om opkrævning af skatter og afgifter m.v. finder tilsvarende  

 anvendelse på opkrævning af afgift efter denne lov.
 Stk. 3.  

  

 Forfaldne  

 renter i henhold til § 7 i lov om opkrævning af skatter og afgifter m.v.  

 og gebyr i henhold til § 6 i lov om opkrævning af skatter og afgifter  

 m.v.  

 refunderes ikke ved refusion af afgift i medfør af § 12, stk. 1.
 § 7.  

  

 For  

 udenlandske afgiftspligtige køretøjer betales afgiften for retten til  

 benyttelse af den del af det danske vejnet, der udgøres af  

 motorvejsstrækningerne.
Stk. 2.  

  

 Der betales  

 desuden afgift for retten til benyttelse af andre dele af vejnettet, hvor der  

 i  

 overensstemmelse med artikel 7, litra d, i direktiv 93/89/EØF af 25. oktober  

 1993 kan opkræves afgift.
Skatteministeren offentliggør en oversigt over de  

 pågældende veje.
Stk. 3.  

  

 Afgiften  

 skal være betalt inden påbegyndelse af kørsel på de i stk. 1 og 2  

 omhandlede veje.
Afgiften betales ved køb af beviser, der giver adgang til  

 vejbenyttelsen inden for det tidsrum, der er angivet på beviset.
 Stk. 4.  


4)
5)
  

    

  

 Der betales ikke afgift af køretøjer, der medfører et gyldigt  

 bevis for betalt vejbenyttelsesafgift udstedt i et andet europæisk land i  

 overensstemmelse med den i Bruxelles den 9. februar 1994 underskrevne aftale  

 om  

 opkrævning af afgifter for tunge erhvervskøretøjers benyttelse af visse veje  

 som ændret senest ved protokol af 22. marts 2000 om ændring af nævnte aftale  

 med henblik på gennemførelse af Europa-Parlamentets og Rådets direktiv  

 1999/62/EF om afgifter på tunge erhvervskøretøjer for benyttelse af visse  

 infrastrukturer.
Salg af beviser for betalt afgift § 8.  

  

 Skatteministeren  

 kan give virksomheder, organisationer m.v. tilladelse til på nærmere  

 fastsatte  

 vilkår at forhandle beviser beregnet til udenlandske køretøjer.
Stk. 2.  

  

 Færgeselskaber,  

 rederier m.v., hvis skibe sejler i rutefart mellem udenlandske og danske  

 havne  

 og medfører de i § 1 nævnte køretøjer, skal forhandle alle typer af  

 dags-  

 og ugebeviser beregnet til udenlandske køretøjer i forbindelse med  

 færgefarten  

 og inden ankomsten til dansk havn.
Dette gælder dog ikke ved sejlads mellem  

 havne i lande, der opkræver afgift i overensstemmelse med den i § 7,  

 stk. 4, nævnte aftale, og danske havne.
De nævnte færgeselskaber,  

 rederier  

 m.v. kan desuden forhandle måneds- og årsbeviser.
 Stk. 3.  

  

 Skatteministeren  

 fastsætter de nærmere vilkår for salget af beviser.
§ 9.  


  

 Beviserne sælges af told- og skatteforvaltningen til de virksomheder  

 m.v., der er nævnt i § 8, mod kontant betaling.
Beviserne kan mod fuld  

 sikkerhedsstillelse sælges til forhandlerne med en rentefri kredit på løbende  

 måned plus 15 dage.
I betalingen fratrækkes 1,75 pct. af værdien af de købte  

 beviser.
Stk. 2.  

  

 Der ydes  

 forhandlere af beviser en årlig provision på 5 kr. pr. bevis for de første  

 200  

 beviser, der er solgt i løbet af året.
Herudover ydes et vederlag på 500 kr.  

 pr. år til forhandleren uanset salg.
Provisionen og vederlaget ydes pr.  

 færgelinje eller udsalgssted.
Det er en betingelse for udbetalingen af  

 provision og vederlag, at modtageren har været forhandler i en sammenhængende  

 periode på mindst et år.
 Stk. 3.  

  

 Forhandlerne  

 må højst sælge beviserne til den påtrykte pris.
Stk. 4.  

  

 Forhandlerne  

 skal udfylde beviserne med køretøjets registreringsnummer, registreringsland,  

 gyldighedsperiode, udstedelsestidspunkt og -dato samt firmastempel eller  

 lignende.
Oplysningen om bevisets gyldighedsperiode og udstedelsesdato skal  

 påføres beviset mekanisk ved hjælp af en skrivemaskine, et stempel eller  

 lignende.
Endvidere skal forhandleren ved salg af måneds- og årsbeviser  

 registrere nationaliteten af det køretøj, som beviset udstedes til, og  

 indsende  

 disse oplysninger til told- og skatteforvaltningen en gang årligt.
 Stk. 5.  

  

 Skatteministeren  

 kan fastsætte regler om sikkerhedsstillelse og om afregning af provision og  

 vederlag, jf. stk. 2.
Afgiftspligtige parter § 10.  

  

 For  

 dansk registrerede køretøjer påhviler afgiftspligten den, i hvis navn  

 køretøjet  

 er registreret ved afgiftsperiodens begyndelse.
Såfremt køretøjet er  

 registreret for såvel en bruger som en ejer, påhviler afgiftspligten dem  

 begge.  

 § 10, stk. 2-6, i lov om vægtafgift af motorkøretøjer m.v. finder  

 tilsvarende anvendelse.
Desuden påhviler afgiftspligten den, der har rådighed  

 over køretøjet i egen interesse eller tager beslutning om brugen af  

 køretøjet.
 Stk. 2.  

  

 For  

 udenlandske køretøjer påhviler afgiftspligten den, der på tidspunktet for  

 benyttelsen af de i § 7, stk. 1 og 2, omhandlede veje enten er ejer  

 af køretøjet, fører køretøjet, har rådighed over det i egen interesse eller  

 tager beslutning om brugen af køretøjet.
 Stk. 3.  

  

 Er der tale  

 om flere afgiftspligtige parter, hæfter disse solidarisk.
Fritagelse for afgift § 11.  

  

 Fritaget  

 for vejbenyttelsesafgift er 1)  

 	  

 køretøjer, der  

 tilhører forsvaret og det statslige regionale redningsberedskab, 2)  

 	  

 køretøjer, der  

 specielt er indrettet til brandsluknings- og redningsopgaver og udelukkende  

 anvendes  

 ved udrykning hertil, samt køretøjer, som tilhører og udelukkende anvendes af  

 beredskabskommissioner og ikke anvendes erhvervsmæssigt i konkurrence med  

 private erhvervsdrivende, 3)  

 	  

 køretøjer, der tilhører  

 politiet, og 4)  

 	  

 køretøjer, som  

 tilhører vejvæsenerne.
 Stk. 2.  

  

 En  

 forudsætning for afgiftsfritagelse i henhold til stk. 1 er, at  

 køretøjerne  

 udefra kan genkendes som beregnet til de i stk. 1 nævnte formål.
 Stk. 3.  

  

 For  

 køretøjskombinationer er motorkøretøjet bestemmende for, om kombinationen er  

 fritaget for afgift.
Refusion § 12.  

  

 For  

 dansk registrerede køretøjer kan afgiften refunderes, såfremt køretøjet i  

 afgiftsperioden afmeldes af motorkøretøjsregisteret eller ikke længere  

 omfattes  

 af afgiftspligten.
Stk. 2.  

  

 For  

 udenlandske køretøjer kan afgiften refunderes for dansk udstedte beviser,  

 såfremt beviset returneres til told- og skatteforvaltningen inden udløbet af  

 afgiftsperioden.
Der kan ikke opnås refusion, når afgiften er betalt for  

 perioder under et år.
 Stk. 3.  

  

 Refusionsbeløbet  

 efter stk. 1 og 2 udgør antal resterende hele tolvtedele af  

 afgiftsperioden fratrukket et gebyr på 188 kr.
Stk. 4.  

  

 Forhandlere  

 kan få refunderet købsprisen, jf. § 9, stk. 1, for ubrugte danske  

 beviser.
Tilsvarende gælder for forkert udfyldte beviser, såfremt  

 forhandleren  

 over for told- og skatteforvaltningen kan godtgøre, at beviset ikke har været  

 brugt.
 Stk. 5.  

  

 Skatteministeren  

 kan fastsætte nærmere regler om betalingen af refusion.
Kontrolbestemmelser § 13.  

  

 Føreren  

 af et afgiftspligtigt køretøj skal medføre beviset for betalt afgift, jf.  

 § 5, stk. 3, eller § 7, stk. 3, ved benyttelse af  

 afgiftsbelagte veje og vise beviset til politiet på forlangende.
Straffebestemmelser § 14.  

  

 Med  

 bøde straffes den, der forsætligt eller groft uagtsomt afgiver urigtige eller  

 vildledende oplysninger til brug ved 1)  

 	  

 afgørelse af, om der  

 skal svares afgift af et køretøj, 2)  

 	  

 beregning af  

 afgiftens størrelse eller 3)  

 	  

 afgørelse om  

 afgiftsfritagelse eller refusion af afgift.
Stk. 2.  

  

 På samme  

 måde straffes den, der forsætligt eller groft uagtsomt 1)  

 	  

 overtræder § 8,  

 stk. 2, eller § 9, stk. 3 eller 4, 2)  

 	  

 unddrager sig afgift  

 ved gentagne gange at benytte et afgiftspligtigt køretøj, der ikke er betalt  

 afgift for, 3)  

 	  

 benytter eller  

 indretter et køretøj, som er fritaget for afgift, i strid med betingelserne  

 for  

 afgiftsfritagelsen eller 4)  

 	  

 i øvrigt benytter  

 eller indretter et køretøj i strid med køretøjets afgiftspligtige art og  

 anvendelse.
 Stk. 3.  

  

 Den, der  

 overtræder § 13, straffes med bøde.
 Stk. 4.  

  

 I forskrifter,  

 der udstedes i medfør af loven, kan der fastsættes straf af bøde for den, der  

 forsætligt eller groft uagtsomt overtræder bestemmelserne i forskrifterne.
Stk. 5.  

  

 For  

 overtrædelser, der begås af selskaber, foreninger, selvejende institutioner,  

 fonde eller lignende, kan der pålægges den juridiske person som sådan  

 bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges  

 kommunen eller det kommunale fællesskab bødeansvar.
 Stk. 6.  


  

 § 18  

 i lov om opkrævning af skatter og afgifter m.v. finder tilsvarende anvendelse  

 på de i stk. 2, nr. 1, nævnte overtrædelser.
 § 15.  

  

 (Ophævet).
Andre bestemmelser § 16.  


4)  

 Afgift efter loven med påløbne renter og omkostninger samt gebyr  

 efter § 6 i lov om opkrævning af skatter og afgifter m.v. er tillagt  

 udpantningsret.
§ 17.  

  

 Er  

 det køretøj, som en overtrædelse efter § 14 vedrører, hjemmehørende i  

 udlandet, kan køretøjet tilbageholdes af politiet.
Tilbageholdelsen ophører,  

 når forskyldte afgifts- og bødebeløb og sagsomkostninger er betalt eller der  

 er  

 stillet sikkerhed for betalingen.
Sker dette ikke inden 2 måneder efter  

 sagens  

 endelige afgørelse, kan der søges fyldestgørelse i køretøjet.
Stk. 2.  

  

 Med hensyn  

 til iværksættelse af tilbageholdelsen efter stk. 1 finder  

 retsplejelovens  

 kapitel 75 b om beslaglæggelse tilsvarende anvendelse.
Tilbageholdelsen kan  

 kun  

 ske, såfremt det findes påkrævet for at sikre betaling af de nævnte beløb.  

 Var  

 føreren uberettiget i besiddelse af køretøjet, kan tilbageholdelse ikke ske.
 § 18.  

  

 Reglerne  

 om eftergivelse og henstand i § 15 i lov om opkrævning af skatter og  

 afgifter m.v. finder tilsvarende anvendelse på afgift, renter, gebyrer og  

 administrative bøder efter denne lov.
 § 19.  


1)  

  (Ophævet).
Ikrafttræden § 20.  

  

 Loven  

 træder i kraft den 1. december 1994, jf. dog stk. 2 og 3.
 Stk. 2.  

  

 § 6,  

 stk. 1, § 8, stk. 2, § 13, § 14, stk. 2, nr.  

 2-4,  

 og stk. 3, § 16 og § 17 træder i kraft den 1. januar 1995.
 Stk. 3.  

  

 Skatteministeren  

 fastsætter ikrafttrædelsestidspunktet for § 7, stk. 2.
 Stk. 4.  

  

 For  

 køretøjer, der ved lovens ikrafttræden er dansk registrerede, eller som  

 registreres i perioden fra lovens ikrafttræden til og med 31. december 1994,  

 skal der betales afgift første gang for afgiftsperioden 1. januar 1995 - 31.  

 december 1995. Afgiften for køretøjer, der er registrerede ved lovens  

 ikrafttræden, opkræves af Centralregisteret for Motorkøretøjer og skal være  

 indbetalt til dette senest den 20. december 1994. For køretøjer, der afmeldes  

 af motorkøretøjsregisteret i perioden fra lovens ikrafttræden og til og med  

 den  

 31. december 1994, refunderes betalt afgift uden fradrag af det gebyr, der er  

 nævnt i § 12, stk. 3.
 Stk. 5.  

  

 For  

 udenlandske køretøjer skal der betales afgift for enhver benyttelse af de i  

 § 7, stk. 1, nævnte veje, som finder sted den 1. januar 1995 og  

 senere.
 Stk. 6.  

  

 For køretøjer, der er registreret i Grækenland, udgør  

 afgiften til og med den 30. juni 2002 50 pct. af de satser, som er angivet i  

 § 3, stk. 1 og 2. Skatteministeren kan efter fælles beslutning  

 mellem  

 Danmark og de øvrige lande i ordningen med den fælles vejbenyttelsesafgift  

 med  

 Europa-Kommissionens godkendelse forlænge perioden for anvendelsen af de  

 satser, der er angivet i § 3, stk. 1 og 2. Beslutning om  

 forlængelse  

 træffes for ét år ad gangen.
 Stk. 7.  

  

 For  

 køretøjer, der er registreret i Portugal eller Irland, udgør afgiften indtil  

 den 31. december 1996 50 pct. af de i § 3, stk. 1 og 2, angivne  

 satser.
§ 21.  

  

 Loven  

 gælder ikke for Færøerne og Grønland.
Færøske og grønlandske køretøjer, der  

 er  

 omfattet af § 1, skal betale afgift efter samme regler som udenlandske  

 køretøjer.
Skatteministeriet, den 8. januar  

 2006 P.M.V.Peter Loft /John Fuhrmann Bilag 1 Aftale  om opkrævning af afgifter   

 for tunge erhvervskøretøjers  benyttelse af visse veje  6) Indholdsfortegnelse Artikel 1:
Aftalens formål Artikel 2:
Definitioner Artikel 3:
Afgiftspligt Artikel 4:
Fritagelser for afgift (dispensationer) Artikel 5:
Afgiftspligtige parter Artikel 6:
Afgiftsopkrævning Artikel 7:
Betalingsperiode Artikel 8:
Afgiftssatser Artikel 9:
Dokumentation for betaling af afgifter Artikel 10:
Refusion ved undladelse af brug Artikel 11:
Kontrol Artikel 12:
Sanktioner Artikel 13:
Fordeling af afgiftsindtægterne Artikel 14:
Nedsættelse af koordineringsudvalg Artikel 15:
Voldgift Artikel 16:
Tiltrædelse Artikel 17:
Afståelse fra at opkræve afgifter Artikel 18:
Opsigelse Artikel 19:
Ikrafttræden Artikel 20:
Gyldighedsperiode Regeringerne i  

  

 Kongeriget Belgien,  

  

 Kongeriget Danmark,  

  

 Forbundsrepublikken Tyskland,  

  

 Storhertugdømmet Luxembourg og  

  

 Kongeriget Nederlandene har under henvisning til vedtagelsen af Europa-Parlamentets  

 og Rådets direktiv 1999/62/EF af 17. juni 1999 om afgifter på tunge  

 godskøretøjer for benyttelse af visse infrastrukturer, som afløser Rådets  

 direktiv 93/89/EØF af 25. oktober 1993 i medfør af Fælleserklæringen fra delegationerne for  

 Belgien, Danmark, Forbundsrepublikken Tyskland, Luxembourg og Nederlandene  

 vedrørende et fælles brugsafgiftssystem, ved det 1.668. møde i Rådet for De  

 Europæiske Fællesskaber den 7., 8. og 19. juni 1993 i Luxembourg under henvisning til den fælles erklæring afgivet af  

 regeringerne i Belgien, Danmark, Tyskland, Luxembourg, Nederlandene og  

 Sverige  

 på det 2142. møde i Rådet for den Europæiske Union den 30. november og 1.  

 december 1998 om at gøre deres yderste for at tilpasse deres fælles  

 brugerafgift  

 så hurtigt som muligt til de nye maksimumssatser, der er fastsat i artikel 7,  

 stk. 7 og i bilag II indgået følgende aftale:
Artikel 1 Aftalens formål Formålet med nærværende aftale er parternes opkrævning  

 af en fælles brugsafgift på køretøjer, der benytter visse veje inden for  

 parternes territorier, samt fastsættelse af betingelserne og proceduren for  

 fordelingen af afgiftsindtægterne.
Artikel 2 Definitioner 1)  

 	  

 Definitionerne  

 i artikel 2 i Europa-Parlamentets og Rådets direktiv 1999/62/EF af 17. juni  

 1999 om afgifter på tunge godskøretøjer for benyttelse af visse  

 infrastrukturer  

 finder anvendelse på denne aftale.
 2)  

 	  

 I øvrigt gælder i  

 denne aftale:  

  

 »En parts territorium« betyder Kongeriget Belgien, Kongeriget Danmark,  

 Forbundsrepublikken Tyskland, Storhertugdømmet Luxembourg og Kongeriget  

 Nederlandenes  

 respektive territorier i Europa.
Artikel 3 Afgiftspligt 1)  

 	  

 Fra  

 1. januar 1995 opkræver parterne inden for deres territorium i  

 overensstemmelse  

 med nærværende aftale en fælles afgift for de i direktivets artikel 2 nævnte  

 køretøjers benyttelse af motorveje.
Motorveje, der fører til eller fra en  

 grænseovergang til lande, der er medlemmer af Den Europæiske Union, og som  

 ikke  

 opkræver den fælles afgift, kan fritages for afgiften inden for parternes  

 territorium fra grænseovergangen til næste forbindelse til det afgiftsfrie  

 net  

 i overensstemmelse med den i artikel 7, stk. 2. b) ii), i direktivet  

 angivne procedure.
 2)  

 	  

 Parterne kan i  

 henhold til artikel 7, stk. 2. b), i direktivet udvide opkrævningen af  

 den  

 fælles afgift til også at omfatte andre veje.
 3)  

 	  

 I henhold til artikel  

 7, stk. 6., i direktivet kan parterne opkræve afgiften fra køretøjer,  

 der  

 er indregistreret i det pågældende lands territorium, på hele partens vejnet.
4)  

 	  

 Afgiften betales for  

 et specifikt køretøj.
Den kan ikke overføres fra et køretøj til et andet.
Artikel 4 Fritagelse for afgift (dispensationer) 1)  

 	  

 Køretøjer  

 tilhørende forsvaret, civilforsvaret, brandvæsenet og andre  

 beredskabstjenester, ordensmagten og vejvæsenet er fritaget for afgiften i  

 henhold til artikel 3.
 2)  

 	  

 Aftalens parter kan inden  

 for deres respektive territorier fritage køretøjer, der er nævnt i artikel 6,  

 stk. 2. b), i direktivet, for afgiften i henhold til artikel 3.
3)  

 	  

 En forudsætning for  

 afgiftsdispensationen i henhold til stk. 1 er, at køretøjerne udefra kan  

 genkendes som beregnet til de i stk. 1 nævnte formål.
I det i  

 stk. 2  

 omhandlede tilfælde informerer parterne hinanden samt Kommissionen for De  

 Europæiske Fællesskaber om, hvilke køretøjer der er fritaget for afgift.
 4)  

 	  

 tilfælde af  

 køretøjskombinationer er motorkøretøjet bestemmende for, om kombinationen er  

 fritaget for afgift.
Artikel 5 Afgiftspligtige parter Afgiftspligten påhviler den person, der på tidspunktet  

 for benyttelsen af de i artikel 3 nævnte veje 1.  

 	  

 tager beslutning om  

 brugen af motorkøretøjet, 2.  

 	  

 fører motorkøretøjet, 3.  

 	  

 er faktisk ejer af  

 motorkøretøjet eller den person, der har rådighed over det i egen interesse.
 Hvor der er tale om flere afgiftspligtige parter, hæfter  

 disse solidarisk.
Artikel 6 Afgiftsopkrævning Proceduren for afgiftsopkrævningen skal administreres af  

 parternes forvaltningsmyndigheder med Kommissionen for De Europæiske  

 Fællesskaber som observatør i overensstemmelse med artikel 8, stk. 1, i  

 direktivet.
Artikel 7 Betalingsperiode 1)  

 	  

 Afgiften  

 kan betales for enhver periode, der kan opgøres i kalenderdage, uger, måneder  

 eller år, dog ikke længere end for et år.
 2)  

 	  

 For en periode på en  

 uge eller mere kan afgiften betales med virkning fra starten af en  

 kalenderdag,  

 jf. dog stk. 3.
 3)  

 	  

 Parter, der kun  

 opkræver årlige afgifter for køretøjer, der er indregistreret i deres  

 territorium, kan fastsætte kalenderåret som den årlige periode.
Artikel 8 Afgiftssatser 1)  

 	  

 Afgiften  

 for et år inklusive administrationsomkostninger udgør for køretøjer:
 1).
Med højst 3 aksler Udstødningsklasse Euro IKKE-EURO 960 EURO I 850 EURO II og renere 750 2).
Med mindst 4 aksler Udstødningsklasse Euro IKKE-EURO 1.550 EURO I 1.400 EURO II og renere 1.250 2)  

 	  

 Afgiften for en måned  

 inklusive administrationsomkostninger udgør for køretøjer:
 1).
Med højst 3 aksler Udstødningsklasse Euro IKKE-EURO 96 EURO I 85 EURO II og renere 75 2).
Med mindst 4 aksler Udstødningsklasse Euro IKKE-EURO 155 EURO I 140 EURO II og renere 125 3)  

 	  

 Afgiften for en uge  

 inklusive administrationsomkostninger udgør for køretøjer:
 1).
Med højst 3 aksler Udstødningsklasse Euro IKKE-EURO 26 EURO I 23 EURO II og renere 20 2).
Med mindst 4 aksler Udstødningsklasse Euro IKKE-EURO 41 EURO I 37 EURO II og renere 33 4)  

 	  

 Afgiften for en dag  

 inklusive administrationsomkostninger udgør 8 euro for alle typer af  

 køretøjer.
 5)  

 	  

 For køretøjer, der er  

 indregistreret i Grækenland, nedsættes afgiften til 50 pct af afgiften i  

 henhold  

 til stk. 1-4 i en periode på to år efter direktivets ikrafttræden.  

 Aftalens parter kan beslutte at udvide overgangsperioden fra år til år  

 såfremt  

 Europa-Kommissionen tillader en sådan videreførelse.
 6)  

 	  

 Parter, der  

 udelukkende opkræver årlige afgifter for køretøjer indregistreret i deres  

 territorium, kan ved fastsættelsen af afgiftssatserne i henhold til  

 stk. 1, lægge den størst mulige køretøjskombination til grund, hvoraf en  

 del kan være et afgiftspligtigt motorkøretøj.
 7)  

 	  

 Med henblik på  

 nærværende aftale fastsættes kursen for omregningen af euro til nationale  

 valutaer  

 i overensstemmelse med artikel 10 i direktivet.
Artikel 9 Dokumentation for betaling af afgifter 1)  

 	  

 Der  

 udstedes et bevis for betaling af afgiften.
 2)  

 	  

 Beviset i henhold til  

 stk. 1 skal indeholde:
1.  

 	  

 udstedelsesdato og  

 -klokkeslæt, 2.  

 	  

 perioden for hvilken  

 afgiften betales, 3.  

 	  

 afgiftskategori, 4.  

 	  

 afgiftsbeløb, 5.  

 	  

 motorkøretøjets  

 registreringsnummer og -land.
 3)  

 	  

 Køretøjets fører skal  

 medføre det i stk. 1 nævnte bevis ved benyttelse af afgiftsbelagte veje  

 og  

 forevise det på forlangende.
Artikel 10 Refusion ved undladelse af brug 1)  

 	  

 Afgiften  

 refunderes ved ansøgning, såfremt beviset returneres inden udløbet af  

 betalingsperioden.
Der kan ikke opnås refusion, når afgiften er blevet betalt  

 for perioder under et år.
 2)  

 	  

 Beregningen af  

 refusionsbeløbet baseres udelukkende på antallet af de resterende hele  

 måneder af  

 betalingsperioden, dvs. delbeløb på en tolvtedel af afgiften i henhold til  

 artikel 8, stk. 1. Der opkræves et administrationsgebyr på 25 euro for  

 behandling af refusionsansøgninger.
 3)  

 	  

 Parter, der  

 udelukkende opkræver årlige afgifter for køretøjer indregistreret i deres  

 territorium, kan for disse køretøjers vedkommende afslå refusion.
Artikel 11 Kontrol 1)  

 	  

 Parterne  

 er selv ansvarlige for kontrollen med overholdelsen af bestemmelserne om  

 betaling af afgifter; de udpeger og etablerer myndighederne med ansvar for  

 denne kontrol.
 2)  

 	  

 Parterne informerer  

 hinanden samt Kommissionen for De Europæiske Fællesskaber om de love og  

 administrative bestemmelser, som de udsteder i dette øjemed, samt om de  

 myndigheder og organisationer, der er ansvarlige for, at bestemmelserne om  

 betaling af afgift overholdes i deres respektive territorier.
 3)  

 	  

 Parterne og de af dem  

 udpegede myndigheder og organisationer indgår et samarbejde med henblik på  

 denne kontrol.
Artikel 12 Sanktioner Parterne skal sikre, at overtrædelser af afgiftspligten  

 samt af pligten til at medføre beviset sanktioneres.
Artikel 13 Fordeling af afgiftsindtægterne 1)  

 	  

 Indtægten  

 fra afgiftsbetalingen i en parts territorium, i hvilket den fælles afgift  

 opkræves, tilfalder denne part.
 Mellem parterne, i  

 hvis territorier den fælles afgift opkræves, korrigeres indtægterne, der  

 stammer  

 fra parternes transportvirksomheder, i henhold til stk. 2.
 Indtægter, som  

 stammer fra køretøjer, som er indregistreret uden for parternes territorier,  

 i  

 hvilke den fælles afgift opkræves, opgøres og fordeles mellem parterne i  

 henhold til stk. 3.
2)  

 	  

 Afgiftsindtægter, som  

 stammer fra transportvirksomheder fra parter, i hvis territorier den fælles  

 afgift opkræves, korrigeres på grundlag af brugsafgiftssatsen, det  

 gennemsnitlige kørte kilometertal pr. lastbil og det antal kilometer, som  

 transportvirksomheder fra én part har kørt i en anden parts territorium i  

 1992.  

 Parterne stiller hertil de nødvendige statistiske oplysninger til rådighed  

 for  

 hinanden.
To eller flere parter kan aftale at undlade at korrigere  

 indtægterne  

 fra den fælles brugsafgift.
 Korrektionen foretages på grundlag af følgende formel:
C (D - E) = F, hvor C = A/B A = den årlige afgift på 1.250 euro.
B = det gennemsnitlige årlige kilometertal på 130.000 km.
C = satsen for den fælles brugsafgift pr. kørt kilometer.
D = antal kilometer kørt af køretøjer fra part B i part A's  

 territorium.
E = antal kilometer kørt af køretøjer fra part A i part B's  

 territorium.
F = korrigeringsbeløb.
3)  

 	  

 Med henblik på  

 fordelingen opgør parterne, i hvis territorier den fælles afgift opkræves,  

 først størrelsen af de afgiftsindtægter, der er betalt til dem for køretøjer,  

 der er indregistreret uden for disses territorier.
Opgørelsen foretages ved  

 udgangen af hvert kalenderår, første gang pr. 31. december 1995, for den  

 forløbne årlige betalingsperiode.
De udfærdiger inden for tre måneder en  

 meddelelse herom til de andre parter, i hvis territorier den fælles afgift  

 opkræves.
 Disse parter  

 kontrollerer sammen de udfærdigede meddelelser og bekræfter sammen  

 rigtigheden  

 heraf.
 De opgjorte afgiftsindtægter fordeles mellem parterne  

 som følger:
  

 	  

 Kongeriget Belgien  

 modtager 13 pct. af indtægterne,   

 	  

 Kongeriget Danmark  

 modtager 4 pct. af indtægterne,   

 	  

 Forbundsrepublikken  

 Tyskland modtager 73 pct. af indtægterne,   

 	  

 Storhertugdømmet  

 Luxembourg modtager 1 pct. af indtægterne,   

 	  

 Kongeriget  

 Nederlandene modtager 9 pct. af indtægterne.
 Disse procentsatser kan ved enstemmig vedtagelse ændres på  

 grundlag af statistiske oplysninger, som viser, hvorvidt de pågældende  

 transportvirksomheder  

 har benyttet infrastrukturen hos hver af de parter, der anvender det fælles  

 vejbrugersystem.
 Hertil stiller parterne de nødvendige statistiske oplysninger til  

 rådighed for hinanden.
 4)  

 	  

 Parterne fastsætter  

 ved enstemmig vedtagelse kompensationsbeløbene opgjort efter ovenstående  

 metoder og foretager afregning inden for en måned efter fastsættelse af disse  

 beløb.
Artikel 14 Nedsættelse af et koordineringsudvalg 1)  

 	  

 Parterne nedsætter et  

 koordineringsudvalg til iværksættelse af samarbejdet om den fælles  

 afgiftsopkrævning  

 som nævnt i nærværende aftale.
Koordineringsudvalget varetager især følgende  

 opgaver:
 1.  

 	  

 Anvendelse af  

 korrigerings- og fordelingsnøglen i henhold til nærværende aftale.
 2.  

 	  

 Overvågning og  

 afregning af afgiftsbetalingen i de stater, i hvilke den fælles afgift ikke  

 opkræves.
 3.  

 	  

 Koordinering af de  

 nationale kontrolinstanser i de stater, i hvilke den fælles afgift opkræves.
 2)  

 	  

 Koordineringsudvalget  

 fastsætter en forretningsorden, i hvilken beslutningsprocessen og de i  

 nærværende aftale nævnte vedtagelser er specificeret i enkeltheder.
3)  

 	  

 Koordineringsudvalget  

 afholder møder, når en af parterne indkalder et sådant, og mindst én gang om  

 året.
Koordineringsudvalget træder sammen efter anmodning fra en part.
 4)  

 	  

 Kommissionen for De  

 Europæiske Fællesskaber inviteres til at overvære alle koordineringsudvalgets  

 møder.
Artikel 15 Voldgift Enhver tvist, der måtte opstå mellem parterne vedrørende  

 fortolkningen eller anvendelsen af nærværende aftale med tillæg, og som ikke  

 kan afgøres ved direkte forhandlinger i koordineringsudvalgets regi, afgøres  

 efter anmodning fra en part i henhold til artikel 182 i traktaten til  

 oprettelse af Det Europæiske Økonomiske Fællesskab af Domstolen for De  

 Europæiske Fællesskaber.
Artikel 16 Tiltrædelse Hver medlemsstat af Den Europæiske Union kan tiltræde  

 nærværende aftale.
Tiltrædelsen reguleres ved indgåelse af en aftale mellem  

 den  

 pågældende stat og parterne.
Artikel 17 Afståelse fra at opkræve afgifter 1)  

 	  

 Hver  

 part kan afstå fra at opkræve den fælles brugsafgift eller beslutte at ophøre  

 med at opkræve den fælles brugsafgift i sit territorium.
Parterne må dog ikke  

 indføre tidsafhængige brugsafgifter på nationalt plan og inden 1. januar 1998  

 ikke indføre generelle afstandsafhængige brugsafgiftssystemer på nationalt  

 plan.
 2)  

 	  

 Ophøret af  

 afgiftsopkrævningen skal ni måneder forinden skriftligt meddeles depositaren.  

 Med virkning fra samme tidspunkt kan andre parter ligeledes ophøre med at  

 opkræve afgiften med en informationsfrist reduceret til seks måneder.
3)  

 	  

 I disse tilfælde  

 justerer parterne efter oplæg fra koordineringsudvalget i henhold til artikel  

 14 den ved artikel 13, stk. 3, fastsatte fordelingsnøgle.
Denne  

 justering  

 godkendes ved diplomatisk noteudveksling.
Artikel 18 Opsigelse 1)  

 	  

 Nærværende  

 aftale kan først opsiges pr. 31. december 1997 med ni måneders varsel ved en  

 skriftlig erklæring til depositaren.
Efter dette tidspunkt kan aftalen til  

 enhver tid opsiges med førnævnte varsel til udgangen af et kalenderår.
 Udnytter en part  

 sin opsigelsesret, kan de øvrige parter opsige aftalen med en frist reduceret  

 til seks måneder.
 Den part, der  

 udnytter sin opsigelsesret, må ikke indføre en tidsafhængig brugsafgift på  

 nationalt  

 plan.
 2)  

 	  

 I tilfælde af en  

 opsigelse i henhold til stk. 1 justerer de øvrige parter  

 fordelingsnøglen  

 fastsat ved artikel 13, stk. 3. Denne justering godkendes ved  

 diplomatisk  

 noteudveksling.
Artikel 19 Ikrafttræden 1)  

 	  

 Nærværende  

 aftale træder i kraft den første dag i den måned, efter hvilken alle parter  

 ad  

 diplomatisk vej skriftligt har meddelt Kommissionen for De Europæiske  

 Fællesskaber, at de påkrævede nationale forudsætninger for aftalens  

 ikrafttræden er opfyldt.
 2)  

 	  

 Depositaren  

 notificerer alle parters regeringer om de i stk. 1 omhandlede  

 meddelelser  

 og informerer dem om datoen for aftalens ikrafttræden.
 3)  

 	  

 Såfremt en eller  

 flere parter ikke kan afgive den i stk. 1 nævnte meddelelse før 1.  

 januar  

 1995, kan de øvrige parter eller blot en af dem foreløbig anvende den  

 foreliggende aftale fra dette tidspunkt.
Artikel 20 Gyldighedsperiode Denne aftale gælder indtil 31. december 2019. Den kan  

 forlænges ved aftale mellem to eller flere parter.
Udarbejdet i Bruxelles den 9. februar 1994 på dansk, fransk, hollandsk og tysk med samme gyldighed, i en  

 originaludgave, som deponeres i arkivet hos Kommissionen for De Europæiske  

 Fællesskaber.
Kommissionen sender hver part en bekræftet kopi.
 Foranstående tekst er en bekræftet genpart af originaldokumentet  

 deponeret i Kommissionen for De Europæiske Fællesskabers Generalsekretariats  

 arkiver i Bruxelles.
6)  

 Den er til lov nr. 956 af 25. november 1994 om afgift af vejbenyttelse som  

 bilag optaget aftale af 9. februar 1994 om opkrævning af afgifter for tunge  

 erhvervskøretøjers benyttelse af visse veje, og i lov nr. 986 af 3. november  

 2000 om ændring af lov om afgift af vejbenyttelse og lov om vægtafgift af  

 motorkøretøjer m.v., er som bilag optaget protokol af 22. marts 2000 om  

 ændring  

 af aftalen af 9. februar 1994. Aftalen og protokollen er ikke medtaget som  

 bilag til denne lovbekendtgørelse.
Der er alene medtaget nærværende, af  

 Skatteministeriet udarbejdede, udgave af aftalen, hvori ændringerne ved  

 protokollen er indarbejdet.
 1)  

 Overalt i loven ændres »de statslige told- og skattemyndigheder« til »told-  

 og  

 skatteforvaltningen«, og ophævelse af § 19, er sket ved lov nr. 428 af 6.  

 juni  

 2005, der træder i kraft den 8. juni 2005 og har virkning fra 1. november  

 2005.
 2)  

 § 3, stk. 1 og 2 er ændret ved § 1 i lov nr. 986 af 3.  

 november  

 2000, der trådte i kraft den 5. november 2000 og fik virkning for  

 afgiftsperioder, der begyndte den 1. april 2001 eller senere, jf. § 1 i  

 bekendtgørelse nr. 95 af 7. februar 2000.
 3)  

 § 3, stk. 5 er ændret ved § 1 i lov nr. 979 af 17. december  

 1997, der trådte i kraft den 19. december 1997. Bestemmelsen fik virkning for  

 det enkelte køretøj fra og med den første afgiftsperiode, der begyndte den 1.  

 januar 1998 eller senere, jf. § 5 i lov nr. 979 af 17. december 1997.
 4)  

 § 3, stk. 6, § 4, stk. 2, § 7, stk. 4, og  

 § 16 er ændret ved § 1 i lov nr. 986 af 3. november 2000, der  

 trådte  

 i kraft den 5. november 2000 og fik virkning for det enkelte køretøj fra og  

 med  

 den første afgiftsperiode, der begyndte den 1. januar 2001 eller senere, jf.  

 § 3 i lov nr. 986 af 3. november 2000.
 5)  

 Aftale af 9. februar 1994 om opkrævning af afgifter for tunge  

 erhvervskøretøjers benyttelse af visse veje som senest ændret ved protokol af  

 22. marts 2000 om ændring af aftalen af 9. februar 1994 er medtaget som bilag  

 til denne lovbekendtgørelse.
