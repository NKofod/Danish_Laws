NOA-Meddelelse om § 2, 21 B, i lov om orlov  

 jfr.
Lovbekendtgørelse nr. 5 af 8.1.1996 samt § 1 stk. 1, § 61, stk.  

 1-4, § 65 og § 69, stk. 1,m i Arbejdsmarkedsstyrelsens bekendtgørelse  

 nr. 48 af 26.1.1998 om orlov til uddannelse, sabbat og  

 børnepasning Arbejdsmarkedets Ankenævn har givet  

 Arbejdsformidlingen medhold i, at en bevilling af uddannelsesorlov til en  

 ansøger under 25 år nok skulle tilbagekaldes på grund af  

 den manglende opfyldelse af aldersbetingelsen, men at tilbagekaldelsen  

 først skulle have virkning fra det tidspunkt, hvor meddelelsen om  

 bevillingens tilbagekaldelse måtte antages at være kommet frem  

 til pågældende, idet den orlovssøgende på  

 bevillingstidspunktet måtte anses for at være i god tro.
 Ved en afgørelse af 3. september 1998 tilbagekaldte  

 Arbejdsformidlingen en bevilling af uddannelsesorlov for perioden 14. april  

 26. juni 1998, en afgørelse som den orlovssøgende den 27. april  

 1998 indbragte for Arbejdsmarkedets ankenævn.
 Arbejdsformidlingen begrundede sin afgørelse med,  

 at Arbejdsformidlingen var blevet opmærksom på, at  

 pågældende ikke var fuldt 25 år ved orlovens start.
 I klagen til ankenævnet anførte den  

 orlovssøgende blandt andet, at der forhold, at Arbejdsformidlingen  

 ikke havde været opmærksom på, at betingelserne for orlov  

 ikke var til stede ved orlovens start, ikke skyldtes en fejl hos den  

 orlovssøgende selv, da det var Arbejdsformidlingen, der havde bevilget  

 den omhandlede uddannelsesorlov.
 Ankenævnet fandt, at betingelserne for den bevilgede  

 orlov ikke var opfyldt ved orlovens start, og at orlovsbevillingen derfor  

 skulle tilbagekaldes.
 Ankenævnet lagde ved afgørelsen vægt  

 på, at pågældende ikke opfyldte aldersbetingelsen i  

 ovennævnte bestemmelser ved orlovens start, idet den  

 orlovssøgende ikke var fyldt 25 år.
 Da bevillingen af orlov ikke skyldtes fejlagtige  

 oplysninger for den orlovssøgendes side, og da pågældende  

 måtte antages at have været i god tro, da vedkommende modtog  

 bevillingen, fandt ankenævnet, at bevillingen først skulle  

 tilbagekaldes med virkning fra det tidspunkt, hvor meddelelsen om  

 tilbagekaldelsen måtte antages at være kommet frem til klageren.  

 Ankenævnet fandt derfor, at bevillingen først skulle  

 tilbagekaldes fra og med den 27. april 1998.
