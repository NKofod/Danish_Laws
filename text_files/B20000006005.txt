Bekendtgørelse om  

 uddannelsessøgende udlændinges ret til en særlig  

 ydelse I medfør af § 25, stk. 8, i lov nr. 474 af 1. juli 1998  

 om integration af udlændinge i Danmark (integrationslov) som  

 ændret ved lov nr. 57 af 25. januar 2000 fastsættes:
§ 1. Hvis lovens betingelser i øvrigt er  

 opfyldt, kan der udbetales en særlig ydelse til  

 uddannelsessøgende udlændinge, som er berettiget til at modtage  

 statens uddannelsesstøtte, og 1)	som på grund af sygdom eller ophør af samlivet med  

 ægtefællen er afskåret fra at skaffe det fornødne  

 til sit eget eller familiens underhold, hvis behovet ikke kan dækkes af  

 andre ydelser, herunder uddannelsesstøtten, eller 2)	som før arbejdsledighed har haft fuldtidsbeskæftigelse  

 her i landet og har uddannet sig i fritiden.
 Stk. 2. En uddannelsessøgende udlænding, som  

 modtager statens uddannelsesstøtte, og som har orlov fra  

 uddannelsesinstitutionen, kan kun få den særlige ydelse, hvis den  

 pågældende godtgør, at vedkommende ikke har uudnyttede  

 muligheder for yderligere støtte efter lov om statens  

 uddannelsesstøtte, herunder adgang til forlænget  

 støttetid i forbindelse med fødsel og adoption samt til at  

 optage slutlån.
 Stk. 3. Den særlige ydelse efter stk. 1 svarer til  

 det beløb, som den pågældende ville kunne modtage efter  

 reglerne i integrationslovens §§ 27 og 28 a.
 § 2. En udlænding, der modtager  

 introduktionsydelse efter integrationslovens § 27 og eventuelt  

 særlig støtte efter integrationslovens § 28 a, kan med  

 kommunalbestyrelsens godkendelse deltage i undervisning svarende til  

 folkeskolens 8.-10. klassetrin, i HF-enkeltfagsundervisning under 23 timer om  

 ugen samt i anden undervisning, som ikke er godkendt som  

 støtteberettigende efter lov om statens uddannelsesstøtte, og  

 som ikke er led i en uddannelse, der berettiger til optagelse i en  

 arbejdsløshedskasse, jf. § 41 i lov om  

 arbejdsløshedsforsikring m.v.
 Stk. 2. Det er en forudsætning for deltagelse i  

 undervisning efter stk. 1, at udlændingen er indstillet på  

 at afbryde undervisningen for at udnytte et tilbud om arbejde eller  

 beskæftigelsesfremmende foranstaltning.
 § 3. En udlænding, der deltager i en  

 uddannelse, som er led i en uddannelsesplan efter § 32 a i lov om aktiv  

 arbejdsmarkedspolitik, og hvortil der enten udbetales  

 uddannelsesgodtgørelse efter lov om aktiv arbejdsmarkedspolitik eller  

 godtgørelse efter lov om arbejdsmarkedsuddannelser, har ret til  

 introduktionsydelse og støtte efter reglerne i integrationslovens  

 §§ 27 og 28 a, såfremt betingelserne herfor i øvrigt er  

 opfyldt.
 Stk. 2. Godtgørelse efter stk. 1 trækkes fra  

 introduktionsydelsen efter reglen i integrationslovens § 28,  

 stk. 2.
 § 4. Bekendtgørelsen træder i kraft den 1.  

 februar 2000.
