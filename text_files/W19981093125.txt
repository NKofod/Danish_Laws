Kvinden fik, efter at hun var faldet, på skadestuen ved  

 røntgenoptagelse konstateret, at hun havde et tværbrud nedad i  

 højre spoleben med let forskydning og vinkling mod stræksiden,  

 samt brud ved roden af albuebenets griffelformede fremspring.
Bruddet blev  

 behandlet med påpladssætning og gipsbandagering.  

 Røntgenkontrol herefter viste, at brudstillingen med fortsat let  

 forskydning og vinkling mod strækkesiden i spolebensbruddet måtte  

 betegnes som acceptabel, så ukompliceret opheling af bruddet kunne  

 ventes.
Ved kontrol i ortopædkirurgisk ambulatorium én uge senere  

 viste røntgenoptagelse, at brudstillingen uændret var acceptabe.  

 Ved kontrol 4 uger senere fandtes bruddet klinisk helet, og gipsen blev  

 fjernet.
Der var nogen bevægeindskrænkning i håndled og  

 fingre, hvorfor hun blev vurderet af afdelingens ergoterapeut, og  

 behandlingen derefter afsluttet.
Patienten blev 2 uger senere atter undersøgt i  

 ortopædkirurgisk ambulatorium, idet der var konstante smerter og en del  

 bevægeindskrænkning i højre håndled.  

 røntgenoptagelse viste, at bruddet i spolebenet var ophelet med  

 forkortning og yderligere vinkling mod strækkesiden.
Patienten blev  

 herefter tilbudt operation med gennemskæring af spolebenet og  

 tilflytning af knoglekile fra den ene hoftekam.
Manglende røntgenkontrol ved  

 gipsfjernelse Nævnet lagde vægt på, at bruddet korrekt  

 blev vurderet som ukompliceret og kun let forskudt.
I overensstemmelse med  

 sædvanlig ortopædkirurgisk praksis blev brudhelingen kontrolleret  

 med røntgenoptagelse på ugedagen, og med klinisk  

 undersøgelse for heling ved gipsfjernelse 5 uger efter bruddet.
Der  

 blev herved ikke fundet tegn til stillingsændring af bruddet.  

 Nævnet fandt, at det var korrekt at antage, at stillingen af den type  

 brud, som patienten havde ved højre håndled, var stabil, idet  

 det er sjældent, at der forekommer yderligere skred i brud af denne  

 type.
Nævnet fandt endvidere, at behandlingen var foregået i  

 overensstemmelse med sædvanlig ortopædkirurgisk praksis, og  

 nævnet fandt således ikke grundlag for at kritisere lægerne  

 på ortopædkirurgisk afdeling for deres behandlingen af  

 patienten.
