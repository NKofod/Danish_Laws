(Til alle amtsråd og  

 kommunalbestyrelser) Undervisningsmin.2.afd.1.kt.
J.nr. 1988-45112-2 Undervisningsministeriets cirkulære af 26. februar 1988 Cirkulære om ledere og lærere ved den vidtgående specialundervisning i  

 folkeskolen (Til alle amtsråd og kommunalbestyrelser) I medfør af § 24, stk. 2, i folkeskoleloven, § 40, stk. 2, i  

 skolestyrelsesloven samt aftaler af 4. juli 1980 (og senere) indgået mellem  

 Finansministeriet og Lærernes Centralorganisation i henhold til  

 tjenestemandslovens § 45, stk. 1, fastsættes følgende særlige regler for  

 ledere og lærere ved selvstændige skoler for vidtgående specialundervisning:
 Kapitel 1. Normering af stillinger m.v.
 § 1.  Ved hver selvstændig skole normeres en  

 tjenestemandsstilling som leder med stillingsbetegnelsen skoleinspektør.
 Stk. 2.  Såfremt skolens ugentlige løntimetal udgør  

 mindst 300, normeres desuden en tjenestemandsstilling som viceskoleinspektør.
 § 2.  Tjenestemandsstillinger som lærer/overlærer  

 normeres på grundlag af følgende timetal:
 1. Det samlede ugentlige skematimetal (excl.  

 konferencetimer).
 2. Timereduktioner og konferencetimer i henhold til  

 gældende regler bortset fra timereduktioner og konferencetimer, som er  

 knyttet til stillinger som skoleinspektør og viceskoleinspektør.
 3. Nedsat tjenestetid mod tilsvarende nedsættelse af  

 lønnen, der er bevilget lærere og andre undervisere for hele skoleåret.
 4. Timenedsættelse som følge af virksomhed ved andre  

 skoleformer eller institutioner i henhold til særlige aftaler, der er indgået  

 af Undervisningsministeriet.
 5. Overtimer, som overføres fra det foregående  

 skoleår.
 6. Undertimer, som er tillagt lærere og andre  

 undervisere ved skoleårets begyndelse.
 Følgende timetal fradrages:
 7. Undervisningstimer, der tillægges skoleinspektører  

 og viceskoleinspektører inden for det pligtige timetal.
 8. Faste overtimer, der af skemamæssige grunde  

 tillægges lærere.
 9. Timer, der tillægges lærere m.fl. med hovedstilling  

 ved andre undervisningsinstitutioner m.v.
 10. Undertimer, som skal overføres fra det forudgående  

 skoleår.
 Stk. 2.  Antallet af tjenestemandsstillinger som  

 lærer/overlærer fastsættes til 1 for hver 23,4 af 9/10 af det således  

 beregnede timetal, jf. dog stk. 4.
 Stk. 3.  Stillinger som timelærer normeres på grundlag  

 af følgende timetal, jf. dog stk. 4:
 1. 1/10 af timetallet som beregnet i stk. 1.
 2. Eventuelle resterende timer i henhold til  

 beregningen i stk. 2.
 3. Timer som følge af afspadseringstillæg for  

 overtimer.
Antallet af stillinger som timelærer fastsættes til 1 for hver 23,4 af det  

 således beregnede timetal.
Stillinger som timelærer bør dog normalt ikke  

 oprettes med mindre end halvt timetal.
 Stk. 4.  I beregningsgrundlaget efter stk. 1 fradrages  

 5,85 timer for hver (stats)tjenestemandsansat underviser i stillinger som  

 børnehave- , fritids- eller omsorgspædagog.
 § 3.  Så længe der ved den pågældende skole udføres  

 tjeneste af statstjenestemandsansatte ledere eller lærere eller af  

 (stats)tjenestemandsansatte undervisere i stillinger som børnehave-, fritids-  

 eller omsorgspædagog, holdes et dertil svarende antal af de efter §§ 1-2  

 normerede tjenestemandsstillinger ubesatte.
§ 4.  Der kan i nødvendigt omfang normeres stillinger  

 som fast vikar ved (amts)kommunens skole- og undervisningsvæsen.
Faste  

 vikarer skal fortrinsvis varetage undervisning i forbindelse med fravær  

 blandt lærere og andre undervisere af kortere varighed end et skoleår.
 Stk. 2.  Til tjeneste under fravær blandt lærere og  

 andre undervisere kan der desuden ansættes årsvikarer (faglærere),  

 månedslønnede vikarer og timelønnede vikarer.
Kapitel 2. Ansættelsesvilkår m.v. for tjenestemænd Klassificering af stillinger § 5.  §§ 6-8 omfatter ledere og lærere, der blev ansat  

 den 1. januar 1980 eller senere i de pågældende stillinger.
Stk. 2.  Ledere og lærere, der den 1. juli 1981 eller  

 senere modtog tilbud om ansættelse som tjenestemand i folkeskolen i henhold  

 til § 8, stk. 5, jf. § 11, stk. 6, i udlægningsloven, bevarer som en  

 personlig ordning den i særforsorgen indtil 1. januar 1980 gældende  

 klassificering.
Dog finder §§ 6-7 anvendelse for ledere, der er henført til  

 en lavere lønramme (inkl. eventuelt generelt og særligt tillæg) end efter  

 reglerne i § 6, stk. 1, og § 7, stk. 1.
 Stk. 3.  Til lærere i hidtidige  

 statstjenestemandsstillinger i lønramme 18 og 25, der var omfattet af § 8,  

 stk. 5, i udlægningsloven, og som i henhold hertil modtog tilbud om  

 ansættelse som tjenestemand i folkeskolen, ydes særligt tillæg med grundbeløb  

 på 8.921,71 kr. fra det tidspunkt, de pågældende i 2 år har oppebåret slutløn  

 i lønramme 25.
 § 6.  Stillinger som skoleinspektør klassificeres  

 efter følgende regler:
Stk. 2.  Så længe en skoleinspektør som led i  

 tjenestemandsstillingen varetager ledelsen af en bo-afdeling ved skolen, ydes  

 der den pågældende et særligt tillæg på 17.115,13 kr. årlig.
For ledelse af  

 bo-afdelingen ved Geelsgaard Kostskole i Københavns Amt, Refsnæsskolen i  

 Vestsjællands Amt, Fredericiaskolen i Vejle Amt og Aalborgskolen i  

 Nordjyllands Amt udgør det særlige tillæg dog 22.005,17 kr. årlig.
 § 7.  Stillinger som viceskoleinspektør klassificeres  

 efter følgende regler:
 Stk. 2.  Ved ansættelse i en stilling som  

 viceskoleinspektør i lønramme 28 af en tjenestemand, der i medfør af § 8 i  

 udlægningsloven har bevaret hidtidig klassificering som lærer og overlærer i  

 lønrammerne 18, 26 og 28, henføres den pågældende som en personlig ordning  

 til aflønning efter lønramme 29 fra det tidspunkt, da tjenestemanden i  

 stillingen som lærer ville være oprykket til aflønning som overlærer i  

 lønramme 28.
 § 8.  Stillinger som lærer og overlærer henføres til  

 lønrammerne 13, 21, 23 og 24 (skalatrin 18, 20-22, 26, 29, 31, 33, 35, 36).
 Stk. 2.  Lærere, der pr. 1. april 1981 eller senere  

 henføres til lønramme 13, skalatrin 18, oprykkes til skalatrin 20 efter 2 års  

 forløb.
Stk. 3.  Oprykning til lønramme 21 sker, når de  

 pågældende lærere i 2 år har oppebåret slutløn i lønramme 13. Efter  

 yderligere 2 års forløb oprykkes de pågældende lærere til lønramme 23 med  

 stillingsbetegnelsen overlærer, såfremt deres tjenstlige forhold i enhver  

 henseende har været tilfredsstillende.
Oprykning til lønramme 24 sker, når  

 der i 2 år er oppebåret slutløn i lønramme 23.
Stk. 4.  Til lærere og overlærere ydes et særligt tillæg  

 med grundbeløb 11.871,34 kr.
Ved nedsat tjenestetid reduceres tillægget  

 forholdsmæssigt.
Det pligtige undervisningstimetal § 9.  Det i § 10 anførte pligtige årlige  

 undervisningstimetal er fastsat under hensyntagen til, at det påhviler  

 tjenestemænd ved den vidtgående specialundervisning i folkeskolen - ud over  

 at tilrettelægge og forberede undervisningen m.v. - at varetage en række  

 opgaver uden direkte forbindelse med undervisningen, herunder blandt andet  

 kontakten mellem skolen og elevernes hjem, deltagelse i kollegiale  

 konferencer, planlægning af undervisningen og lærerråds- og  

 fælleslærerrådsmøder, medvirken ved gennemførelse af lejrskoleophold og  

 lignende, ved løsning af forskellige sociale opgaver vedrørende eleverne og  

 ved gennemførelse af prøver og eksaminer.
Endvidere har tjenestemanden pligt  

 til, i et omfang svarende til indtil 4 dage pr. år, at stå til rådighed for  

 skolevæsenet til deltagelse i pædagogiske kurser og planlægningsmøder m.v.
 § 10.  Det pligtige antal undervisningstimer  

 (lektioner) fastsættes til 936 timer årlig, svarende til 23,4 timer pr. uge i  

 40 uger, og de enkelte undervisningstimers varighed til 45 minutter.
 Stk. 2.  Af undervisningstimerne i stk. 1 kan 2 timer  

 ugentlig indgå i skemaet til løsning af særlige opgaver i tilknytning til  

 undervisningen, herunder konferencer med særligt sagkyndige, særlige  

 lærerkonferencer og journalarbejde.
 Stk. 3.  Det pligtige undervisningstimetal nedsættes  

 efter de nedenfor fastsatte regler om timereduktion.
 Stk. 4.  Det pligtige undervisningstimetal nedsættes  

 yderligere efter de derom fastsatte regler med overtimer, som overføres fra  

 forudgående skoleår.
 Stk. 5.  Det pligtige undervisningstimetal forhøjes  

 efter de derom fastsatte regler med undertimer overført fra forudgående  

 skoleår.
 § 11.  Inden for det i § 10 nævnte pligtige  

 undervisningstimetal indgår timer ved undervisning efter lov om  

 specialundervisning for voksne, for så vidt denne undervisningsvirksomhed  

 afvikles på skolen.
 Stk. 2.  Med tjenestemandens tilslutning kan den i stk.  

 1 nævnte undervisningsvirksomhed, der finder sted uden for skolen, ligeledes  

 indgå i det pligtige undervisningstimetal.
§ 12.  Skoleinspektører ved skoler med mindst 300  

 løntimer på skolens skemaplan kan afvikle indtil 5 af deres pligtige  

 ugentlige undervisningstimer ved at overtage indtil 200 periodiske eller  

 enkelte vikartimer fordelt over skoleåret.
En skoleinspektør kan  

 undtagelsesvis i en periode læse et mindre timetal end anført i § 10 mod  

 senere i skoleåret eller i et af de to følgende skoleår at læse et  

 tilsvarende højere timetal.
Løntimetallet og dets beregning § 13.  Det ugentlige løntimetal opgøres ved  

 sammentælling af det ugentlige skematimetal (lektionstal), timereduktioner,  

 beregnet efter de nedenfor anførte regler, og overførte overtimer, jf. § 10,  

 stk. 4, og med fradrag af overførte undertimer, jf. § 10, stk. 5. De  

 beregnede timereduktioner af enhver art afrundes til nærmeste timetal med 2  

 decimaler.
 Stk. 2.  Med henblik på konstatering af eventuelle  

 overtimer eller undertimer foretages i marts-april måned for tjenestemænd med  

 fuldt pligtigt timetal følgende opgørelse af det årlige løntimetal, idet  

 punkt 1, 2 og 4 sammentælles, og punkt 3 fradrages:
 1. Det ugentlige løntimetal i henhold til stk. 1  

 multipliceret med 40. Hvis det ugentlige løntimetal undtagelsesvis er mindre  

 end 22,4 timer, regnes med 22,4 løntimer svarende til 896 løntimer årlig, dog  

 ikke for skoleinspektører.
2. Eventuel permanent forhøjelse i løbet af skoleåret  

 af det ugentlige løntimetal, opgjort som nævnt i stk. 1. Det løntimetal, som  

 forhøjelsen udgør, multipliceres med 1/5 af det resterende antal skoledage i  

 skoleåret.
Hvis forhøjelsen sker efter opgørelsestidspunktet, indregnes  

 timerne i opgørelsen for det følgende skoleår.
3. Eventuel permanent nedsættelse i løbet af skoleåret  

 af det ugentlige løntimetal, opgjort som nævnt i stk. 1. Det løntimetal, som  

 nedsættelsen udgør, multipliceres med 1/5 af det resterende antal skoledage i  

 skoleåret regnet fra den 1. i den efterfølgende måned.
Hvis bortfaldet  

 medfører, at det ugentlige løntimetal kommer ned under 22,4 timer, skal der  

 dog kun ske nedsættelse for de løntimer, der ligger over 22,4. Der foretages  

 ikke ændring af det ugentlige løntimetal, hvis bortfald af skematimer m.v.  

 sker efter opgørelsestidspunktet eller efter 1. april (hvis  

 opgørelsestidspunktet ligger efter denne dato).
 4. Midlertidige timer, jf. § 24, stk. 1, punkt 2, og  

 stk. 5, varetaget siden sidste årsopgørelse samt eventuelle timer som nævnt  

 under punkt 2, sidste punktum.
 Stk. 3.  Overstiger det opgjorte årlige løntimetal 936,  

 afspadseres eller vederlægges de fremkomne overtimer efter de derom fastsatte  

 regler.
 Stk. 4.  Er det opgjorte årlige løntimetal mindre end  

 936, overføres de fremkomne undertimer til det følgende skoleår efter der  

 derom fastsatte regler.
 Stk. 5.  Når en tjenestemand fratræder sin stilling ved  

 kommunens/amtskommunens skolevæsen, foretages på fratrædelsestidspunktet den  

 i stk. 2 nævnte opgørelse med følgende afvigelser:
 1. Det ugentlige løntimetal, jr. punkt 1, eventuel  

 permanent forhøjelse, jf. punkt 2, og eventuel permanent nedsættelse, jf.  

 punkt 3, multipliceres med 1/5 af antallet af skoledage fra skoleårets  

 begyndelse/ændringstidspunktet og til fratrædelsestidspunktet.
 2. For den resterende del af skoleåret regnes med et  

 ugentligt løntimetal på 23,4 timer, hvortil lægges 2/3 af overførte overtimer  

 (jf. § 10, stk. 4), eller hvori fradrages overførte undertimer (jf. § 10,  

 stk. 5).
 Stk. 6.  Når en tjenestemand tiltræder en stilling i  

 løbet af skoleåret, foretages den i stk. 2 nævnte opgørelse med følgende  

 afvigelser:
 1. Det ugentlige løntimetal, jfr. punkt 1, eventuel  

 permanent forhøjelse, jfr. punkt 2, og eventuel permanent nedsættelse, jfr.  

 punkt 3, multipliceres med 1/5 af antallet af skoledage fra  

 tiltrædelsestidspunktet/ændringstidspunktet og til skoleårets ophør.
 2. For perioden fra skoleårets begyndelse og til  

 tiltrædelsestidspunktet regnes med et ugentligt løntimetal på 23,4 timer.
 Stk. 7.  Bestemmelserne i stk. 5 og 6 finder tilsvarende  

 anvendelse ved tjenestefrihed for resten af skoleåret og ved genoptagelsen af  

 tjenesten i løbet af skoleåret.
Timereduktion som følge af ferieforlængelsen § 14.  Til ledere og lærere ydes en timereduktion i  

 det pligtige ugentlige undervisningstimetal på 0,022 time pr. ugentlig  

 løntime, jf. stk. 3.
 Stk. 2.  Reduktion ydes dog højst for et ugentligt antal  

 løntimer svarende til det fastsatte pligtige ugentlige undervisningstimetal.  

 Ved nedsat tjenestetid nedsættes det højeste antal løntimer, hvori der kan  

 ydes reduktion, tilsvarende.
 Stk. 3.  Reduktionsberegningen foretages på grundlag af  

 det opgjorte løntimetal uden indregning af den i stk. 1 nævnte reduktion.
Timereduktion for undervisning på ubekvemme tidspunkter § 15.  Til tjenestemænd, der varetager undervisning i  

 henhold til lov om specialundervisning for voksne, ydes en timereduktion på  

 0,05 løntime for hver skemalagt undervisningstime, der udføres i tiden kl.  

 17-6. Samme reduktion ydes for hver skemalagt undervisningstime, der udføres  

 i tiden kl. 14-17, såfremt mindst halvdelen af undervisningen den pågældende  

 dag ligger efter kl. 17.
Timereduktion for hjemkundskab § 16.  Ved undervisning i hjemkundskab ydes en  

 timereduktion, som udgør 1/8 af antallet af skematimer i dette fag.
Timereduktion for opgaverettelse § 17.  For opgaverettelse på 9. og 10. klassetrin ydes  

 timereduktion efter nedenstående satser under forudsætning af, at der i de  

 nævnte fag udarbejdes skriftlige arbejder, der skal rettes af læreren uden  

 for skoletiden.
 Der ydes dog altid under den ovenfor angivne forudsætning mindst 1/2 times  

 reduktion for hver klasse i hvert fag.
 Timereduktion for administrativt arbejde m.v.
 § 18.  De nedenfor omhandlede timereduktioner på grund  

 af administrativt arbejde m.v. er fastsat under hensyntagen til, at dette  

 arbejde er omfattet af de for administrativt personale gældende  

 arbejdstidsnormer.
§ 19.  For hver 14 løntimer, der findes på skolens  

 skemaplan, ydes 1 reduktionstime for administrativt arbejde.
Der kan dog  

 højst gives 42 reduktionstimer i forbindelse med ledelsen af skolen.
 Stk. 2.  Timereduktion efter stk. 1 tillægges i første  

 omgang skoleinspektøren.
 Stk. 3.  En skoleinspektørs og en viceskoleinspektørs  

 timereduktion kan ikke være mindre end 5 timer og ikke større end 17 timer  

 ugentlig.
 Stk. 4.  Er der en viceskoleinspektør ved skolen,  

 fordeles den samlede timereduktion efter stk. 1 mellem skoleinspektør og  

 viceskoleinspektør således, at reglen i stk. 3 om et mindste antal  

 reduktionstimer først opfyldes.
 Stk. 5.  Hvis en skole har flere reduktionstimer end  

 dem, der efter foranstående kan fordeles på skoleinspektøren og  

 viceskoleinspektøren, kan de overskydende timer fordeles på lærere med  

 administrativ funktion.
 § 20.  Såfremt ledelsen af en bo-afdeling ved en skole  

 varetages af skoleinspektøren, tillægges der denne en timereduktion på 3  

 timer ugentlig ud over den i § 19, stk. 1 og 3, nævnte reduktion.  

 Bestemmelsen omfatter alene tjenestemænd, som i henhold til § 6, stk. 2,  

 oppebærer særligt tillæg for den nævnte funktion.
 § 21.  Til lærere, der virker som lærerrådsformænd,  

 ydes timereduktion efter følgende regler:
Timereduktion ved den 60. år § 23.  Fra begyndelsen af skoleåret i det kalenderår,  

 i hvilket tjenestemanden fylder 60 år, ydes der en timereduktion på 0,2 time  

 ugentlig pr. undervisningstime i det ugentlige skematimetal.
 Stk. 2.  For ledere, der afvikler pligtige ugentlige  

 undervisningstimer som midlertidige timer, ydes timereduktionen tillige som  

 0,2 time pr. varetaget midlertidig undervisningstime.
Midlertidige timer § 24.  Som midlertidige timer betegnes  

 undervisningstimer og timereduktioner, som tillægges en tjenestemand i løbet  

 af skoleåret ud over det ugentlige skematimetal inkl. timereduktioner m.v.  

 Midlertidige timer kan tillægges en tjenestemand 1. som enkeltstående timer (tilfældige vikartimer,  

 hvis varighed er mindre end 4 kalenderuger i sammenhæng) eller 2. for perioder af en varighed på mindst 4  

 kalenderuger i sammenhæng (dog ikke for resten af skoleåret, jf. § 13, stk.  

 2, punkt 2).
Stk. 2.  For de i stk. 1, punkt 2, anførte midlertidige  

 undervisningstimer, som en tjenestemand læser i samme klasse og fag eller  

 lignende i mindst 4 kalenderuger i sammenhæng, ydes timereduktion for  

 undervisning i hjemkundskab og opgaverettelse.
Reduktionerne beregnes kun for  

 hele kalenderuger.
 Stk. 3.  Er en lærerrådsformand eller  

 fælleslærerrådsformand midlertidigt fraværende fra tjenesten, og samtlige de  

 til formandsvirksomheden knyttede opgaver tillægges et andet medlem, ydes der  

 den pågældende timereduktion herfor efter §§ 21 og 22. Reduktionen ydes dog  

 kun, såfremt virksomheden er varetaget i mindst 4 kalenderuger i sammenhæng,  

 og beregnes kun for hele kalenderuger, dog ikke for sommerferien.
Stk. 4.  Varetager en tjenestemand midlertidigt opgaver  

 i forbindelse med skolebibliotek efter § 11 i Socialstyrelsens cirkulære af  

 19. april 1977 om tjenestetid og overtimebetaling, indgår de hertil medgåede  

 timer (lektioner) i årsopgørelsen.
Varetages opgaver, som er nævnt i §§  

 16-20, i sin helhed i hele kalenderuger, beregnes de tillagte timer efter  

 reglerne om timereduktion for den pågældende opgave, idet der dog modregnes  

 for eventuelle undervisningstimer m.v., som den pågældende måtte blive  

 frigjort for i denne anledning.
Stk. 5.  Midlertidige timer, jf. stk. 1, punkt 1, som er  

 tillagt en tjenestemand som enkeltstående, tilfældige vikartimer i mindre end  

 4 kalenderuger i sammenhæng, indregnes ikke i tjenestemandens årsopgørelse.  

 Sådanne timer vederlægges efter de derom fastsatte regler.
Midlertidige  

 timer, jf. stk. 1, punkt 2, som er tillagt en tjenestemand for perioder af  

 mindst 4 kalenderuger i sammenhæng, indregnes for en tjenestemand med fuldt  

 pligtigt timetal i årsopgørelsen.
For tjenestemænd, der har nedsat  

 tjenestetid mod tilsvarende nedsættelse af lønnen, vederlægges sådanne  

 midlertidige timer for perioder efter de derom fastsatte regler.
Stk. 6.  I de i § 13, stk. 2, punkt 3, nævnte tilfælde,  

 hvor bortfald af skematimer m.v. ikke modsvares af en nedsættelse af det  

 ugentlige løntimetal, er tjenestemanden for hele timer forpligtet til at læse  

 midlertidige undervisningstimer på fastlagte tidspunkter i skemaet fra den 1.  

 i den efter bortfaldet følgende måned.
Sådanne læste timer indregnes ikke i  

 årsopgørelsen, ligesom de ikke vederlægges efter reglerne om vederlæggelse af  

 de i stk. 1, punkt 1, anførte midlertidige vikartimer.
Kapitel 3. Ændring af normering og klassificering § 25.  Normering og klassificering af stillinger  

 foretages hvert år pr. 1. august.
 § 26.  Normeringsberegningerne i henhold til § 2 kan  

 efter amtsrådets/kommunalbestyrelsens bestemmelse foretages for den enkelte  

 skole eller for samtlige selvstændige skoler for vidtgående  

 specialundervisning under et.
 § 27.  Oprykning af tjenestemænd, der er omfattet af  

 bestemmelserne i §§ 6-7, til højere lønramme eller opnåelse af større særligt  

 tillæg er betinget af, at undervisningsvirksomheden ved skolen i de seneste 2  

 skoleår før omklassificeringen har opfyldt de anførte løntimetalskrav.
 Stk. 2.  Nedrykning til lavere lønramme og nedrykning  

 til lavere særligt tillæg gennemføres først ved ledighed i stillingen.
 § 28.  De i cirkulæret nævnte tillæg er anført i  

 grundbeløb i niveau pr. 1. oktober 1984. Tillæggene reguleres i  

 overensstemmelse med den mellem Finansministeriet og tjenestemændenes  

 centralorganisationer indgåede aftale om justering af tjenestemandslønninger  

 m.v.
Kapitel 4. Frederiksberg Kommune § 29.  Cirkulæret finder tilsvarende anvendelse for  

 ledere og lærere ved selvstændige kommunale skoler for vidtgående  

 specialundervisning i Frederiksberg Kommune.
Kapitel 5. Ikrafttrædelses- og overgangsbestemmelser § 30.  Cirkulæret har virkning fra den 1. august 1987 Stk. 2.  Følgende bestemmelser ophæves:
 1. Cirkulære af 26. januar 1981 om ledere og lærere  

 ved den vidtgående specialundervisning i folkeskolen.
 2. Cirkulæreskrivelse af 3. august 1981 om ændring af  

 cirkulære af 26. januar 1981 om ledere og lærere ved den vidtgående  

 specialundervisning i folkeskolen.
 3. Cirkulære af 25. november 1982 om ændring af  

 cirkulære af 26. januar 1981 om ledere og lærere ved den vidtgående  

 specialundervisning i folkeskolen.
 4. Cirkulære af 3. juni 1983 om ændring af cirkulære  

 af 26. januar 1981 om ledere og lærere ved den vidtgående specialundervisning  

 i folkeskolen.
 5. Cirkulære af 12. oktober 1983 om ændring af  

 cirkulære af 26. januar 1981 om ledere og lærere ved den vidtgående  

 specialundervisning i folkeskolen.
 6. Cirkulære af 16. april 1984 om ændring af cirkulære  

 af 26. januar 1981 om ledere og lærere ved den vidtgående specialundervisning  

 i folkeskolen.
 7. Cirkulære af 6. november 1984 om ændring af  

 cirkulære af 26. januar 1981 om ledere og lærere ved den vidtgående  

 specialundervisning i folkeskolen.
 8. Cirkulære af 28. maj 1986 om ændring af cirkulære  

 af 26. januar 1981 om ledere og lærere ved den vidtgående specialundervisning  

 i folkeskolen. (Ændret lønforløb for lærere m.v.).
 9. Cirkulære af 24. juli 1986 om ændring af cirkulære  

 af 26. januar 1981 om ledere og lærere ved den vidtgående specialundervisning  

 i folkeskolen. (Timereduktion for undervisning på ubekvemme tidspunkter).
 10. Cirkulæreskrivelse af 24. juli 1986 om  

 overtimebetaling til lærere ved den vidtgående specialundervisning i  

 folkeskolen.
 11. Cirkulære af 28. november 1986 om ændring af  

 cirkulære af 26. januar 1981 om ledere og lærere ved den vidtgående  

 specialundervisning i folkeskolen. (Tjenestetid og overtimebetaling).
 12. Cirkulæreskrivelse af 18. juni 1987 om indførelse  

 af afspadseringsordning.
Undervisningsministeriet, den 26.  

 februar 1988 P.m.v.
 e.b.
Kirsten Lippert fm.
Bilag Bilagene er udeladt her.
