 § 1.  Der udmøntes skillemønt lydende på 5 kroner, 1  

 krone, 25 øre og 10 øre af kobbernikkel (75 vægtdele kobber og 25 vægtdele  

 nikkel) og af følgende størrlse og vægt:
 5 kroner:
diameter 33 mm vægt 15 g 1 krone:
diameter 25,5 mm vægt 6,8 g 25 øre:
diameter 23 mm huldiameter 4,6 mm vægt 4,3 g 10 øre:
diameter 18 mm vægt 3 g Skillemønterne skal have følgende præg:
 5-kronestykket:
 På forsiden:
Hendes Majestæt Dronningens profilportræt, langs randen en ring og  

 indenfor denne: MARGRETHE II DANMARKS DRONNING.
Forneden møntdirektørens  

 navnebogstav, møntmærket og medaljørens navnebogstav.
 På bagsiden:
Det store rigsvåben, på begge sider af dette to egegrene.
Neden under  

 våbnet værdiangivelsen: 5 KRONER.
På begge sider af våbnets krone  

 udmøntningsårstallet.
 Mønten præges i riflet ring.
 1-kronestykket:
 På forsiden:
Hendes Majestæt Dronningens profilportræt, langs randen en ring og  

 indenfor denne: MARGRETHE II DANMARKS DRONNING.
Forneden møntdirektørens  

 navnebogstav, møntmærket og medaljørens navnebogstav.
 På bagsiden:
Det store rigsvåben; neden under dette værdiangivelsen: 1 KRONE.
På begge  

 sider af våbnet udmøntningsårdstallet.
 Mønten præges i riflet ring.
 25-øre stykket:
 På forsiden:
Hendes Majestæt Dronningens kronede navnetræk til venstre for hullet, over  

 dette udmøntningsårstallet og til højre en egegren.
Forneden møntdirektørens  

 navnebogstav, møntmærket og medaljørens navnebogstav.
Hullet er omgivet af en  

 ophøjet kant.
 På bagsiden:
Over hullet værdiangivelsen 25 og under hullet: ØRE.
Forneden: DANMARK og  

 på hver side af hullet en stregdekoration.
Hullet er omgivet af en ophøjet  

 kant.
 Mønten præges i glat ring.
 10-øre stykket:
 På forsiden:
Hendes Majestæt Dronningens kronede navnetræk og på begge sider af  

 navnetrækket udmøntningsårstallet.
Forneden møntdirektørens navnebogstav,  

 møntmærket og medaljørens navnebogstav.
 På bagsiden:
Værdiangivelsen 10, derunder: ØRE.
På bege sider af værdiangivelsen et  

 egeblad og foroven: DANMARK.
 Mønten præges i glat ring.
 § 2.  Der udmøntes skillemønt lydende på 5 øre af  

 jern, platteret på begge sider med kobber og af følgende størrelse og vægt:
diameter 15,5 mm vægt 1,6 g Skillemønten skal have følgende præg:
 På forsiden:
Hendes Majestæt Dronningens kronede navnetræk og på begge sider af  

 navnetrækket udmøntningsårstallet.
Forneden møntdirektørens navnebogstav,  

 møntmærket og medaljørens navnebogstav.
 På bagsiden:
 Værdiangivelsen 5, derunder: ØRE, og på hver side af værdiangivelsen et  

 kvadrat, bestående af 5 lodrette streger; foroven: DANMARK.
 Mønten præges i glat ring.
 Givet på Christiansborg slot, den 12.  

 november 1973.
 Under Vor Kongelige Hånd og Segl.
 MARGRETHE R. /Knud Heinesen.
