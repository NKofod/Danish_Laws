Kriminalforsorgens tjenestesteder Den 1. juli 1992 trådte Lov om orlovsydelse til uddannelse og Lov om  

 forældreorlovsydelse i kraft.
I den anledning fremsendes Finansministeriets  

 cirkulære af 18. august 1992 om tjenestefrihed m.v. til uddannelse eller  

 pasning af børn i forbindelse med jobrotation.
De nævnte love med tilhørende  

 bekendtgørelser og vejledninger er optrykt som bilag til cirkulæret.
Direktoratet skal henlede opmærksomheden på, at den ansatte ikke har krav  

 på at få orlov.
Som ved andre ansøgninger om tjenestefrihed, er det  

 ansættelsesmyndigheden, der afgør, om orlov kan gives.
Ansøgninger om orlov  

 fra overenskomstlønnet personale samt fra tjenestemænd i lønramme 20 og  

 derunder afgøres af anstaltslederne/lederen af Kriminalforsorgens  

 Uddannelsescenter.
Ansøgninger fra øvrige ansatte samt ansatte ved  

 arresthuse, pensioner og afdelinger indsendes til direktoratet til afgørelse.
En hovedbetingelse for at kunne anvende ordningen er, at der ansættes en  

 anden dagpengeberettiget ledig i orlovsperioden.
Dette vil kun vanskeligt  

 kunne lade sig gøre i stillinger, hvor der kræves en særlig etatsuddannelse,  

 samt i visse lederstillinger og specialiststillinger.
Det må dog i alle tilfælde bero på en konkret, individuel vurdering, om  

 orlov er mulig, eventuelt via personalemæssige omrokeringer.
Såfremt  

 arbejdsformidlingen anviser en afløser, skal denne godkendes af  

 tjenestestedet.
 Opmærksomheden skal iøvrigt henledes på følgende:
 1. Både den der bevilges tjenestefrihed og den der ansættes i  

 stillingen skal være dagpengeberettiget (medlem af A-kasse med dagpengeret).
 2. Den ansatte bevilges tjenestefrihed uden løn, og der optjenes  

 ikke løn eller pensionsanciennitet i perioden.
 3. Blanket til brug ved indgåelse af aftale om orlov rekvireres af  

 pågældende på arbejdsformidlingen eller i arbejdsløshedskassen.
4. Som dokumentation for vikaransættelsen skal tjenestestedet hver  

 måned indsende kopi af lønseddel eller anden lønuddata til  

 arbejdsformidlingen.
For så vidt angår personale ved arresthuse, afdelinger  

 og pensioner, sker dette ved Løn- og Regnskabskontorets foranstaltning.
 5. For så vidt angår ferie gælder de almindelige regler, når der  

 gives tjenestefrihed, dvs:
Tjenestemænd: Ved orlov i højst 6 måneder optjenes 2 1/2 feriedag  

 pr. måned.
Der udstedes ikke feriekort, jfr. ferieaftalens § 1, stk. 4. Ved  

 mere end 6 måneders orlov udstedes der feriekort, og der optjenes ikke  

 feriedage i orlovsperioden, jfr. ferieaftalens § 9, stk.3.
Ansatte omfattet af ferieloven: Ved orlov skal der udstedes  

 feriekort.
Der optjenes ikke feriedage i orlovsperioden.
6. Tjenestefrihed meddeles for en given periode mindst henholdsvis  

 4 og 13 uger af højst 36 uger.
Såfremt den ansatte ønsker at afbryde  

 tjenestefriheden, kan genindtræden i tjenesten kun finde sted, såfremt der er  

 opstået ledighed i den pågældendes egen stilling, eller der er en anden ledig  

 stilling af samme karakter på tjenestestedet, som den pågældende kan  

 bestride.
Dette skal fremgå af skrivelsen til den ansatte.
 7. Meddelelse om tjenestefrihed skal gives til direktoratets 1.  

 kontor samt til Løn- og Regnskabskontoret.
 8. Reglerne har virkning indtil 1. juli 1994. Aftale om orlov kan  

 ikke ingås efter den 30. september 1993.
 E.B.
