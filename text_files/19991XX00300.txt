Skriftlig fremsættelse (26. januar 2000) Erhvervsministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 administration af tilskud fra Den Europæiske Regionalfond og  

 tilhørende statslig medfinansiering. (Fastsættelse af  

 tilskudsformer og udvidelse af delegations-adgang m.v.).
(Lovforslag nr.
L 175).
 EU s strukturfonde er blevet revideret og ændret fra  

 2000. Der er blevet afsat EU-midler til finansiering for perioden fra 2000  

 til 2006. I forbindelse hermed er der vedtaget nye forordninger, herunder en  

 forordning om Den Europæiske Fond for Regionaludvikling og en generel  

 forordning, der fastsætter fælles bestemmelser for alle  

 strukturfondene.
Da Danmark er berettiget til at modtage støtte fra  

 EU s strukturfonde, skal den danske lovgivning bringes i overensstemmelse med  

 bestemmelserne i de nye forordninger.
Det er derfor nødvendigt at  

 foretage en revision af den gældende lov om administration af tilskud  

 fra Den Europæiske Regionalfond og tilhørende statslig  

 medfinansiering.
 Lovforslaget indeholder en præcisering af  

 administrationens organisering, herunder de hovedopgaver, der knytter sig til  

 myndighedsudøvelsen.
Endvidere er der i lovforslaget medtaget en bestemmelse,  

 der præciserer, hvilke former for tilskud, der vil kunne ydes.
Tilskud  

 kan gives til enkeltprojekter.
Endvidere kan der ydes globaltilskud og  

 tilskud til foranstaltninger.
De to sidstnævnte former for tilskud har  

 karakter af rammetilskud.
Administrationen af de enkelte tilskud under  

 rammetilskuddene vil ligge hos de myndigheder, der modtager  

 rammetilskuddene.
Endelig indeholder lovforslaget specifikke regler for  

 administration af grænseoverskridende programmer.
Det angår  

 både bilaterale programmer, der omfatter programmer med  

 deltagelse fra regioner i lande med fælles grænse, og  

flernationale programmer, der som regel har deltagelse af regioner i  

 mere end to EU-medlemslande og eventuelt også deltagelse fra lande uden  

 for EU.
For de bilaterale grænseoverskridende programmer  

 fastholdes den hidtidige adgang til fuld decentralisering.
Det vil sige, at  

 grænseoverskridende regionale udvalg kan bemyndiges til at træffe  

 afgørelser om tilsagn til de enkelte projekter.
Ligeledes kan de  

 respektive amtskommunale eller kommunale myndigheder bemyndiges til helt  

 eller delvist at fungere som administrationsmyndighed for de enkelte  

 programmer.
 For så vidt angår de flernationale  

 grænseoverskridende programmer giver lovforslaget erhvervsministeren  

 adgang til at bemyndige myndigheder og kompetente institutioner, herunder  

 private institutioner, til at varetage administrationsmyndighedsopgaver.
 Bestemmelsen giver erhvervsministeren adgang til at  

 indgå aftaler, der er nødvendige for at kunne gennemføre  

 flernationale grænseoverskridende programmer i overensstemmelse med de  

 regler, der fastsættes i den generelle strukturfondsforordning og  

 Kommissionens retningslinier for administration af Interreg-programmerne.
 Med disse bemærkninger, og idet jeg i øvrigt  

 henviser til bemærkningerne i lovforslaget, skal jeg anbefale forslaget  

 til Folketingets velvillige behandling.
