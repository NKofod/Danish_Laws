Bekendtgørelse om ændring af bekendtgørelse om betaling for kontrol m.m. med frø og sædekorn § 1 I bekendtgørelse nr. 1722 af 21. december 2006 om betaling for kontrol m.m. med frø og sædekorn foretages følgende ændringer:
 1. Indledningen affattes således:
»I medfør af § 1, stk. 3, nr. 9, i lov om frø, kartofler og planter, jf. lovbekendtgørelse nr. 261 af 26. april 1999, § 1 i midlertidig bevillingslov for finansåret 2008 af 19. december 2007, og efter bemyndigelse fastsættes:« 2. § 1, stk. 1, affattes således:
»Virksomheder, der er registreret efter bekendtgørelserne om sædekorn, markfrø og grønsagsfrø, skal betale afgifter og gebyrer som fastsat i bilag 1 til dækning af Plantedirektoratets udgifter til administration og kontrol m.m. i henhold til de nævnte bekendtgørelser.« § 2 Bekendtgørelsen træder i kraft den 1. januar 2008.
