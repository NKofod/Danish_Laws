 Det lokale nævn giver afslag på ansøgning om sendetilladelse til lokal  

 fjernsynsvirksomhed med den begrundelse, at der ikke var økonomisk realitet  

 bag projektet.
 Udvalget fandt, at det var rimeligt, at nævnet i bedømmelsen af  

 ansøgningerne, under hensyn til det store antal ansøgninger om tilladelse til  

 lokal-tv, også inddrog oplysninger om de ansøgende projekters økonomiske  

 baggrund.
 Udvalget behandlede på sit møde den 17. august 1988 en klage fra  

 Foreningen F 4 over et afslag på ansøgning om sendetilladelse til lokal-tv,  

 som Københavns Kommunes Lokalradio- og TV-nævn den 1. juni 1988 har meddelt  

 foreningen.
 Nævnets afslag er begrundet med, at det økonomiske grundlag ikke ansås for  

 at være tilstrækkeligt.
Foreningen F 4 har i et brev af 26. juni 1988 klaget over nævnets  

 afgørelse.
Foreningen finder afslaget utilstrækkeligt begrundet og anfører,  

 at selv om det ikke kan udelukkes, at enkelte poster ikke vil holde, må det  

 opstillede budget anses for realistisk.
Nævnet har i en skrivelse af 15. august 1988 nærmere redegjort for  

 afgørelsen.
Det fremgår heraf, at nævnet anser foreningens budget for at være  

 uholdbart på både udgifts- og indtægtsside.
 I øvrigt har nævnet fundet, at foreningens programplaner i høj grad  

 svarede til flere andre ansøgeres planer.
Ved behandlingen af sagen har udvalget lagt vægt på, at det under hensyn  

 til det - i forhold til den samlede sendetid - store antal ansøgninger, må  

 anses for rimeligt, at nævnet ved bedømmelsen af ansøgningerne også vurderer  

 oplysningerne om de ansøgende projekters økonomiske baggrund.
Der foreligger  

 ikke for udvalget holdepunkter for at tilsidesætte det skøn, som nævnet i  

 denne forbindelse har udøvet.
På det foreliggende grundlag finder Udvalget vedr.
Lokal Radio og TV, at  

 Københavns Kommunes Lokalradio og TV-nævns afgørelse skal stå ved magt.
 Udvalgets afgørelse er enstemmig.
