1. Skal en medarbejder, der får opstillet en pc i hjemmet, beskattes  

 af værdien heraf? 2. Ændrer det på besvarelsen af spørgsmål 1, hvis  

 medarbejderen accepterer en lønnedgang? 3. Hvor stor en andel af driftsmidlet er skattepligtigt for  

 medarbejderen? 4. Ændrer det på besvarelsen af spørgsmål 3, hvis  

 medarbejderen accepterer en lønnedgang? 5. Kan virksomheden efter 3 år sælge pc'en til medarbejderen  

 for et beløb svarende til den bogførte værdi, uden at  

 medarbejderen beskattes heraf? Forespørgeren sælger og servicerer personlige computere samt  

 programmel og periferiudstyr hertil.
Firmaet påtænker at  

 markedsføre et koncept, hvor man leaser pc'ere med tilhørende  

 udstyr til virksomheder, som så kan opstille udstyret i medarbejdernes  

 hjem.
 Leasingafgiften betales af virksomheden, som herefter kan vælge at  

 lade afgiften finansiere ved helt eller delvist at reducere lønnen for  

 de medarbejdere, der får udstyret stillet til rådighed.  

 Reduktionen sker i medarbejdernes bruttoløn, det vil sige før  

 indeholdelse af A-skat.
 Leasingperioden udgør 3 år, hvorefter medarbejderen vil blive  

 tilbudt at overtage udstyret til bogført værdi, en symbolsk  

 scrapværdi.
 På denne baggrund blev der bedt om bindende forhåndsbesked om  

 beskatningen af medarbejderne.
PCer til rådighed i hjemmet - Medarbejdere med PCer til rådighed i hjemmet Ligningsrådet fandt, at hvis en ansat får  

 stillet en pc til rådighed i hjemmet, er den pågældende  

 skattepligtig af den private benyttelse heraf.
 Værdiansættelsen af et naturalgode sker efter  

 et konkret skøn over godets værdi for den enkelte medarbejder.  

 Værdien beskattes, uanset om arbejdsgiveren har reduceret  

 medarbejderens løn eller ej.
 Spørgsmålene 3, 4 og 5 afvistes, da der i  

 hvert enkelt tilfælde var tale om en konkret bedømmelse.
 Ligningsrådet kunne på nuværende  

 tidspunkt ikke tage stilling til de skattemæssige konsekvenser ved  

 medarbejdernes efterfølgende køb af pc'erne til  

 scrapværdi, idet den skattemæssige vurdering tager sit  

 udgangspunkt i pc'ens handelsværdi, den dag der disponeres.
 Hvis det aftales, at medarbejderen betaler for den private  

 anvendelse af pc'en, f.eks. i form af en tilsvarende lønnedgang, vil  

 beskatningen som udgangspunkt ske med dette beløb.
 Told- og Skattestyrelsen oplyste supplerende, at ved  

 udelukkende privat anvendelse skal leasingafgiften medregnes til A-indkomsten  

 for medarbejderen.
 Hvis momsregistrerede virksomheder indgår i  

 heromtalte leasingarrangement, kan der blive tale om begrænsning af  

 fradragsretten for den moms, som virksomheden skal betale ifølge  

 leasingaftalen.
Momsregistrerede virksomheder har kun fuld fradragsret for  

 momsen af indkøb, der udelukkende anvendes i forbindelse med  

 momspligtige aktiviteter.
For indkøb, der både anvendes i den  

 momsregistrerede virksomhed og til privat brug, er der kun delvis fradrag.  

 Fradragsretten opgøres i sådanne tilfælde efter et  

 skøn.
