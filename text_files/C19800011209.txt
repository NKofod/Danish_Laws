 Af hensyn til sikkerheden til søs og forebyggelse af havforurening har EF  

 vedtaget et direktiv, ifølge hvilket medlemsstater med søkyst til Nordsøen  

 eller Den engelske Kanal forpligter sig til at sikre, at skibe, der ønsker  

 lodsning i Nordsøen og i Den engelske Kanal, har mulighed for at få bistand  

 fra tilstrækkeligt kvalificerede højsølodser, der er i besiddelse af et  

 bevis, der er udstedt af en kompetent myndighed i en af disse medlemsstater,  

 og hvori det attesteres, at de pågældende er egnede til lodsning af skibe i  

 Nordsøen og i Den engelske Kanal.
 Der er endvidere mellem lodsmyndighederne i landene omkring Nordsøen  

 indgået en aftale om minimumskvalifikationer, bevis m.m. for højsølodser i  

 Nordsøen, i Den engelske Kanal og i Skagerrak.
 I den anledning skal industriministeriet henstille, at skibe, som ønsker  

 lodsning i Nordsøen, i Den engelske Kanal og i Skagerrak kun gør brug af  

 højsølodser, der er i besiddelse af et sådant særligt bevis eller et  

 tilsvarende bevis, udstedt af en kompetent myndighed i en anden Nordsøstat.
