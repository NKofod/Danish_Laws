NOA-Meddelelse om virksomhedsinterne, herunder  

 virksomhedsrekvirerede kurser § 2, nr. 2 i Arbejdsministeriets bekendtgørelse nr.  

 92 af 9. februar 1998 om uddannelser, hvortil der kan opnås  

 uddannelsesgodtgørelse og orlov til uddannelse  

 ("positivbekendtgørelsen").
 Til brug for AF s vurdering af, hvorvidt et konkret  

 kursus/uddannelsesforløb må betragtes som virksomhedsinternt,  

 herunder virksomhedsrekvireret skal følgende på given  

 foranledning præciseres:
Det fremgår af § 2, nr. 2 i Arbejdsministeriets  

 bekendtgørelse nr. 92 af 9. februar 1998 om uddannelser, hvortil der  

 kan opnås uddannelsesgodtgørelse og orlov til uddannelse  

 ("positivbekendtgørelsen"), at der ikke kan opnås  

 uddannelsesgodtgørelse eller orlov til virksomhedsinterne, herunder  

 virksomhedsrekvirerede kurser, der retter sig mod indehavere og ansatte i  

 virksomheden, medmindre de er led i et jobrotationsprojekt.
På baggrund  

 af en konkret skønsmæssig vurdering har AF kompetence til at  

 afgøre, hvorvidt et kursus/uddannelsesforløb må anses for  

 virksomhedsinternt, herunder virksomhedsrekvireret.
 Typiske tilfælde, hvor AF vil kunne blive gjort  

 opmærksom på denne problemstilling er for eksempel, hvis:
 ·  

 	AF modtager et større antal orlovsansøgninger fra  

 medarbejdere ansat på samme virksomhed/samme slags virksomheder.
 ·  

 	et antal orlovsansøgninger vedrører samme kursus/uddannelse  

 både m.h.t. kursusudbyder og tidspunktet for kursets/uddannelsens  

 afholdelse.
 I disse og andre tilfælde bør AF så  

 vidt muligt undersøge, hvorvidt:
 ·  

 	kurset reelt er åbent for andre deltagere end  

 virksomhedens/virksomhedernes indehavere og/eller ansatte.
 ·  

 	Kurset/Uddannelsen er annonceret offentligt på sædvanlig  

 måde i god tid inden kursusstart.
 ·  

 	der er afsat mere end et symbolsk antal pladser på  

 kurset/uddannelsen til andre deltagere end virksomhedens/virksomhedernes  

 indehavere og/eller ansatte.
 Der henvises i øvrigt til Arbejdsministeriets  

 vejledning nr. 31 af 27. februar 1998 til Arbejdsministeriets  

 bekendtgørelse nr. 92 af 9. februar 1998 om uddannelser, hvortil der  

 kan opnås uddannelsesgodtgørelse og orlov til uddannelse.
 Ovennævnte undersøgelse kan bl.a. ske ved, at  

 AF anmode uddannelsesstedet om dokumentation for annoncering og deltagerliste  

 for det pågældende kursus/uddannelsesforløb.
 Fører undersøgelsen herefter til, at AF ud  

 fra en konkret skønsmæssig vurdering finder, at  

 kurset/uddannelsesforløbet reelt ikke er åbent for andre end  

 virksomhedens/virksomhedernes indehavere og/eller ansatte, har AF under  

 henvisning til § 2, nr. 2 i Arbejdsministeriets bekendtgørelse nr. 92  

 af 9. februar 1998 om uddannelser, hvortil der kan opnås  

 uddannelsesgodtgørelse og orlov til uddannelse  

 ("positivbekendtgørelsen") kompetence til at afslå de  

 enkelte orlovsansøgninger.
