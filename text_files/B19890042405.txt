 I henhold til § 2 i lov om godkendelse af handelsskoler og tekniske skoler  

 og tilskud m.v. til disse skoler, jf. lovbekendtgørelse nr. 178 af 2. april  

 1987 som ændret ved § 10 i lov nr. 351 af 1. juli 1988, fastsættes:
Almindelige bestemmelser § 1.  Undervisnings- og Forskningsministeriet kan  

 godkende, at skoler etablerer uddannelse inden for design.
 Stk. 2.  Uddannelsen varer mellem 3 1/2 år og 5 år og er  

 opdelt i tre dele af henholdsvis 1 års, 2 års og et 1/2 til 2 års varighed,  

 jf. dog § 5 og § 18 stk. 4.
 Stk. 3.  Ved afslutningen kan der tages afgang som  

 designer inden for et af institutterne unika, industriel design, rum,  

 ædelmetal eller kommunikation.
§ 2.  Formålet med uddannelsen er at give de  

 studerende kvalifikationer på et videregående niveau inden for kunsthåndværk,  

 industriel design, indretning/planlægning og kommunikation med henblik på  

 professionel beskæftigelse inden for disse områder.
Herunder er formålet at  

 give de studerende de nødvendige tekniske, æstetiske og analytiske  

 forudsætninger for at kunne løse opgaver på et kunstnerisk og humanistisk  

 grundlag.
Optagelsesregler § 3.  For at opnå adgang til uddannelsen skal den  

 uddannelsessøgende have faglig og teoretisk baggrund erhvervet gennem en  

 periode på mindst 2 år, jf. stk. 2, og dokumentere kunstneriske og kreative  

 evner ved at bestå en optagelsesprøve, jf. stk. 3.
 Stk. 2.  Faglig og teoretisk baggrund for adgang til  

 uddannelsen kan opnås ved følgende:
 Stk. 3.  Optagelsesprøven tilrettelægges af skolen for  

 uddannelsessøgende, der opfylder adgangskravene efter stk. 2. Prøven kan  

 bestå af bedømmelse af indleverede arbejder og af opgaver stillet af skolen.
Stk. 4.  Optagelsesprøven tilrettelægges inden for  

 afgrænsede faglige områder.
Valg af fagligt område ved optagelsesprøven er  

 ikke bindende for elevens senere uddannelsesforløb.
Skolen afgør, om  

 optagelsesprøven er bestået, herunder kan skolen afbryde optagelsesprøven for  

 ansøgere, der under prøvens forløb anses for uegnede.
Stk. 5.  En ansøger kan højst deltage i optagelsesprøve  

 3 gange.
Skolen kan godkende optagelsesprøve bestået på en anden skole.
 Stk. 6.  Undervisnings- og Forskningsministeriet kan  

 efter indstilling fra uddannelsesnævnet, jf. § 26 fastsætte nærmere regler om  

 optagelsesprøven.
 § 4.  Er der flere kvalificerede ansøgere, end skolen  

 har plads til, optager skolen de ansøgere, der har opnået de bedste  

 resultater ved optagelsesprøven.
 Stk. 2.  Har skolen ledig kapacitet efter optagelsen af  

 alle de ansøgere, der har bestået optagelsesprøven ved den aktuelle  

 optagelsestermin, optages ansøgere, der har søgt optagelse på grundlag af en  

 tidligere bestået optagelsesprøve eller optagelsesprøve bestået på en anden  

 skole, jf. § 3, stk. 5.
 § 5.  Faglærte fra relevante brancheområder og andre  

 kvalificerede kan, efter at have bestået en særlig optagelsesprøve på samme  

 niveau som vurderingen efter § 18, få adgang til uddannelsens 3. del, jf. §  

 12.
 Stk. 2.  Skolen kan bestemme, at studerende optaget  

 efter stk. 1 skal gennemgå supplerende undervisning i emner fra 1. og 2. del  

 i et omfang af op til 1 års uddannelse.
 Stk. 3.  Ved den særlige optagelsesprøve skal ansøgerne  

 dokumentere såvel kunstneriske og kreative evner som relevante  

 håndværksmæssige færdigheder.
Stk. 4.  Den særlige optagelsesprøve tilrettelægges af  

 skolen således, at der i prøven indgår 1 uges undervisning.
Prøven kan bestå  

 af bedømmelse af indleverede arbejder og opgaver stillet af skolen.
Skolen  

 afgør, om optagelsesprøven er bestået, herunder kan skolen afbryde  

 optagelsesprøven for ansøgere, der under prøvens forløb anses for uegnede.
 § 6.  Undervisnings- og Forskningsministeriet kan  

 efter indstilling fra uddannelsesnævnet fastsætte regler om optagelse på  

 andet grundlag end det i §§ 3 og 5 nævnte.
§ 7.  Undervisnings- og Forskningsministeriet kan  

 fastsætte regler om begrænsning af adgang til uddannelsen for personer, der  

 ikke er danske statsborgere.
Ministeriet kan i forbindelse hermed fastsætte  

 regler om særlige betalingsordninger.
Uddannelsens struktur og indhold § 8.  Uddannelsen tilrettelægges som fuldtidsstudium  

 og indeholder normalt 42 undervisningsuger pr. år.
Undervisningen foregår  

 normalt som dagundervisning.
Undervisningstiden omfatter tid til praktik samt  

 til afholdelse af prøver og afgang.
 § 9.  Uddannelsen omfatter en 1. del bestående af en  

 fælles grundskole af 1 års varighed, en linierettet 2. del af 2 års varighed,  

 jf. § 11, og en 3. del af et 1/2 til 2 års varighed, jr. § 12.
 Stk. 2.  I 1. del indgår såvel obligatorisk tværgående  

 og linierettet undervisning som valgfri undervisning.
 Stk. 3.  I 2. og 3. del indgår såvel fælles tværgående  

 undervisning som undevisning, der knytter sig til den enkelte linie og det  

 enkelte institut.
 Stk. 4.  Når skolen fastlægger, at en faglært m.v. skal  

 have supplerende undervisning, jf. § 5, stk. 2, sammensættes denne af  

 elementer fra den tværgående undervisning i 1. og 2. del.
 § 10.  Ved afslutningen af 1. del foretages en  

 evaluering med henblik på oprykning til 2. del.
 Stk. 2.  Ved afslutningen af 2. del foretages vurdering.  

 Resultatet »godkendt« er betingelse for, at den studerende kan  

 oprykkes til 3. del eller få liniebevis, jf. § 18.
 Stk. 3.  Ved afslutningen af 3. del tages afgang, jf. §  

 21.
 § 11.  I 2. del vælger den studerende en af følgende  

 linier:
 Stk. 2.  Undervisnings- og Forskningsministeriet kan  

 efter indstilling fra uddannelsesnævnet godkende, at den liniedelte fagskole  

 opdeles på anden måde.
 § 12.  I 3. del vælger den studerende et af følgende  

 institutter:
 Stk. 2.  Undervisnings- og Forskningsministeriet kan  

 efter indstilling fra nævnet fastsætte nærmere regler for tilgang til  

 institutterne.
 § 13.  Det generelle formål med undervisningen er at  

 give de studerende en viden og kunnen inden for det valgte område, som sætter  

 dem i stand til at arbejde med syntesen af de kunstneriske, tekniske,  

 funktionelle, økonomiske og andre ressourcemæssige aspekter i forbindelse med  

 løsningen af en opgave.
Stk. 2.  Undervisningen på 1. del skal give den  

 studerende grundlæggende færdigheder og viden inden for det kunstneriske og  

 håndværksmæssige område.
Den studerendes kreativitet og sanseapparat i  

 arbejde med rum og form, farve og lys, materiale og stoflighed skal udvikles  

 og styrkes.
Endvidere skal den studerende opnå viden om historiske og  

 kulturelle forudsætninger for de fag, der indgår i kunsthåndværk og design  

 samt beslægtede områder.
Endelig orienteres den studerende om designfagenes  

 beskæftigelsesmuligheder og om den liniedelte fagskole, jf. § 11, for her  

 igennem at forberede linievalget.
Stk. 3.  Undervisningen på 2. del skal give den  

 studerende mulighed for at videreudvikle færdigheder og viden inden for  

 liniefagets område.
Den studerendes æstetiske sans styrkes samtidig med, at  

 fordybelsen i liniefagets tekniske, kunstneriske og etiske forudsætninger  

 udvikler den studerendes arbejdsmetode.
Endvidere gives den studerende viden  

 om historiske og kulturelle forudsætninger for liniefaget samt beslægtede  

 områder.
Endelig forbereder den studerende sig til valg af speciale inden for  

 et af institutterne.
 Stk. 4.  Undervisningen på 3. del skal styrke den  

 studerendes evne til selvstændigt at arbejde med helheden inden for det  

 område, den studerende har valgt for sin afgang, jf. § 12, samt give grundlag  

 for løsning af større og komplekse opgaver.
Studiets gennemførelse og evaluering § 14.  Den studerende tilrettelægger sit studieforløb  

 i samråd med skolen.
Stk. 2.  Undervisningen inden for en linie i 2. del kan  

 efter skolens godkendelse kombineres med undervisningen inden for en eller  

 flere andre linier.
Det skal dog sikres, at hovedvægten af undervisningen  

 gennemføres inden for den valgte linie.
 Stk. 3.  Skolen kan godkende, at dele af studiet  

 gennemføres på en anden udannelsesinstitution eller ved praktik i en  

 erhvervsvirksomhed.
 § 15.  Den studerende har pligt til at være aktiv i  

 studiet, herunder følge obligatorisk undervisning og aflevere opgaver og  

 arbejder i et omfang fastsat af skolen og deltage i prøver.
 § 16.  Ophold på anden uddannelsesinstitution før  

 studiets påbegyndelse ud over, hvad der kræves til optagelse efter § 3, stk.  

 2 eller § 5, kan af skolen godkendes og dermed træde i stedet for en del af  

 studiet, når uddannelsesmålene, jf. § 13, helt elle delvis anses for opfyldt.
 § 17.  Gennem hele studiet foretager skolen en løbende  

 intern evaluering af de studerende.
Stk. 2.  Skolen afgør, om den studerende kan oprykkes i  

 2. del.
Prøver bestået på anden uddannelsesinstitution kan af skolen  

 godkendes som grundlag for oprykning.
 Stk. 3.  Undervisnings- og Forskningsministeriet kan  

 efter indstilling fra nævnet fastsætte nærmere regler om oprykningen.
 § 18.  Oprykning til 3. del henholdsvis udstedelse af  

 liniebevis foretages på grundlag af en vurdering ved afslutningen af 2. del,  

 jf. § 10 stk. 2.
Stk. 2.  Grundlaget for vurderingen er et udvalg af den  

 studerendes arbejder fra 2. del.
Skolen godkender den studerendes udvalg af  

 arbejder.
 Stk. 3.  Vurderingen foretages af skolen og en censor,  

 og der anvendes karaktererne godkendt/ikke godkendt.
 Stk. 4.  Til studerende, der vælger at forlade  

 uddannelsen efter 2. del, udstedes et liniebevis med angivelse af den  

 gennemførte linie.
 Stk. 5.  For vurderingen og liniebeviset gælder i øvrigt  

 reglerne for afgang, jf. § 23 stk. 1.
 § 19.  Skolen tilbyder studievejledning med henblik på  

 valg af linie og institut, valg af afgangstidspunkt og område,  

 tilrettelæggelse af studieforløbet, herunder evt. praktik og uddannelse på  

 anden institution, jf. § 14, stk. 3.
 § 20.  For de studerendes retlige forhold iøvrigt  

 gælder Undervisnings- og Forskningsministeriets bekendtgørelse om optagelse  

 og om retlige forhold for de studerende i de videregående teknikeruddannelser  

 m.v.
Afgang § 21.  Ved afslutningen af uddannelsens 3. del  

 udarbejder den studerende et afgangsprojekt.
Bedømmelsen af projektet - evt.  

 sammen med udvalgte arbejder - er grundlag for afgørelsen af, om den  

 studerende kan få afgang, idet der ved bedømmelsen anvendes karaktererne  

 godkendt/ikke godkendt.
Stk. 2.  Skolen godkender den studerendes projektoplæg,  

 der bl.a. indeholder angivelse af en projektperiode, der højst må være 6 mdr.  

 Projektet kan tilrettelægges i samarbejde med en virksomhed og kan  

 gennemføres uden for skolen.
Afgangsprojektet kan være en afgrænset del af et  

 større projekt, som den studerende gennemfører i 3. del evt. i samarbejde med  

 andre studerende.
Stk. 3.  Når skolen godkender den studerendes ønske om,  

 at særligt udvalgte arbejder inddrages i bedømmelsen, udarbejder skolen en  

 plan, hvoraf det fremgår, med hvilken vægt de enkelte arbejder, herunder  

 projektet, indgår i bedømmelsen.
Projektet skal udgøre mindst halvdelen af  

 bedømmelsesgrundlaget.
Stk. 4.  Skolen yder projektvejledning til den  

 studerende i forbindelse med afgangsprojektet.
Projektvejlederen behøver ikke  

 iøvrigt at være ansat på skolen.
 § 22.  Uddannelses- og afgangsbeviset skal indeholde  

 angivelse af den gennemførte linie i 2. del og det valgte institut i 3. del.  

 Er optagelse sket på grundlag af en faglig uddannelse m.v., jf. § 5, skal  

 dette angives på uddannelses- og afgangsbeviset.
§ 23.  For afgang gælder i øvrigt Undervisnings- og  

 Forskningsministeriets bekendtgørelse om eksamensordningen og om uddannelses-  

 og eksamensbeviser for de videregående teknikeruddannelser m.v., idet  

 uddannelsesnævnet udøver den kompetence, som ellers tilkommer  

 teknikerudvalget.
Der udarbejdes ikke bedømmelsesplan for uddannelsen.
 Udviklingsarbejde m.v.
 § 24.  Skolerne kan gennemføre udviklingsarbejde.
 Stk. 2.  Formålet med udviklingsarbejdet er dels at  

 styrke og inspirere uddannelserne, dels at fremme designområdet generelt,  

 herunder at opsamle viden og at udvikle det kunstneriske formsprog og skabe  

 teknologisk udvikling.
 Stk. 3.  Udviklingsarbejde gennemføres især i  

 tilknytning til institutternes virksomhed og inddrager normalt skolens  

 værkstedsmæssige faciliteter.
 Stk. 4.  Udviklingsarbejde kan dels have karakter af  

 praktiske, tekniske, formmæssige eller rumlige eksperimenter, dels være  

 analytiske, historiske eller æstetiske studier, der kan danne baggrund for en  

 teoridannelse på designområdet.
 Stk. 5.  De rådgivende faglige udvalg, jf. § 27,  

 medvirker ved prioriteringen af udviklingsarbejde.
 § 25.  Gennemfører skolen forskning efter aftale med  

 en rekvirerende virksomhed, finansierer rekvirenten udgifterne i  

 overensstemmelse med reglerne om indtægtsdækket virksomhed.
Uddannelsesnævn og rådgivende faglige  

 udvalg § 26.  Undervisnings- og Forskningsministeren  

 nedsætter et uddannelsesnævn for designuddannelserne bestående af  

 repræsentanter for de færdiguddannede og for aftagerne.
Desuden udpeger  

 Undervisnings- og Forskningsministeren indtil 3 særligt sagkyndige medlemmer  

 samt repræsentanter for skolerne og de studerende til som tilforordnede at  

 deltage i nævnets arbejde.
Undervisnings- og Forskningsministeren kan tillade  

 yderligere særligt interesserede at deltage i nævnets møder med  

 observatørstatus.
 Stk. 2.  Nævnet vælger en formand og en næstformand  

 blandt medlemmerne og fastsætter selv sin forretningsorden.
 Stk. 3.  Undervisnings- og Forskningsministeriet  

 varetager nævnets sekretariatsfunktioner.
 Stk. 4.  Nævnet er rådgivende for Undervisnings- og  

 Forskningsministeriet i alle spørgsmål, der vedrører uddannelsen efter  

 bekendtgørelsen og kan selv optage spørgsmål om uddannelsen til behandling og  

 afgive indstilling til ministeriet.
 § 27.  Skolens bestyrelse nedsætter for afgrænsede  

 faglige områder et antal rådgivende faglige udvalg, der danner kontakt mellem  

 skolen og det pågældende erhvervsområde.
 Stk. 2.  Udvalgene består af repræsentanter for  

 virksomheder, faglige sammenslutninger, områdets lærere og studerende og af  

 områdets overordnede pædagogiske personale.
Stk. 3.  De rådgivende faglige udvalg medvirker til  

 undervisningens udvikling i relation til erhvervsområdets behov og  

 muligheder, herunder behovet for personer med kvalifikationer inden for  

 design m.v.
Endvidere rådgiver udvalgene skolen om udviklingsarbejder m.v.,  

 jf. § 24.
Uddannelsesforsøg og dispensation § 28.  Undervisnings- og Forskningsministeriet kan  

 efter indstiling fra uddannelsesnævnet tillade, at bekendtgørelsens  

 bestemmelser fraviges som led i forsøg.
Tilladelse gives for en begrænset tid  

 på grundlag af en forsøgsplan.
§ 29.  Undervisnings- og Forskningsministeriet kan i  

 særlige tilfælde dispensere fra bekendtgørelsens bestemmelser efter  

 indstilling fra vedkommende skole.
Hvis ansøgningen angår uddannelsens mål,  

 indhold, vurdering eller afgang, høres uddannelsesnævnet, inden sagen  

 afgøres.
Klageadgang § 30.  Klager over skolens afgørelser efter  

 bekendtgørelsen kan indbringes for Undervisnings- og Forskningsministeriet.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  I forbindelse med optagelsesprøver og oprykning  

 kan alene proceduremæssige fejl påklages.
Ikrafttræden og overgangsbestemmelser § 31.  Bekendtgørelsen træder i kraft 1. juli 1989.
 Stk. 2.  Undervisnings- og Forskningsministeriets  

 bekendtgørelser af 27. april 1971 om uddannelse af kunsthåndværkere, af 9.  

 juni 1971 om uddannelse af guld- og sølvformgivere og af 10. april 1987 om  

 uddannelse af boligkonsulenter ophæves.
Stk. 3.  For studerende, der har påbegyndt uddannelsen  

 før 1. juli 1989 gælder de hidtidige regler fortsat.
Ankenævnet efter § 9,  

 stk. 3, i bekendtgørelse om uddannelse af kunsthåndværkere ophører dog med  

 denne bekendtgørelses ikrafttræden.
 Stk. 4.  Undervisnings- og Forskningsministeriet kan  

 fastsætte yderligere overgangsregler.
