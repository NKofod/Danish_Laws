(Til rektorerne for samtlige  

 gymnasieskoler, studenterkursus og Statens Kursus til HF, amtsrådene samt  

 kommunalbestyrelserne i Frederiksberg og København) Ved aftale af 7. december 1978 mellem Akademikernes Centralorganisation  

 (tjenestemandsudvalget) og finansministeriet er tillægget for undervisning på  

 aftenhold for tjenestemandsansatte lærere ved gymnasieskoler, studenterkursus  

 og kursus til HF med virkning fra den 1. april 1977 ændret, således at den  

 svarer til de for overenskomstansatte gymnasiemagistre gældende regler.  

 Aftalen har følgende ordlyd:
 § 1. Til lærere, der er fast knyttet til et gymnasium, studenterkurser,  

 kursus til højere forberedelseseksamen eller seminarium med forpligtigelse  

 til at påtage sig undervisning på aftenhold, ydes et ureguleret tillæg på  

 92,00 kr. månedlig pr. ugentlig skematime efter kl. 18.30.
 Stk. 2.  timer, der påbegyndes før kl. 18.30 og  

 afsluttes senere, regnes for en halv time.
 Stk. 3.  Den enkelte lærer kan højst få tillæg for 16  

 ugentlige timer.
 § 2. Omregning af aftentillæget til et beløb pr. skematime foretages ved  

 at multiplicere det i § 1, stk. 1, nævnte beløb med 12 og dividere med 40.
 § 3. Aftalen har virkning fra 1. april 1977. Samtidig bortfalder  

 undervisningsministeriets cirkulæreskrivelse af 10. september 1975, j.nr.  

 1974-5491-1 (RS 08-09).
 UNDERVISNINGSMINISTERIET, den 10. januar  

 1979.
 P.M.V.
 E.B.
Erik Metz eksp.sekr.
