(Til alle kommuner og amtskommuner,  

 Dansk Ungdoms Fællesråd, Dansk Idræts Forbund, De danske Gymnastik- og  

 ungdomsforeninger, De danske Skytte-, Gymnastik- og  

 Idrætsforeninger, Dansk Firmaidræts Forbund, Arbejdernes Oplysningsforbund, Dansk  

 Oplysningsforbund, Folkeligt Oplysningsforbund, Frit  

 Oplysningsforbund, Liberalt Oplysningsforbund og Dansk Folkeoplysnings Samråd) De skemaer, der anvendes i forbindelse med administrationen af  

 fritidsvirksomhed for børn og unge i henhold til fritidsundervisningslovens  

 kapitel II og fritidsundervisning for voksne i henhold til lovens kapitel  

 III, har hidtil kunnet rekvireres gratis i direktoratet for statens indkøb,  

 idet direktoratet for folkeoplysning, frie grundskoler m.v. har afholdt  

 udgifterne til fremstilling af materialet.
 Direktoratet har imidlertid ikke længere økonomisk mulighed for at afholde  

 disse udgifter, og man ser sig derfor nødsaget til med virkning fra 1. januar  

 1986 at indføre en ordning, hvorefter der for skemaerne betales et beløb, der  

 dækker produktionsudgifterne.
 Betalingsordningen omfatter følgende skemaer:
Fritidsvirksomhed for børn og unge (kap.
II) UN 91 Ansøgning om godkendelse af ungdomsklubber UN 92 Ansøgning om godkendelse af og tilskud til interessegrupper for børn  

 og unge UN 93C Ansøgning om driftstilskud til lokaler og lejrpladser UN 93 D Ansøgning om driftstilskud til lokaler og lejrpladser UN 94 Budget og regnskab for ungdomsklubber UN 95 Dagbog for interessegrupper for børn og unge Fritidsundervisning for voksne (kap.
III) UN 78 Regnskab for virksomhed UN 83 ansøgning om godkendelse af fritidsundervisning for voksne UN 83a (Samme i løbende baner) UN 84 Ansøgning om godkendelse af foredragsrække UN 85a Plan og forløb UN 89 Ansøgning om godkendelse som leder UN 90 Ansøgning om godkendelse som lærer UN 117 registrering som initiativtager til fritidsundervisning for voksne.
Undervisningsministeriet Direktoratet for folkeoplysning frie grundskoler m.v., den 13. december 1985.
 P.d.v.
