 Landsskatteretskendelse vedr. godtgørelse af energiforbrug i  

 befugtningsanlæg.
 Klagen skyldes, at A A/S (herefter benævnt selskabet) anmodning om  

 godtgørelse af naturgasafgift, olieafgift og CO2-afgift for perioden fra 1.  

 april 1997 til 31. december 2001 ikke er imødekommet, idet det i anmodningen  

 beskrevne  

 energiforbrug til varme i befugtningsanlæg er anset for rumvarme.
Landsskatterettens afgørelse Regionens afgørelse stadfæstes.
Sagens oplysninger Selskabet udvikler, producerer og  

 markedsfører møbler af høj kvalitet og i et unikt og verdenskendt design.
 I brev af 30. juli 2002 har selskabet  

 anmodet om tilbagebetaling af 380.499 kr. i naturgasafgift, 744.719 kr. i  

 olieafgift og 35.736 kr. i CO2-afgift for perioden fra 1. april 1997 til 31.  

 december 2001 vedrørende energi, der er anvendt til fordampning af vand til  

 brug ved befugtning af ventilationsluften i produktionslokalerne.
Selskabet har i anmodningen oplyst, at  

 der i forbindelse med selskabets produktion af møbler, hvori der anvendes  

 træprodukter, sker en forarbejdning af træprodukterne.
Denne forarbejdning  

 kan  

 kun ske ved en bestemt temperatur og luftfugtighed.
Hvis de optimale forhold  

 ikke er til stede, bliver råvarerne uanvendelige.
For at sikre, at luften  

 altid  

 har den ønskede luftfugtighed, som produktionen kræver, anvender selskabet  

 befugtningsanlæg i produktionen.
Selskabet har videre oplyst, at der  

 findes forskellige typer af befugtningsanlæg.
De 4 mest almindelige typer af  

 befugtningsanlæg er:
 Eldrevne befugtningsanlæg, hvor  

 forstøvningen og fordampningen sker ved hjælp af elvarmeflader i samme anlæg,  

 og hvor den befugtede luft herefter udledes i lokalet.
 Befugtning ved damp, hvor  

 ventilationsluften tilsættes fugt gennem dampspyd, inden luften udledes i  

 lokalet.
Integrerede befugtningsanlæg, hvor  

 vandet forstøves og opvarmes f.eks. af en olieopvarmet varmeflade, inden  

 luften  

 udledes i lokalet.
Anlægget svarer stort set til et eldrevet  

 befugtningsanlæg.
Eksterne befugtningsanlæg, hvor vandet  

 forstøves og udledes til lokalet.
Det forstøvede vand fordamper omgående og  

 optager derved samme energimængde som de øvrige anlæg.
 Selskabet anvender et integreret  

 befugtningsanlæg på dets fabrik i X, mens selskabets fabrik i Y har benyttet  

 et  

 eksternt befugtningsanlæg.
Energiforbruget til det integrerede og  

 det eksterne befugtningsanlæg er af selskabet opgjort efter vandforbruget til  

 befugtningen.  

 Temperaturen i produktionslokalerne er 200C.
Temperaturmålere i lokalerne er  

 forbundet med et system til regulering af ventilationsluftens temperatur, der  

 sikrer, at temperaturen holdes meget konstant.
Vandtemperaturen udgør ca. 100C.
Da  

 selskabet ikke har målt vandtemperaturen, har det som grundlag for  

 beregningerne  

 valgt en temperatur på 200C.
 Fordampningsenergien udgør præcis 2.440  

 MJ pr. m3 200C varmt vand, når det forstøvede vand før udledningen i lokalet  

 blandes  

 med 200C varm luft eller direkte udledes i et lokale med en temperatur på  

 200C.
Selskabet har målt vandforbruget til  

 befugtningen.
Målingerne i Y er godkendt af Y Kommune som grundlag for  

 beregning af vandafledningsafgift.
I starten af reguleringsperioden er  

 vandforbruget i X beregnet efter senere målinger.
 Ved opgørelsen af energiforbruget er  

 anvendt en kedelvirkningsgrad på 90% for naturgas og 85% for olie, jf. bl.a.  

 mineralolieafgiftslovens § 11, stk. 5, nr. 4, sidste pkt.
Regionen har besigtiget de omhandlede  

 befugtningsanlæg den 8. august 2002. Regionen konstaterede herved, at det  

 integrerede befugtningsanlæg, der anvendes på selskabets fabrik i X, i  

 princippet består af en ventilationsenhed med en naturgasbaseret varmeflade  

 samt et Condair Dual Hybridbefugtningsanlæg.
Selskabet overtog  

 ventilationsenheden i forbindelse med overtagelsen af ejendommen i 1997, mens  

 befugtningsenheden siden hen er bygget på.
 I anlægget suges luften ind, hvorefter  

 der først sker opvarmning ved genindvinding af varmen fra udsugningsluften.  

 Herefter sker der yderligere opvarmning ved den naturgasbaserede varmeflade.  

 Til sidst passerer luften befugtningsanlægget, hvor forstøvet vand giver  

 luften  

 den ønskede fugtighed.
Det eksterne befugtningsanlæg, der  

 anvendes på selskabets fabrik i Y, forstøver vandet og udleder dette ved  

 hjælp  

 af dyser i produktions- og lagerlokaler.
I forbindelse med fordampningen af  

 vandet optages samme energimængde fra rumopvarmningen, som andre  

 befugtningsanlæg benytter i varmeflader og lignende.
 Selskabet har oplyst, at den  

 energimængde, der i 2001 anvendtes til at fordampe vandet i  

 befugtningsanlægget  

 på fabrikken i X, udgjorde 242.015 Nm3, og at den energimængde,  

 som  

 selskabet anvendte til rumvarme på denne fabrik, for samme år udgjorde  

 533.755  

 Nm3.
 Af et af et rådgivende ingeniørfirma  

 udarbejdet notat af 20. november 2001 vedrørende beregning af varmetabet i  

 selskabets fabrik i X fremgår, at gasforbruget til rumopvarmning på fabrikken  

 i  

 et normalår maksimalt vil udgøre ca. 100.000 Nm3.
 Selskabet har oplyst, at den faktisk  

 anvendte energimængde til rumvarme er ca. 5 gange større end normalforbruget  

 beregnet i notatet udarbejdet af det rådgivende ingeniørfirma, og at dette  

 skyldes, at der for at overholde diverse krav om arbejdsmiljø m.v. sker en  

 hyppig  

 udskiftning af luften i produktionslokalerne med et deraf følgende varmetab.  

 Selskabet har imidlertid kun anmodet om godtgørelse for den del af  

 energimængden (242.015 Nm3  

 ), der anvendes til at fordampe vandet i  

 befugtningsanlæggene.
 Selskabet har fremlagt et uddrag af  

 MENTOR, Westermanns leksikon, hvor der er givet følgende definition af  

 fordampningsenergi:
Overgangen fra vand til vanddamp kaldes  

 fordampning.
Fordampning sker spontant fra enhver fri vandoverflade.
Vædskemolekylerne er nok bundet til vandet,  

 men de bevæger sig frit omkring inden for vandets område.
Fordampningen er  

 simpelthen resultatet af, at molekyler i vædskens overflade har fået så stor  

 bevægelsesenergi, at de bliver i stand til at rive sig løs fra den  

 tiltrækningskraft, der er til stede mellem alle molekyler i en vædske, og  

 fare  

 ud i den omgivende luft.
 Ved fordampningen bliver vædsken  

 samtidig koldere som følge af, at de mest energirige molekyler forsvinder og  

 dermed reducerer den gennemsnitlige energi hos resten af molekylerne, dvs.  

 vædsken bliver afkølet.
At fordampning kræver varme kan enhver  

 overbevise sig om ved at gnide lidt sprit i hånden.
Legemsvarmen sætter  

 spritmolekylerne i så stærk bevægelse, at de farer ud i luften samtidig med,  

 at  

 man mærker, at hånden afkøles.
I almindelighed gælder det, at jo højere  

 temperaturen er, jo flere molekyler vil der forsvinde fra vædsken. Regionens afgørelse Selskabets anmodning om godtgørelse af  

 380.499 kr. i naturgasafgift, 744.719 kr. i olieafgift og 35.736 kr. i  

 CO2-afgift for perioden fra 1. april 1997 til 31. december 2001 er ikke  

 imødekommet.
Energiforbruget til varme i befugtningsanlæg er anset for  

 anvendt  

 til rumvarme, jf. mineralolieafgiftslovens § 11, stk. 4, gasafgiftslovens §  

 10,  

 stk. 4, og CO2-afgiftslovens § 9, stk. 1 og 4, og ikke anset for  

 godtgørelsesberettiget efter mineralolieafgiftslovens § 11, stk. 5, og  

 gasafgiftslovens  

 § 10, stk. 5.
Ønsket om at skabe en høj luftfugtighed  

 medfører et øget forbrug af energi til rumvarme.
Det forhold, at der er tale  

 om  

 et øget forbrug af rumvarme for at skabe optimale produktionsbetingelser  

 ændrer  

 ikke ved, at der er tale om rumvarme.
 Told- og Skattestyrelsens udmelding  

 vedrørende eldrevne dampbefugtningsanlæg kan ikke umiddelbart overføres til  

 selskabets befugtningsanlæg, idet selskabets befugtningsanlæg ikke er  

 dampbefugtningsanlæg,  

 og da der er forskel på rumvarmereglerne i elafgiftsloven og de øvrige  

 afgiftslove.
 Der er henvist til et nyhedsbrev fra  

 juni 1997, j.nr. 99/97-330-24 vedrørende justering af rumvarmeafgiften,  

 bemærkningerne til lov nr. 444 af 10. juni 1997 samt Landsskatterettens  

 kendelse af 10. september 1999, TfS 1999.902.
Regionen har i en høringsskrivelse til  

 Landsskatteretten supplerende anført, at lovgivningen ikke skelner mellem  

 hvilke formål, der er med rumvarmeforbruget, om det er komforthensyn,  

 arbejdsmiljøhensyn  

 eller hensyn til den proces, der foregår i lokalet.
Lovgivningen skelner  

 heller  

 ikke mellem hvilke påvirkninger, der er i og omkring lokalet, og som kan have  

 indflydelse på rumvarmeforbruget.
 Der vil således være rumvarmeforbrug,  

 der sker af produktionstekniske årsager, uden at dette medfører, at forbruget  

 anses som forbrugt til procesformål.
Selskabets påstand og argumenter Selskabets repræsentant har fremsat  

 påstand om, at selskabet er berettiget til godtgørelse af 380.499 kr. i  

 naturgasafgift, 744.719 kr. i olieafgift og 35.736 kr. i CO2-afgift for  

 perioden fra 1. april 1997 til 31. december 2001 i henhold til  

 mineralolieafgiftslovens  

 § 11, stk. 1, nr. 1, og stk. 2, 1. pkt., samt gasafgiftslovens § 10, stk. 1,  

 nr. 1, og stk. 2, 1. pkt.
Når vandet i et befugtningsanlæg  

 forstøves, optager det store energimængder (fordampningsenergi).  

 Fordampningsenergien  

 afgives ikke til rummet, men bindes i fugten, indtil den befugtede luft atter  

 udskiftes og bortledes.
Fordampningsenergien bidrager således ikke til  

 opvarmning af produktionslokalerne.
Der er derimod tale om en fysisk proces,  

 der nedkøler luften.
Erstatningsvarmen, som kompenserer for energiforbruget  

 til  

 fordampning, er selvfølgelig omfattet af rumvarmereglerne.
Endvidere er det i strid med lovens  

 intentioner at beskatte energiforbruget efter rumvarmereglerne.
Der er herved  

 henvist til bemærkningerne til den grønne afgiftspakke fra foråret 1995,  

 lovforslag  

 nr.
L 209 af 6. april 1995 til lov om ændring af kuldioxidafgift af visse  

 energiprodukter m.v., lovforslag nr.
L 210 til lov om ændring af  

 mineralolieafgiftsloven m.v. samt gasafgiftslovens § 10, stk. 8.
Elforbruget til fordampning i eldrevne  

 befugtningsanlæg anses for procesenergi, jf.
Told- og Skattestyrelsens  

 skrivelse af 22. februar 1996 til Told- og skatteregionerne.
Energiforbruget til fordampning af  

 forstøvet vand har karakter af procesenergi uanset anlæg.
Alle typer anlæg  

 opfylder præcis de samme funktioner og kan derfor direkte erstatte hinanden.  

 Der bliver tale om åbenlys konkurrenceforvridning, hvis det betydelige  

 energiforbrug til fordampningen for nogle typer af befugtningsanlæg er  

 omfattet  

 af procesreglerne, mens andre anlæg bliver fuldt afgiftspligtige af deres  

 energiforbrug.
 Endelig er der henvist til  

 Landsskatterettens kendelse af 16. december 1999, gengivet i TfS 2000.431.
 Til regionens høringsskrivelse har  

 repræsentanten anført, at momsregistrerede virksomheder som hovedregel har  

 fradragsret for deres energiforbrug i virksomheden, jf. bl.a.  

 mineralolieafgiftslovens  

 § 11, stk. 1 og 2. Virksomheder har således fradragsret for varmen, med  

 mindre  

 der er tale om rumvarme.
 Energitab som følge af  

 fordampningsenergi har en helt anden karakter end forbrug af rumvarmeenergi,  

 idet fordampningsenergi er fuldstændig uafhængig af forskellen mellem inden-  

 og  

 udendørstemperaturen, da selskabet ved en aktiv behandling og af  

 procestekniske  

 årsager overfører varmeenergi til fugten i ventilationsluften, og da der ikke  

 findes muligheder for energibesparende tiltag, hvormed formålet med  

 rumvarmeafgiften går tabt.
 Endvidere sidestiller lovgiver  

 rumvarmebegrebet efter elafgiftsloven med rumopvarmning efter  

 mineralolieafgiftsloven, idet der ved ændring af elafgiftsloven i flere  

 tilfælde henvises til bestemmelserne i mineralolieafgiftsloven.
Til Told- og Skattestyrelsens udtalelse  

 har repræsentanten anført, at styrelsens bemærkning om, at varmeenergi, der  

 tilføres et rum med det formål at skabe eller opretholde en bestemt  

 luftkondition, er omfattet af rumvarmereglerne, savner en konkret lovhjemmel,  

 herunder konkrete tilkendegivelser i forarbejderne til afgiftslovene Hertil kommer, at selskabet har  

 foretaget en måling, som mindst giver samme sikkerhed for  

 afgiftsgodtgørelsens  

 størrelse som en decideret måling af naturgasforbruget.
Der kan endvidere  

 ikke  

 kræves en direkte måling af energiforbruget.
 Såfremt Landsskatteretten måtte komme  

 frem til, at Told- og Skattestyrelsen har fastsat regler om målere, som vel  

 at  

 mærke forpligter virksomhederne, er den metode, som selskabet benytter til at  

 opgøre det godtgørelsesberettigede forbrug i dampbefugtningsanlæggene, ikke i  

 strid med sådanne regler, men i overensstemmelse med lovgivers hensigt med  

 reglerne.
Told- og Skattestyrelsens udtalelse Styrelsen har over for Landsskatteretten  

 indstillet den påklagede afgørelse stadfæstet, idet varmeenergi, der tilføres  

 et rum med det formål at skabe eller opretholde en bestemt luftkondition, er  

 omfattet  

 af rumvarmereglerne.
Dette gælder uanset, om varmeenergien tilføres i form af  

 damp, varmt vand eller andet energibærende medie.
 Dette gælder også, selvom det fra et  

 teknisk synspunkt er velkendt, at dampbefugtning ikke giver anledning til  

 nævneværdig temperaturstigning, idet energien anvendes til fordampning af  

 vand  

 og ikke til temperaturforøgelse.
 Ifølge ToldSkats administrative praksis  

 på området henføres energi anvendt i befugtningsanlæg til reglerne om  

 rumvarme.  

 Dette gælder ikke blot i møbelindustrien, men også i den grafiske branche,  

 tobaksindustrien, papirfabrikker m.m.
Landsskatterettens bemærkninger og  

 begrundelse I henhold til mineralolieafgiftslovens §  

 11, stk. 1, nr. 1, samt gasafgiftslovens § 10, stk. 1, nr. 1, kan  

 momsregistrerede virksomheder få tilbagebetalt afgiften af de i virksomheden  

 forbrugte varer henholdsvis afgiftspligtige gas.
 Som en undtagelse hertil, kan der efter  

 bestemmelserne i mineralolieafgiftslovens § 11, stk. 4, og gasafgiftslovens §  

 10, stk. 4, ikke ydes tilbagebetaling for afgiften af varme og varer, der  

 direkte eller indirekte anvendes til fremstilling af varme, som leveres fra  

 virksomheden,  

 rumvarme, eller varmt vand, jf. dog stk. 5.
 Videre fremgår af  

 mineralolieafgiftslovens § 11, stk. 5, nr. 4, og gasafgiftslovens § 10, stk.  

 5,  

 nr. 4, at såfremt der fra samme anlæg fremstilles såvel  

 tilbagebetalingsberettiget som ikke-tilbagebetalingsberettiget rumvarme og  

 varmt vand, kan der ske tilbagebetaling af en forholdsmæssig del af afgiften,  

 såfremt en sådan kan opgøres.
 Opgørelsen af den forholdsmæssige del af  

 afgiften skal baseres på målinger af den mængde energi, der er anvendt til et  

 tilbagebetalingsberettiget formål, og af energiindholdet i den samlede mængde  

 fremstillede varme.
Olie og naturgas, der er anvendt til et  

 tilbagebetalingsberettiget formål, skal måles ved brug af henholdsvis  

 typegodkendte afregningsmålere til naturgas og typegodkendte oliemålere.
For  

 så  

 vidt angår måling af naturgasforbruget er der i visse tilfælde mulighed for  

 at  

 anvende driftstimetællere i stedet for at anvende typegodkendte  

 afregningsmålere.
 Herudover er der i  

 mineralolieafgiftslovens § 11, stk. 6 og 7, og gasafgiftslovens § 10, stk. 6  

 og  

 7, fastsat en mulighed for beregning af en afgift pr. m2  

 samt regler  

 for måling af forbrug af varmt vand, der indebærer måling af mindre end 50 GJ  

 årligt.
 I henhold til kuldioxidafgiftslovens §  

 9, stk. 4, nr. 1 og 4, kan tilbagebetaling efter stk. 1 ydes for det forbrug,  

 der er fuldt ud tilbagebetalingsberettiget efter § 11 i lov om energiafgift  

 af  

 mineralolieprodukter m.v. samt efter § 10 i lov om afgift af naturgas og  

 bygas.
Selskabet har i anmodningen om godtgørelse  

 af naturgasafgift, olieafgift og CO2-afgift anført, at der i de af selskabet  

 anvendte befugtningsanlæg forbruges energi, der i relation til  

 mineralolieafgiftslovens  

 § 11, stk. 1 og 4, og gasafgiftslovens § 10, stk. 1 og 4, både kan anses for  

 ikke-tilbagebetalingsberettiget  

 rumvarme, i form af opvarmning af produktionslokalerne, og for  

 tilbagebetalingsberettiget  

 forbrug af varme, i form af fordampning af det til befugtningsanlæggene  

 tilførte vand.
Der er alene anmodet om godtgørelse for den del af  

 energiforbruget, der anvendes til fordampning af det til befugtningsanlæggene  

 tilførte vand.
 I et sådant tilfælde kan der ske  

 tilbagebetaling af en forholdsmæssig del af afgiften, såfremt en sådan kan  

 opgøres, og selskabet opfylder de krav til måling, som opgørelsen skal  

 baseres  

 på, jf. mineralolieafgiftslovens § 11, stk. 5, nr. 4, og gasafgiftslovens §  

 10,  

 stk. 5, nr. 4.
 Det lægges herefter til grund, at  

 selskabet ikke har foretaget måling af forbruget af olie og naturgas til  

 fordampning af det til befugtningsanlæggene tilførte vand, idet den forbrugte  

 energimængde til fordampning er opgjort på baggrund af en måling af  

 vandforbruget.
 Den af selskabet anvendte metode til  

 beregning af den forbrugte energimængde til fordampning af vandet, der bl.a.  

 bygger på en måling af vandforbruget, opfylder således ikke  

 mineralolieafgiftslovens  

 og gasafgiftslovens krav om måling af det energiforbrug, der måtte være  

 tilbagebetalingsberettiget.
 Idet selskabet ikke i øvrigt opfylder  

 betingelserne for en forholdsmæssig fordeling af energiforbruget i henhold  

 til  

 mineralolieafgiftslovens § 11, stk. 6 og 7, og gasafgiftslovens § 10, stk. 6  

 og  

 7, er det omhandlede forbrug af olie og naturgas til fordampning af det til  

 befugtningsanlæggene tilførte vand allerede af denne grund omfattet af  

 mineralolieafgiftslovens § 11, stk. 4, og gasafgiftslovens § 10, stk. 4, og  

 dermed ikke berettiget til tilbagebetaling.
 Som følge heraf er der heller ikke  

 mulighed for tilbagebetaling i henhold til kuldioxidafgiftsloven, jf. dennes  

 §  

 9, stk. 4, nr. 1 og 4.
 Det bemærkes, at der ikke hermed er  

 taget stilling til, om den forbrugte energimængde til fordampning af det til  

 befugtningsanlæggene tilførte vand kan anses for tilbagebetalingsberettiget  

 forbrug  

 af varme.
 Den påklagede afgørelse stadfæstes derfor.
