 1. Ved SD-cirkulære 1979-31 af 29. oktober 1979 om den  

 skattemæssige behandling af visse lånearrangementer er der givet  

 retningslinier for beskatningen af kursgevinster på statsgældsbeviser.
2. Efter den hidtidige bestemmelse i § 3 i lov om  

 bemyndigelse til optagelse af indenlandske statslån beskattedes kursgevinster  

 ved indfrielse af de af loven omfattede statsgældsbeviser kun i de i  

 ligningslovens § 4 omtalte tilfælde.
Bestemmelsen i § 3 er ved lov nr. 152 af  

 6. maj 1980 om bemyndigelse til optagelse af indenlanske statslån blevet  

 ophævet. Ændringen har virkning for kursgevinster ved indfrielse af  

 statsgældsbeviser der er erhvervet efter den 13. februar 1980.
 3. Den skattemæssige behandling af  

 indfrielsesgevinster på statsgældsbviser følger således nu de almindelige  

 regler i statsskattelovens §§ 4 og 5 a samt ligningslovens § 4.
 Kursgevinster ved indfrielse eller salg af statsgældsbeviser beskattes  

 derfor i følgende situationer:
- hvor solgte statsgældsbeviser er erhvervet i spekulationsøjemed - i næringstilfælde - i tilfælde omfattet af ligningslovens § 4.
Endvidere må det antages, at hvor der for lånte midler direkte er  

 erhvervet en betydelig post statsgældsbeviser, og statsgældsbeviserne f.eks.  

 har været lagt til sikkerhed hos långiveren for lånet, vil kursavancen ved  

 salg eller indfrielse være skattepligtig, jf. det i SD-cirkulære 1979-31 af  

 29. oktober 1979, pkt. 2, beskrevne arrangement.
Tvivlstilfælde forelægges  

 statsskattedirektoratet.
