 I medfør af § 57, stk. 4, og § 165, stk. 1, i lov om rettens pleje, jfr.  

 lovbekendtgørelse nr. 609 af 19. december 1969, som ændret bl.a. ved lov nr.  

 66 af 8. marts 1972, fastsættes:
 § 1.  Den, der iværksætter forkyndelse, bestemmer, om  

 forkyndelsen skal søges foretaget som brevforkyndelse, postforkyndelse eller  

 stævningsmandsforkyndelse.
 Stk. 2.  Private kan dog ikke iværksætte postforkyndelse  

 uden rettens medvirken.
§ 2.  Det, der skal forkyndes, skal sendes eller  

 afleveres i lukket kuvert eller på anden måde således tillukket, at  

 uvedkommende ikke bliver bekendt med indholdet.
Dette gælder dog ikke, hvor  

 en stævningsmand, politiet eller en sognefoged foretager forkyndelse over for  

 den pågældende personlig.
 § 3.  Post- og stævningsmandsforkyndelse må kun ske på  

 den pågældendes arbejdssted, såfremt det ikke kan antages, at der kan træffes  

 nogen på hans bopæl eller opholdssted, over for hvem forkyndelse kan ske,  

 eller særlige grunde i øvrigt taler for, at forkyndelsen sker på  

 arbejdsstedet.
 § 4.  Ved brevforkyndelse skal der vedlægges en  

 frankeret svarkuvert, når fremsendelse sker gennem postvæsenet.
 § 5.  Ved postforkyndelse skal den kuvert, i hvilken  

 genparten overgives til postvæsenet, tydelig være påtegnet ordet  

 »afleveringsattest«.
 § 6.  Anmodning om forkyndelse ved stævningsmand  

 sendes til retten eller en stævningsmand i den retskreds, hvor forkyndelse  

 skal ske.
 Stk. 2.  Såfremt genparten, der skal overgives til den  

 pågældende, ikke er indrettet således, at den kan lukkes, skal der medfølge  

 en åben kuvert, der er påført den pågældendes navn.
 § 7.  Medmindre retten træffer anden bestemmelse, skal  

 den, der ønsker rettens medvirken til forkyndelse, udover det, der skal  

 forkyndes, vedlægge to genparter for hver person, over for hvem forkyndelse  

 skal ske.
 Stk. 2.  Ved postforkyndelse kan retten yderligere  

 forlange, at afleveringsattest og kuvert overgives den i udfyldt stand.
§8. Kan en forkyndelse ikke foretages på grundlag af de foreliggende  

 oplysninger om den pågælgendes adresse, opholdssted eller arbejdssted, og kan  

 nye oplysninger ikke tilvejebringes ved henvendelse til folkeregisteret eller  

 på anden måde, skal politiet efter anmodning yde bistand til fremskaffelse af  

 sådanne oplysninger.
Anmodning herom rettes til politiet på det sted, hvor  

 den pågældende efter det foreliggende må formodes at bo eller opholde sig,  

 eller hvor han sidst har boet eller opholdt sig.
 Stk. 2.  Politiet foretager forkyndelsen, hvis der i  

 forbindelse med politiets undersøgelse træffes nogen, over for hvem  

 forkyndelse kan ske.
 § 9.  Bekendtgørelsen træder i kraft den 1. juli 1972.
 Justitsministeriets, den 20. juni 1972.
K.
Axel Nielsen.
 /Taksøe-Jensen.
