Med virkning fra 1. juli 1987 gælder Landbrugsministeriets  

 bekendtgørelse om gebyrer til Statsfrøkontrollen.
Gebyrerne er uændret fra  

 sidste sæson, dog med enkelte undtagelser.
 På baggrund af Statsfrøkontrollens forventede økonomiske situation i 1987  

 er det fastsat, at gebyrer for ydelser og varer i sæsonen 1. juli 1987 - 30.  

 juni 1988 forbliver i uændret form i forhold til sidste sæson, dog med  

 følgende undtagelser:
 - Gebyret for amylogrammer forhøjes med 30 kr. til 420 kr.
- Tillægsgebyret for prøver, som er bejdset med midler i  fareklasse Tx  

 samt midler, der giver stærke hud- og  slimhindeirritationer, forhøjes til  

 normalt gebyr plus et tillæg på 100 pct., dog højst 300 kr.
Baggrunden for  

 forhøjelsen er stærkt stigende udgifter til beskyttelsesforanstaltninger.
 - Statsfrøkontrollens timepris forhøjes til 170 kr.
- Stikprøvekontrol med småpakninger af markfrø og plænegræs.
Gebyrfaktoren  

 (K) forhøjes fra 118 til 123.
- Fremavl af sædekorn.
Gebyrerne for den officielle markbesigtigelse  

 forhøjes med 15 kr. til 165 kr. pr. kontrakt og 1.50 kr. til 16.50 kr. pr. ha  

 pr. besigtigelse.
Til dækning af Statsfrøkontrollens omkostninger ved  

 administrationen af sædekornsordningen forhøjes gebyret med 0.50 kr. til 3.50  

 kr. pr. besigtiget ha og 2 kr. til 34 kr. pr. parti.
Forhøjelserne gælder,  

 uanset om besigtigelsen udføres af Landskontoret for Planteavl,  

 Statsfrøkontrollen eller de af Statsfrøkontrollen autoriserede kontrollører.
 - Certificering af markfrø. Grundgebyrerne for certificering af markfrø,  

 som anført i Statsfrøkontrollens betalingsreglement for 1986/87, udskydes til  

 at gælde for høståret 1988. Ved bestilling af certificeringsmærkesedler til  

 levering samme dag betales et »il-fortrin« gebyr på 300 kr. pr.  

 referencenummer.
 - Der indføres mulighed for anvendelse af et »il-fortrin« gebyr  

 for  plantesundhedscertifikater på 300 kr.
 - Der indføres et gebyr for analyse for Zeleny-tal på 360 kr.
 - Der indføres et gebyr for analyse af frie fedtsyrer på 200 kr.
 - Der tilbydes en ny industrianalyse for hørfrø med et gebyr på 324 kr.
 Statsfrøkontrollen forelagde forslaget om gebyrforhøjelser ved mødet i  

 Frøkontrolkommissionen den 30. april 1987. Herefter har Landbrugsministeriet  

 stadfæstet bekendtgørelsen om gebyrer til Statsfrøkontrollen til ikrafttræden  

 1. juli 1987.
