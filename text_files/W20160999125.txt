Pressenævnets kendelse i sag nr. 16-70-01020 Facebook-side var ikke anmeldt og debatindlæg skulle ikke bringes En person klagede over, at Vestsjællandske Distriktsblade afviste at bringe hans debatindlæg og samtidig fjernede det fra VD Onlines Facebook-side.
Pressenævnet fandt, at Vestsjællandske Distriktsblade ikke havde overskredet redigeringsretten ved at undlade at bringe klagers indlæg.
Dertil var facebook.com/vdonline.dk ikke er anmeldt til Pressenævnet.
Klagen blev derfor afvist uden nærmere behandling.
 Pressenævnets formand udtaler:
VD Onlines Facebook-side Da Facebook-siden facebook.com/vdonline.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over Facebook-siden hører således ikke under nævnets kompetence, og denne del af klagen afvises derfor i medfør af medieansvarslovens § 43, stk. 2, nr. 1.
Andre udgivelser Vestsjællandske Distriktsblades ugeaviser er omfattet direkte af medieansvarsloven, jf. lovens § 1, nr. 1, og hjemmesiden vdonline.dk er den 14. juni 2016 anmeldt til Pressenævnet efter medieansvarslovens § 8, stk. 1, jf. § 1, nr. 3. Klagen over Vestsjællandske Distriktsblades ugeaviser samt hjemmesiden vdonline.dk er således omfattet af Pressenævnets kompetence.
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen og på mediets hjemmeside.
Vestsjællandske Distriktsblade er ikke forpligtet til at bringe [Klager]s debatindlæg.
 Klagen afvises herefter som åbenbart grundløs uden nærmere behandling, jf. medieansvarsloven § 43, stk. 2, nr. 1.
 [Klager] har klaget til Pressenævnet, idet han mener, at Vestsjællandske Distriktsblade har tilsidesat god presseskik ved at afvise at bringe hans debatindlæg og ved at fjerne hans debatindlæg fra VD Onlines Facebook-side, facebook.com/vdonline.dk.
 [Klager]s debatindlæg er en kommentar til artiklen Alle gav og fik - undtaget S, de gik bragt på hjemmesiden vdonline.dk den 5. september 2016. Artiklen omhandler politiske budgetforhandlinger i Slagelse. [Klager] er ikke selv nævnt ved navn i artiklen.
 Ved mail af 16. september 2016 fra redaktøren af Vestsjællandske Distriktsblade til [Klager] fremgår det blandt andet:
Tak for din kommentar og debatindlæg om budgetforhandlingerne i Slagelse.
Indlægget indeholder gode forklaringer og holdninger til forhandlingsforløbet omkring budgettet, men det indeholder også et voldsomt personligt angreb på en af redaktionens navngivne journalister.
[] Det er ikke fair debatstil at gå efter manden i stedet for bolden, og det er helt utilstedeligt at angribe en navngiven, menig journalist offentligt, som det er sket på Facebook [] Dit debatindlæg er derfor taget af Facebook, og det bliver ikke optaget i avisen.
[] [Klager] har til støtte for klagen bl.a. anført, at Vestsjællandske Distriktsblades afvisning minder om censur og er i strid med god presseskik.
Journalisten fører nærmest en politisk kampagne imod den socialdemokratiske borgmesterkandidat til fordel for blå blok.
 Pressenævnets formand udtaler:
VD Onlines Facebook-side Da Facebook-siden facebook.com/vdonline.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over Facebook-siden hører således ikke under nævnets kompetence, og denne del af klagen afvises derfor i medfør af medieansvarslovens § 43, stk. 2, nr. 1.
Andre udgivelser Vestsjællandske Distriktsblades ugeaviser er omfattet direkte af medieansvarsloven, jf. lovens § 1, nr. 1, og hjemmesiden vdonline.dk er den 14. juni 2016 anmeldt til Pressenævnet efter medieansvarslovens § 8, stk. 1, jf. § 1, nr. 3. Klagen over Vestsjællandske Distriktsblades ugeaviser samt hjemmesiden vdonline.dk er således omfattet af Pressenævnets kompetence.
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen og på mediets hjemmeside.
Vestsjællandske Distriktsblade er ikke forpligtet til at bringe [Klager]s debatindlæg.
 Klagen afvises herefter som åbenbart grundløs uden nærmere behandling, jf. medieansvarsloven § 43, stk. 2, nr. 1.
 Afgjort den 3. oktober 2016.
