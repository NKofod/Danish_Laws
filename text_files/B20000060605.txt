Bekendtgørelse om støtteordning  

 for yngre jordbrugeres etablering I medfør af § 4, stk. 4, § 5, stk. 6, § 7, § 8, stk. 1, 3 og 4, §  

 10, stk. 5, § 13, stk. 4-8, § 16,  stk. 1, § 18, stk. 1 og 2, § 19, stk. 1 og  

 2,  § 20, stk. 1, § 22, § 26, stk. 2, og § 27, stk. 1, i lov nr. 338 af 17.  

 maj 2000 om støtte til udvikling af landdistrikterne  

 (landdistriktsstøtteloven) samt efter aftale med finansministeren,  

 fastsættes:
Kapitel 1 Långiver § 1. De i bilag 1 anførte  

 realkreditinstitutter yder mod statsgaranti efter loven lån til yngre  

 jordbrugere.
Kapitel 2 Ansøgning § 2. Ansøgning om statsgaranti for  

 lån og ydelsestilskud til yngre jordbrugeres etablering skal  

 udfærdiges på et særligt ansøgningsskema med bistand  

 af en særligt sagkyndig, der er godkendt af Direktoratet for  

 FødevareErhverv, jf. § 29. Ansøgningen skal attesteres af den  

 særligt sagkyndige.
Ansøgningsskemaer fås hos  

 Finansstyrelsen, de særligt sagkyndige, samt hos de i bilag 1  

 anførte realkreditinstitutter.
Stk. 2. Ansøgning om statsgaranti for lån og  

 om ydelsestilskud efter § 3 skal indgives inden 12 måneder efter, at  

 jordbrugeren har erhvervet en bedrift, og senest 6 måneder før  

 ansøger fylder 40 år.
Ved erhvervelsestidspunktet forstås  

 overtagelsesdagen i henhold til adkomstdokument.
Overtagelsesdagen kan dog  

 højst ligge 12 måneder efter datoen for sælgers  

 underskrift i henhold til adkomstdokument.
 Stk. 3. Ansøgning om statsgaranti for lån  

 efter § 4 skal indgives inden 12 måneder efter erhvervelsen af  

 det aktiv, jf. § 4, stk. 3, på grundlag af hvilket der ansøges  

 om supplerende lån, og senest 7 år efter udbetalingen af det  

 første lån, jf. § 3. Ved erhvervelsestidspunktet forstås  

 overtagelsesdagen i henhold til adkomstdokument.
 Stk. 4. Ansøgning om tilladelse efter § 15 til  

 indtræden i et driftsfællesskab skal indgives samtidig med  

 ansøgning efter stk. 2  eller inden indtrædelsen.
 Stk. 5. Ansøgning om tilladelse efter § 21, stk.  

 1, til at overtage lån skal indgives inden 3 måneder efter, at  

 ejendommen er overtaget til hensidden i uskiftet bo, ved arv eller udlagt  

 efter arvelovens bestemmelser.
 Stk. 6. Ansøgning om tilladelse efter § 21, stk.  

 2, til at overtage lån skal indgives inden 3 måneder efter, at  

 det i nævnte bestemmelse omhandlede selskab har overtaget  

 jordbrugsbedriften.
 Stk. 7. Ansøgning efter stk. 2-6 skal indgives til  

 Finansstyrelsen.
Kapitel 3 Bevilling af statsgaranti for lån og  

 ydelsestilskud Bevilling af statsgaranti for lån og ydelsestilskud  

 ved førstegangsetablering som selvstændig jordbruger § 3. Der ydes statsgaranti for lån og  

 ydelsestilskud i forbindelse med en jordbrugers førstegangsetablering  

 på en bedrift, hvis de i kapitel 4 nævnte betingelser er opfyldt.  

 Ved førstegangsetablering forstås, at jordbrugeren ikke  

 tidligere som ejer har drevet nogen del af en jordbrugsbedrift, og at  

 jordbrugeren ikke som forpagter, herunder af en anpart, har drevet en  

 jordbrugsbedrift (gårdforpagtning).
Stk. 2. Der ydes statsgaranti for lån og  

 ydelsestilskud i forbindelse med en jordbrugers førstegangsetablering,  

 jf. stk. 1, 2. pkt., på en anpart på mindst 20 pct. af en  

 bedrift, hvis de i kapitel 4 nævnte betingelser og den i stk. 3  

 nævnte betingelse er opfyldt.
Bestemmelsen i § 14 anvendes med  

 fornøden tilpasning.
 Stk. 3. Kravet om økonomisk overlevelsesevne, jf.  

 § 12, skal opfyldes af såvel ansøger som af alle anpartshaverne  

 tilsammen.
Bevilling af statsgaranti for supplerende lån § 4. Der ydes statsgaranti for et eller flere  

 supplerende lån, indtil der er opnået maksimumlån, hvis en  

 låntager ikke har opnået maksimumlån efter § 3, og hvis de  

 i kapitel 4, § 3, stk. 3, samt de i stk. 2 og 3, nævnte betingelser er  

 opfyldt.
 Stk. 2. Egenkapitalkravet, jf. §§ 10 og 11, beregnes  

 på grundlag af summen af de anvendte udmålingsgrundlag.
Stk. 3. Statsgaranti for lån efter stk. 1 ydes  

 alene i forbindelse med låntagers erhvervelse af 1)	suppleringsjord, 2)	anden ejendom til sammenlægning med den belånte  

 ejendom, 3)	anden ejendom til samdrift med den belånte ejendom, 4)	anpart af anden ejendom til samdrift med den belånte  

 ejendom, 5)	yderligere anpart af den belånte ejendom eller 6)	anden jordbrugsbedrift efter afhændelse af den belånte  

 ejendom og overførsel af det tidligere ydede lån, jf. §  

 22.
Kapitel 4 Betingelser for statsgaranti for lån og  

 ydelsestilskud Krav til bedriften § 5. Jordbrugsbedriften skal have et  

 arbejdskraftbehov på mindst 833 timer pr. regnskabsår opgjort  

 efter normtimesatser, jf. bilag 2.
 Stk. 2. Kravet til arbejdskraftbehov skal være  

 opfyldt i hele lånets løbetid.
Stk. 3. Der kan, når helt særlige  

 omstændigheder taler derfor, gøres undtagelse fra kravet i stk.  

 2, dog højst for en periode på 2 år.
Der kan i den  

 forbindelse stilles krav om pengeinstitutgaranti for tilbagebetaling af  

 lån og ydelsestilskud, udbetalt i undtagelsesperioden, med renter, hvis  

 arbejdskraftbehovet ikke på ny er opfyldt inden udløbet af den i  

 medfør af 1. pkt. meddelte frist.
Mindstekrav med hensyn til miljø, hygiejne og  

 dyrevelfærd § 6. Jordbrugsbedriften skal opfylde de til enhver  

 tid for bedriften gældende regler med hensyn til miljø, hygiejne  

 og dyrevelfærd, som er fastsat i dansk lovgivning, eller som er fastsat  

 af Det Europæiske Fællesskab.
 Stk. 2. Kravet til opfyldelse af de for bedriften  

 gældende regler med hensyn til miljø, hygiejne og  

 dyrevelfærd skal være opfyldt i hele lånets  

 løbetid.
Økonomisk levedygtig bedrift § 7. Ansøger skal godtgøre, at  

 jordbrugsbedriften besidder det nødvendige produktionsapparat, og at  

 den på sigt vil kunne opretholdes som en økonomisk  

 bæredygtig bedrift.
Kravet gælder også den  

 jordbrugsbedrift, som ansøger måtte eje en anpart af.
Krav til jordbrugeren Erhverve en jordbrugsbedrift § 8. Ansøger skal være ejer af en  

 jordbrugsbedrift eller en anpart heraf på mindst 20 pct.
 Stk. 2. Ved en jordbrugsbedrift forstås en bedrift,  

 der anvendes til landbrug, frilandsgartneri, planteskole, frugtavl,  

 bæravl eller væksthusgartneri, og som omfatter mindst én  

 ejendom, der er undergivet landbrugspligt efter reglerne i  

 landbrugsloven.
 Stk. 3. For bedrifter, der overvejende anvendes til  

 planteskole, frugtavl, bæravl eller væksthusgartneri, kan der  

 gøres undtagelse fra kravet i stk. 2 om landbrugspligt.
Uddannelseskrav § 9. Ansøger skal opfylde et af de i stk.  

 2-4 fastsatte uddannelseskrav.
Stk. 2. Hvis bedriften overvejende agtes anvendt til  

 landbrug, skal ansøger have gennemført 1)	driftslederuddannelsen (grønt bevis), jf.  

 Undervisningsministeriets bekendtgørelse om landbrugets  

 overbygningsuddannelser, 2)	agronom- eller jordbrugsøkonomuddannelsen eller  

 bacheloruddannelse inden for disse uddannelser samt have gennemført  

 mindst 17 måneders erhvervsmæssig beskæftigelse, der kan  

 godkendes efter reglerne for praktik i forbindelse med uddannelsen til  

 faglært landmand, 3)	jordbrugsteknikeruddannelsen i retningen landbrugstekniker, jf.  

 Undervisningsministeriets bekendtgørelse om  

 jordbrugsteknikeruddannelsen, samt have gennemført en  

 erhvervsmæssig beskæftigelse, der kan godkendes efter reglerne  

 for praktik i forbindelse med uddannelsen til faglært landmand, jf.  

 Undervisningsministeriets bekendtgørelse om uddannelsen til  

 faglært landmand, 4)	agrarøkonomuddannelsen, jf.
Undervisningsministeriets  

 bekendtgørelse om landbrugets overbygningsuddannelser, samt have  

 gennemført praktik som anført under nr. 3, 5)	landmandsuddannelsen ("det grønne bevis"), som den  

 var fastlagt af De danske Landboforeninger og Dansk Familielandbrug, 6)	landbrugsteknikeruddannelsen, jf. bekendtgørelse nr. 492 af  

 3. september 1973 om landbrugsteknikereksamen ved landbrugsskolerne, samt  

 have gennemført praktik som under nr. 3.
Stk. 3. Hvis bedriften overvejende agtes anvendt til  

 frilandsgartneri, planteskole, frugtavl, eller bæravl, skal  

 ansøger have gennemført 1)	produktionslederuddannelsen, 2)	hortonomuddannelsen eller bacheloruddannelsen inden for denne  

 uddannelse samt have gennemført mindst 17 måneders  

 erhvervsmæssig beskæftigelse, der kan godkendes efter reglerne  

 for praktik i forbindelse med uddannelsen til produktionsgartner, 3)	jordbrugsteknikeruddannelsen i retningen gartneritekniker, 4)	gartneruddannelsen (gartnerfagets grønne bevis).
Stk. 4. Hvis bedriften overvejende agtes anvendt til  

 væksthusgartneri, skal ansøger have gennemført 1)	produktionslederuddannelsen, 2)	hortonomuddannelsen eller bacheloruddannelsen inden for denne  

 uddannelse samt have gennemført mindst 17 måneders  

 erhvervsmæssig beskæftigelse, der kan godkendes efter reglerne  

 for praktik i forbindelse med uddannelsen til væksthusgartner, 3)	jordbrugsteknikeruddannelsen i retningen gartneritekniker, 4)	gartneruddannelsen (gartnerfagets grønne bevis).
 Stk. 5. Uddannelseskravet efter stk. 2-4 anses for  

 opfyldt, hvis ansøger har gennemgået en tilsvarende uddannelse i  

 et af Det Europæiske Økonomiske Samarbejdsområdes  

 øvrige medlemslande.
 Stk. 6. Der kan gøres undtagelse fra bestemmelsen  

 i stk. 1, når særlige omstændigheder taler derfor, herunder  

 at ansøger er blevet forhindret i at fuldføre uddannelsen.
Stk. 7. Hvis ansøger etablerer sig på en  

 bedrift inden uddannelsen er helt afsluttet, og særlige  

 omstændigheder taler derfor, kan der gøres undtagelse fra  

 bestemmelsen i stk. 1, dog højst for en periode på 2 år  

 fra indgivelse af ansøgningen om statsgaranti for lån og  

 ydelsestilskud.
Lånet kan i den forbindelse udbetales mod  

 pengeinstitutgaranti for tilbagebetaling af lån og ydelsestilskud, hvis  

 uddannelseskravet ikke er opfyldt inden udløbet af den i medfør  

 af 1. pkt. meddelte frist.
Egenkapital § 10. Ansøgers egenkapital skal  

 udgøre mindst 7,5 pct. af den del af udmålingsgrundlaget for  

 lånet, der ikke overstiger 7.000.000 kr., og 15 pct. af den del af  

 udmålingsgrundlaget for lånet, der overstiger 7.000.000 kr., jf.  

 dog § 11.
 Stk. 2. Egenkapitalen skal dokumenteres ved  

 ansøgers nettoformue opgjort ved en status på et  

 opgørelsestidspunkt, der højst kan ligge 12 måneder forud  

 for ansøgningstidspunktet.
 Stk. 3. Der skal udarbejdes en aktuel status, hvis der  

 siden opgørelsestidspunktet, jf. stk. 2, er  sket væsentlige  

 ændringer i ansøgers nettoformue, og disse væsentlige  

 ændringer ikke skyldes udgifter i forbindelse med køb af  

 jordbrugsbedriften m.v., investeringer eller sædvanlige dispositioner i  

 forbindelse med driften af jordbrugsbedriften.
Stk. 4. Status skal omfatte samtlige ansøgers  

 aktiver og gældsposter.
Indbo og lignende samt indestående  

 på pensionsordninger kan ikke indgå i denne status.
Stk. 5. Værdien af jordbrugsejendomme  

 opgøres på grundlag af den af det långivende  

 realkreditinstitut foretagne vurdering, der skal omfatte driftsinventar,  

 driftsmateriel og besætning, ansatte kontantværdi på  

 opgørelsestidspunktet, jf. stk. 2. Værdien af driftsinventar og  

 driftsmateriel, der ikke er omfattet af vurderingen, opgøres enten  

 på grundlag af købsfaktura og efter reduktion for  

 driftsmæssige afskrivninger eller på grundlag af en særlig  

 vurdering foretaget af det långivende realkreditinstitut.
Værdien  

 af besætning, der ikke er omfattet af vurderingen, opgøres enten  

 efter skattelovgivningens regler eller på grundlag af en særlig  

 vurdering foretaget af det långivende realkreditinstitut.
Værdien  

 af potteplanter under kultur og containerplanter opgøres på  

 grundlag af en særlig vurdering foretaget af det långivende  

 realkreditinstitut.
Andre jordbrugsaktiver, herunder salgsbeholdninger,  

 værdiansætttes efter skattelovgivningens regler.
 Stk. 6. Finansstyrelsen godkender vurderinger foretaget  

 efter stk. 5.
 Stk. 7. Finansielle aktiver opgøres efter  

 skattelovgivningens regler.
 Stk. 8. Værdien af aktiver ud over de i stk. 5 og 7  

 nævnte fastsættes som værdien i handel og vandel, opgjort  

 af en uvildig og kyndig vurderingsmand, der kan godkendes af  

 Finansstyrelsen.
 Stk. 9. Gæld, der fradrages ved opgørelsen  

 af egenkapitalen, opgøres i overensstemmelse med skattelovgivningens  

 regler.
 Stk. 10. Ægtefællens eller samleverens  

 egenkapital opgjort som nettoformue, jf. stk. 2-5 og stk. 7-9, kan  

 indgå i opgørelsen af ansøgers egenkapital.
 § 11. For ansøgere, der opfylder et af  

 uddannelseskravene i stk. 2-5, skal egenkapitalen, jf. § 10, udgøre  

 mindst 6 pct. af den del af udmålingsgrundlaget for lånet, der  

 ikke overstiger 7.000.000 kr. og 12 pct. af den del af  

 udmålingsgrundlaget for lånet, der overstiger 7.000.000 kr.
Stk. 2. Hvis bedriften overvejende agtes anvendt til  

 landbrug, skal ansøger 1)	have gennemført udvidet driftslederuddannelse (Grønt  

 diplom), jf.
Undervisningsministeriets bekendtgørelse om landbrugets  

 overbygningsuddannelser, 2)	have gennemført uddannelsen "grønt diplom"  

 som den var fastlagt af De danske Landboforeninger, Dansk  

 Familielandbrug/Husmandsforeningerne, Danmarks Landboungdom og De danske  

 Landbrugsskoler, eller 3)	opfylde et af de i § 9, stk. 2, nr. 2-4, fastsatte  

 uddannelseskrav.
 Stk. 3. Hvis bedriften overvejende agtes anvendt til  

 frilandsgartneri, planteskole, frugtavl, bæravl eller  

 væksthusgartneri skal ansøger opfylde et af de i § 9, stk. 3,  

 nr. 2 og 3, eller et af de i § 9, stk. 4, nr. 2 og 3, fastsatte  

 uddannelseskrav.
 Stk. 4. Uddannelseskravet efter stk. 2 og 3 anses for  

 opfyldt, hvis ansøger har gennemgået en tilsvarende uddannelse i  

 et af Det Europæiske Økonomiske Samarbejdsområdes  

 øvrige medlemslande.
 Stk. 5. Uddannelseskravet efter stk. 2 anses endvidere  

 for opfyldt, hvis ansøger opfyldte betingelserne til  

 overbygningsuddannelse som agrarøkonom eller landbrugstekniker efter  

 bestemmelserne i § 10, stk. 2, i bekendtgørelse nr. 12 af 11. januar  

 1991 om statsgaranti og rentetilskud m.m. ved udlån til yngre  

 jordbrugere, som senest ændret ved bekendtgørelse nr. 687 af 20.  

 juli 1994. Uddannelseskravet efter stk. 3 anses endvidere for opfyldt, hvis  

 ansøger opfyldte betingelserne til overbygningsuddannelsen som  

 gartneritekniker inden for væksthus-, grønsags- eller  

 planteskolelinien efter bestemmelserne i § 10, stk. 2, i  

 bekendtgørelse nr. 12 af 11. januar 1991 om statsgaranti og  

 rentetilskud m.m. ved udlån til yngre jordbrugere, som senest  

 ændret ved bekendtgørelse nr. 687 af 20. juli 1994.
Økonomisk overlevelsesevne § 12. Ansøger skal ved budgetter  

 godtgøre økonomisk overlevelsesevne.
Stk. 2. Kravet om økonomisk overlevelsesevne anses  

 for opfyldt, hvis det på baggrund af ansøgning, eventuelle  

 driftsregnskaber og flerårige drifts- og likviditetsbudgetter  

 godtgøres, 1)	at ansøger efter etableringen på bedriften kan afdrage  

 og forrente sin gæld, 2)	at ansøger og dennes eventuelle ægtefælle eller  

 samlever kan opnå positiv konsolidering, og 3)	at ansøger kan tilvejebringe den for driften  

 nødvendige likviditet.
Stk. 3. Opgørelse af positiv konsolidering sker  

 på grundlag af ansøgers og dennes eventuelle  

 ægtefælles eller samlevers samlede økonomi, herunder andre  

 indtægter, privatforbrug og skat.
Opgørelse sker efter  

 sædvanlige regnskabsprincipper, herunder værdiansættelse af  

 besætning og beholdninger, afskrivninger og beregnet skat.
Ansøgers beskæftigelse på  

 bedriften § 13. Ansøger skal mindst anvende 833 timer  

 pr. regnskabsår på jordbrugsbedriften, opgjort efter  

 normtimesatser, jf. bilag 2.
 Stk. 2. Kravet om beskæftigelse, jf. stk. 1, skal  

 være opfyldt i hele lånets løbetid.
 Stk. 3. Der kan, når helt særlige  

 omstændigheder taler derfor, gøres undtagelse fra kravet i stk.  

 2, jf. § 5, stk. 3.
Drift for egen regning og risiko § 14. Ansøger skal selv drive  

 jordbrugsbedriften for egen regning og risiko, jf. dog stk. 2, og § 15.
 Stk. 2. Kravet om selv at drive jordbrugsbedriften for  

 egen regning og risiko anses for opfyldt, uanset om driften af en del af  

 jordbrugsbedriften lægges over i et interessentskab, aktie- eller  

 anpartsselskab eller lignende, hvis kravene til beskæftigelse og  

 arbejdskraftbehov opfyldes på den resterende del af jordbrugsbedriften.  

 Tilsvarende gælder ved bortforpagtning af jord og udlejning af  

 driftsbygninger.
Driftsfællesskaber § 15. Der kan, efter indgivelse af  

 ansøgning herom, gives tilladelse til, at den jordbrugsbedrift, som  

 ansøger eller låntager er ejer eller medejer af, helt eller  

 delvist indgår i et driftsfællesskab mellem jordbrugsbedrifter.  

 Driftsfællesskabet skal være organiseret som et personligt  

 ansvarligt interessentskab bestående af fysiske personer, og dets  

 eneste formål skal være landbrugs- eller gartneridrift.  

 Tilladelsen kan gives, hvis 1)	ansøgers eller låntagers ejerandel af interessentskabet  

 udgør mindst 20 pct., og ansøgers eller låntagers  

 dispositionsret mindst svarer hertil, 2)	de øvrige deltagere i driftsfællesskabet opfylder  

 uddannelseskravet efter reglerne i landbrugsloven for erhvervelse af  

 landbrugsejendomme over 30 ha, 3)	kravet om økonomisk overlevelsesevne, jf. § 12, opfyldes af  

 såvel ansøger som af alle driftsfællesskabets deltagere  

 tilsammen, og 4)	der fortsat mindst er et arbejdskraftbehov pr. regnskabsår  

 opgjort efter normtimer på den af ansøger eller låntager  

 ejede jordbrugsbedrift svarende til det i § 5, stk. 1, fastsatte  

 arbejdskraftbehov, beregnet på grundlag af den produktion, der finder  

 sted på den af ansøger eller låntager ejede  

 jordbrugsbedrift.
Stk. 2. Ved tilladelse efter stk. 1 kan der stilles  

 betingelser, herunder om at låntager på Finansstyrelsens  

 anmodning er pligtig til at indsende interessentskabets driftsregnskab til  

 gennemsyn senest 6 måneder efter regnskabsårets afslutning og om,  

 at låntager skal give underretning, hvis interessentskabskontrakten  

 eller deltagerkredsen ændres.
Endvidere kan der stilles betingelser om,  

 at låntager skal give underretning, hvis ejer- eller  

 dispositionsforhold i det i stk. 3 omhandlede selskab ændres.
Stk. 3. Uanset bestemmelsen i stk. 1, om at  

 interessentskabet udelukkende skal bestå af fysiske personer, kan der  

 dog, når særlige omstændigheder gør sig  

 gældende, efter indgivelse af ansøgning herom, gives tilladelse  

 til, at ansøger eller låntager indtræder i et  

 driftsfællesskab, der er organiseret som et interessentskab, hvor en  

 enkelt af deltagerne er et selskab, der har erhvervet den deltagende  

 jordbrugsbedrift efter reglerne i § 20 i landbrugsloven.
Tilladelsen kan  

 gøres betinget af, at jordbrugeren i selskabet opfylder  

 uddannelseskravet i stk. 1, nr. 2, og af, at de fysiske personers samlede  

 ejerandel af interessentskabet udgør over 50 pct. og af, at deres  

 dispositionsret over interessentskabet mindst svarer hertil.
 Stk. 4. Hvis der opnås tilladelse efter stk. 1 kan  

 ansøgers eller låntagers arbejdstid i driftsfællesskabet  

 medregnes ved opfyldelsen af det i § 13, stk.1, fastsatte  

 beskæftigelseskrav.
Kapitel 5 Udmålingsgrundlaget for lånet § 16. Udmålingsgrundlaget for lånet er  

 den konstaterede handelspris, som fremgår af adkomstdokumentet,  

 omregnet til kontant handelspris efter Realkreditrådets  

 omregningstabeller, jf. § 23, stk. 4, i Økonoministeriets  

 bekendtgørelse nr. 647 af 5. august 1999 om realkreditinstitutters  

 værdiansættelse og udmåling.
 Stk. 2. Den kontante handelspris korrigeres for  

 værdien af ændringer i jordbrugsbedriftens erhvervsaktiver  

 foretaget af ansøger forud for ansøgningstidspunktet.  

 Værdien af disse ændringer opgøres ud fra købs- og  

 salgsfakturaer, jf. dog stk. 3.
 Stk. 3. Værdien af besætning kan dog  

 opgøres som værdien i henhold til købsfaktura med  

 tillæg af differencen mellem vurdering af besætningen, jf. stk.  

 5, og købsfakturaen, hvis vurderingen og købsfakturaen omfatter  

 samme art og antal af dyr.
 Stk. 4. Udmålingsgrundlaget for lånet kan  

 ikke overstige den ved en vurdering af jordbrugsbedriften på  

 ansøgningstidspunktet ansatte kontantværdi, jf. stk. 5.
Stk. 5. Kontantværdien, jf. stk. 4, ansættes  

 ud fra en vurdering til låneefterretning foretaget af det  

 långivende realkreditinstitut.
Vurderingen skal være foretaget  

 mindre end 12 måneder forud for ansøgningstidspunktet og skal  

 afspejle ejendommens aktuelle tilstand.
 Stk. 6. Kontantværdien, jf. stk. 4 og 5, godkendes  

 af Finansstyrelsen.
Stk. 7. Hvis det långivende realkreditinstitut er  

 sælger af ejendommen, eller af anden grund er inhabil, skal  

 kontantværdien ansættes ud fra en vurdering til  

 låneefterretning foretaget af en vurderingsmand godkendt af  

 Finansstyrelsen.
Denne vurdering vil ved ansøgning om statsgaranti og  

 ydelsestilskud ved lån til yngre jordbrugeres etablering blive anset  

 for en vurdering foretaget af det långivende realkreditinstitut, jf.  

 dog stk. 6.
 Stk. 8. Udgiften til vurdering afholdes af  

 ansøger.
 Stk. 9. Ved etablering inden for væksthusgartneri  

 kan værdien af jordbrugsbedriftens beholdning af potteplanter under  

 kultur på ansøgningstidspunktet tillægges  

 jordbrugsbedriftens kontantværdi ved låneudmålingen.  

 Tilsvarende gælder for planteskolers beholdning af containerplanter.  

 Værdien af potteplanter under kultur og containerplanter opgøres  

 på grundlag af en særlig vurdering foretaget af det  

 långivende realkreditinstitut.
 Stk. 10. Ved etablering på en anpart af en  

 jordbrugsbedrift ansættes anpartens kontantværdi på  

 grundlag af anpartens forholdsmæssige størrelse og  

 jordbrugsbedriftens samlede kontantværdi.
 Stk. 11. Ved etablering på en anpart af en  

 jordbrugsbedrift kan udmålingsgrundlaget for lånet omfatte hele  

 jordbrugsbedriften, hvis ansøger ejer mindst halvdelen af  

 jordbrugsbedriften, og den resterende del ejes af ansøgers  

 ægtefælle eller samlever, og ægtefællen eller  

 samleveren opfylder betingelserne for ydelse af statsgaranti for lån og  

  ydelsestilskud, bortset fra det i § 9 nævnte uddannelseskrav.
 Stk. 12. Udmålingsgrundlaget for lånet  

 reduceres med værdien af erhvervsaktiver, hvortil ansøger  

 modtager eller overtager bevilget støtte til investeringer efter anden  

 lovgivning.
 Stk. 13. Udmålingsgrundlaget for supplerende  

 lån, jf. § 4, er den konstaterede handelspris af det i § 4, stk. 3  

 nævnte aktiv omregnet til kontant handelspris, jf. stk. 1. Den kontante  

 handelspris reduceres med værdien af nettoreduktioner af det i § 4,  

 stk. 3, nævnte aktiv, jf. stk. 4, indtil ansøgningstidspunktet.  

 Udmålingsgrundlaget for lånet kan ikke overstige den ved en  

 vurdering af det erhvervede aktiv til låneefterretning af det  

 långivende realkreditinstitut på ansøgningstidspunktet  

 ansatte kontantværdi, jf. stk. 5 og 7, jf. dog stk. 6.
 § 17. Uanset bestemmelserne i § 16, stk. 2, og §  

 23, stk. 3, kan tilbehør, som ansøger overdrager til et  

 driftsfællesskab, jf. § 15, indgå i udmålingsgrundlaget for  

 lånet, hvis tilbehøret kan medtages i  

 værdiansættelsen af ansøgers ejendom efter reglerne i §  

 42, stk. 4, i realkreditloven.
Kapitel 6 Selvskyldnerkaution for lånet § 18. Hvis en ægtefælles eller  

 samlevers nettoformue medregnes i opgørelsen af ansøgers  

 egenkapital, jf. § 10, stk. 10, skal ægtefællen eller samleveren  

 ved påtegning på pantebrevet tegne selvskyldnerkaution for  

 lånet, eller en del heraf, jf. dog stk. 4.
 Stk. 2. Hvis ægtefællens eller samleverens  

 indtægter eller økonomiske forhold i øvrigt er af  

 væsentlig betydning for budgetteret positiv konsolidering, jf. § 12,  

 stk. 2, kan det kræves, at ægtefællen eller samleveren ved  

 påtegning på pantebrevet tegner selvskyldnerkaution for  

 lånet, eller en del heraf, jf. dog stk. 4.
 Stk. 3. Udmåles lånet efter § 16, stk. 11,  

 skal ægtefællen eller samleveren ved påtegning på  

 pantebrevet tegne selvskyldnerkaution for en del af lånet svarende til  

 ægtefællens eller samleverens ejerandel af bedriften, jf. dog  

 stk. 4.
 Stk. 4. En efter stk. 1-3 krævet  

 selvskyldnerkaution kan erstattes af en pengeinstitutgaranti for samme  

 beløb.
Kapitel 7 Lånets pantesikring og foranstående  

 prioriteter § 19. Lånet skal sikres ved oprykkende  

 panteret i ansøgers ejendom efter de bestående  

 pantehæftelser således, at lånet i forbindelse med  

 restgælden på disse pantehæftelser får pantesikkerhed  

 inden for 95 pct. af ejendommens kontantværdi, jf. lovens § 9, stk.  

 3.
Stk. 2. Lån ydet på grundlag af en anpart af  

 en jordbrugsbedrift, der kun består af én ejendom, skal  

 pantesikres i hele ejendommen.
Består den af ansøger ejede  

 jordbrugsbedrift af mere end én ejendom, skal lånet normalt  

 pantesikres i alle under jordbrugsbedriften hørende ejendomme i deres  

 helhed og inden for 95 pct. af ejendommenes samlede kontantværdi, jf.  

 lovens § 9, stk. 3.
Stk. 3. Ved beregning af lånets pantesikkerhed skal  

 foranstående pantehæftelsers nominelle værdi omregnes til  

 kontantværdi ved anvendelse af Realkreditrådets  

 omregningstabeller, jf. § 23, stk. 4, i Økonomiministeriets  

 bekendtgørelse nr. 647 af 5. august 1999 om realkreditinstitutters  

 værdiansættelse og udmåling.
Foranstående  

 ejerpantebreve og skadesløsbreve og lignende kan kun respekteres inden  

 for et pålydende, der skønnes påkrævet til sikring  

 af eksisterende gældsforpligtelser eller et efter jordbrugsbedriftens  

 forhold rimeligt behov for driftskredit.
Lånets oprykkende panteret i  

 forhold til foranstående ejerpantebreve, skadesløsbreve og  

 lignende skal sikres.
Det er en betingelse for ydelse af lån og  

 tilbagerykning af lån, at foranstående pantehæftelsers  

 vilkår, bl.a. med hensyn til rente-, afdrags- og opsigelsesbetingelser,  

 kan godkendes.
Stk. 4. Lån til finansiering af investeringer i  

 ejendommen og dens drift kan tillades tinglyst med prioritet forud for  

 lån efter loven.
Efter tilbagerykning skal lån efter loven have  

 pantesikkerhed inden 95 pct. af ejendommens kontantværdi, jf. lovens §  

 9, stk. 3.
 Stk. 5. Ved overførsel af lån til ny  

 ejendom, jf. § 22, skal lånet være pantesikret i den erhvervede  

 ejendom som anført i stk. 2, og kan respektere nødvendig  

 låntagning til finansiering af erhvervelsen af ejendommen under  

 hensyntagen til frigjorte midler ved salget af den tidligere ejede  

 bedrift.
Kapitel 8 Konvertering § 20. Lånet kan konverteres til et nyt  

 lån med fortsat statsgaranti og eventuel fortsat betaling af  

 ydelsestilskud i henhold til § 3, stk. 1 og 2.
 Stk. 2. Anmodning om konverteringslån indgives til  

 et af de realkreditinstitutter, der er omfattet af aftalen om ydelse af yngre  

 jordbrugerlån, jf. bilag 1.
Stk. 3. Det nye lån kan alene udgøre et  

 beløb svarende til kontantværdien af restgælden på  

 det lån, der konverteres, opgjort på tilbudstidspunktet for  

 konverteringen.
Omkostninger, der er forbundet med konverteringen, kan ikke  

 indgå i udmålingen af det nye lån.
 Stk. 4. Restløbetiden på det nye lån  

 kan højst overstige restløbetiden på det lån, der  

 konverteres, med én termin.
 Stk. 5. Det nye lån skal have samme vilkår og  

 prioritetsmæssige stilling som det lån, der konverteres.
Stk. 6. Ydelsestilskud på det nye lån kan i  

 første hele termin ikke overstige det tilskudsbeløb, der ville  

 være ydet til samme termin på det konverterede lån.
Ved  

 nedsættelse af terminsydelsen ved konverteringen nedsættes  

 ydelsestilskuddet forholdsmæssigt.
Kapitel 9 Overtagelse, overførsel og forfald af  

 lånet § 21. Erhverver låntagers efterlevende  

 ægtefælle adkomst på den belånte ejendom ved  

 overtagelse til hensidden i uskiftet bo, ved arv eller ved udlæg efter  

 arvelovens bestemmelser, eller erhverver låntagers efterlevende  

 samlever adkomst på den belånte ejendom ved arv eller ved  

 udlæg efter arvelovens bestemmelser, kan ægtefællen eller  

 samleveren opnå tilladelse til at overtage lånet, hvis den  

 pågældende opfylder betingelsen i § 12. Eventuelt tilskud til  

 betaling af ydelser på lånet ophører ved  

 dødsfaldet.
 Stk. 2. Et på låntagers foranledning stiftet  

 aktieselskab eller anpartsselskab, der tidligst 7 år efter, at  

 lånet er udbetalt, erhverver og overtager et væksthusgartneri  

 eller en planteskole, hvori lånet indestår, kan opnå  

 tilladelse til at overtage lånet, hvis den oprindelige  

 låntager:
1)	tegner selvskyldnerkaution for lånet, 2)	har flertallet af stemmer i selskabet som ejer af aktier eller  

 anparter, og 3)	som ansvarlig daglig leder af selskabet selv forestår  

 ejendommens drift.
Stk. 3. Ejer den oprindelige låntager mindre end  

 100 pct. af aktie- eller anpartskapitalen i det i stk. 2 nævnte  

 selskab, skal lånet nedbringes med et forholdsmæssigt  

 ekstraordinært afdrag.
Det samme gælder, hvis låntagerens  

 forholdsmæssige andel i aktie- eller anpartskapitalen formindskes  

 senere i lånets løbetid.
 § 22. Et skyldigt lånebeløb kan  

 tillades overført til en ny ejendom på de hidtidige  

 vilkår, hvis låntager erhverver anden jordbrugsbedrift eller  

 anpart heraf.
 Stk. 2. Ved overførsel af det skyldige  

 lånebeløb må lånebeløbet ikke overstige det  

 lån, der kunne ydes til etablering på den nye ejendom, jf. §  

 15.
 § 23. Lånet forfalder til indfrielse ved  

 ejerskifte, jf. dog §§ 21 og 22. Eventuelt tilskud til betaling af ydelser  

 på lånet ophører pr. overtagelsesdagen, jf. dog § 21, stk.  

 1.
 Stk. 2. Lånet skal nedbringes  

 forholdsmæssigt, hvis låntager afhænder en anpart af den  

 belånte ejendom.
 Stk. 3. Lånet kan forlanges forholdsmæssigt  

 nedbragt, hvis ejendommens kontantværdi, jf. § 16, stk. 6, nedbringes  

 ved salg af en del af ejendommen, og den derved reducerede kontantværdi  

 ville danne udmålingsgrundlag for et mindre lån end  

 restgælden på det ydede lån.
 Stk. 4. Lånet kan forlanges indfriet, hvis  

 betingelserne om arbejdskraftbehov, mindstekrav til miljø, hygiejne og  

 dyrevelfærd, beskæftigelse, drift for egen regning og risiko,  

 samt for deltagelse i et driftsfællesskab ikke længere er  

 opfyldt, jf. §§ 5 og 6 samt §§ 13-15.
 Stk. 5. Lånet kan forlanges indfriet, hvis det er  

 overtaget af et selskab, jf. § 21, og betingelserne herfor ikke længere  

 er opfyldt.
 Stk. 6. Lånet kan forlanges indfriet, hvis  

 statsafgiften, jf. lovens § 4, stk. 4, ikke indbetales rettidigt, jf. §  

 25.
 Stk. 7. Lånet kan forlanges indfriet, hvis  

 låntager har afgivet urigtige eller vildledende oplysninger eller  

 fortiet oplysninger af betydning for afgørelser, der er truffet i  

 henhold til lovens bestemmelser vedrørende støtteordning for  

 yngre jordbrugeres etablering eller denne bekendtgørelse.
 Stk. 8. Lånet kan forlanges indfriet, hvis  

 betingelser stillet i forbindelse med ydelse af statsgarantien for  

 lånet eller i forbindelse med ydelsen af lånet ikke er  

 opfyldt.
 Stk. 9. Ved afgørelse om forfald og indfrielse af  

 lånet, jf. stk. 1-4 samt stk. 7, kan det bestemmes, at tilskud udbetalt  

 for tiden efter sådanne forholds indtræden skal tilbagebetales af  

 låntageren, herunder at tilskud skal tilbagebetales med tillæg af  

 renter efter den rentesats, der er fastsat i renteloven.
 Stk. 10. Låntager skal give underretning til  

 Finansstyrelsen, hvis der indtræder forhold, der medfører, at  

 lånet forfalder helt eller delvist, jf. stk. 1-3, eller kan  

 kræves indfriet, jf. stk. 4, 5 og 8.
 Stk. 11. Misligholder låntager vilkårene i  

 pantebrevet for lånet, eller forfalder lånet helt eller delvist,  

 jf. stk. 1-3, skal det långivende realkreditinstitut give underretning  

 til Finansstyrelsen.
Kapitel 10 Statsgarantien for lånet § 24. Lånet er sikret ved statsgaranti i  

 hele løbetiden.
Statsgarantien dækker tab på lån,  

 hvis låntager misligholder forpligtelsen til at indfri lånet.  

 Tabene skal dokumenteres af det långivende realkreditinstitut og  

 godkendes af Finansstyrelsen.
 Stk. 2. I tilfælde af misligholdelse som  

 nævnt i stk. 1 kan Finansstyrelsen bestemme, at statsgarantien helt  

 eller delvist skal bortfalde, herunder hvis det långivende  

 realkreditinstitut ikke har opfyldt underretningspligten efter § 23, stk. 11,  

 medmindre betydningen heraf må anses for mindre væsentlig.
Kapitel 11 Betaling af ydelsestilskud § 25. Direktoratet for FødevareErhverv  

 betaler som tilskud til låntageren de i lovens § 4, stk. 2,  

 nævnte ydelsestilskud i de første 28  

 kvartsårsterminer.
 Stk. 2. Betalinger som nævnt i stk. 1 sker til det  

 långivende realkreditinstitut på grundlag af en specificeret  

 opgørelse fra realkreditinstituttet, der underretter låntagerne  

 om indbetalingen.
Kapitel 12 Opkrævning af statsafgift § 26. Det långivende realkreditinstitut  

 opkræver i forbindelse med opkrævning af terminsydelser den i  

 lovens § 4, stk. 4, nævnte statsafgift.
Kapitel 13 Administration og kontrol § 27. Finansstyrelsen træffer  

 afgørelse om ydelse af statsgaranti for lån og ydelsestilskud og  

 træffer i øvrigt alle afgørelser efter denne  

 bekendtgørelse, jf. dog stk. 2.
 Stk. 2. Direktoratet for FødevareErhverv  

 træffer afgørelse vedrørende § 29.
 § 28. Finansstyrelsen udøver ministeren for  

 fødevarer, landbrug og fiskeris beføjelser efter lovens §  

 20.
 Stk. 2. Ansøger skal føre driftsregnskab i  

 hele lånets løbetid.
 Stk. 3. Ansøger er pligtig til på  

 Finansstyrelsens anmodning at indsende driftsregnskabet til gennemsyn senest  

 6 måneder efter regnskabsårets afslutning.
 Stk. 4. Finansstyrelsen kan indhente oplysninger hos  

 skattemyndigheder og andre offentlige myndigheder om ansøgers  

 indkomst- og formueforhold.
Kapitel 14 Særligt sagkyndige § 29. Direktoratet for FødevareErhverv kan  

 efter ansøgning godkende personer til som særligt sagkyndige at  

 bistå ansøgere med at udfærdige og indsende  

 ansøgning efter §§ 3 og 4.
Stk. 2. Det er en betingelse for at blive godkendt som  

 særligt sagkyndig, at den pågældende er 1)	økonomikonsulent ansat i en af jordbrugets  

 organisationer, 2)	statsautoriseret revisor eller registreret revisor, eller 3)	har en uddannelse, der svarer til de krav, der gælder for de i  

 nr. 1 eller 2 nævnte personer.
 Stk. 3. Det er desuden en betingelse, at den  

 pågældende har bred erfaring med og er beskæftiget med  

 rådgivning af jordbrugere inden for følgende  

 områder:
1)	udarbejdelse af regnskaber og budgetter, 2)	investeringer, 3)	finansiering og 4)	produktionsøkonomi.
 Stk. 4. Det er endvidere en betingelse, at den  

 pågældendes klientunderlag er af en sådan størrelse  

 og karakter, at funktionen som særligt sagkyndig kan anvendes i  

 praksis.
 Stk. 5. En tilbagekaldelse af godkendelsen kan finde  

 sted, hvis betingelserne i stk. 3 eller stk. 4 ikke længere opfyldes,  

 eller hvis den særligt sagkyndige:
1)	ikke i ét år har virket som særligt  

 sagkyndig, 2)	afgiver eller medvirker til at afgive urigtige eller vildledende  

 oplysninger i forbindelse med sin funktion som særligt sagkyndig, 3)	bevidner noget, som den pågældende ikke har kendskab  

 til, eller 4)	udviser grov eller oftere gentagen forsømmelse i  

 udøvelsen af sin funktion som særligt sagkyndig.
 Stk. 6. Personer, der er godkendt efter  

 Forbedringsordningen, jf. § 29 i bekendtgørelse nr. 191 af 26. marts  

 1999 om tilskud til dyrevelfærdsinvesteringer i forbindelse med  

 gennemførelse af forbedringsplaner for jordbrugsbedrifter, som senest  

 ændret ved bekendtgørelse nr. xx af yy juni 2000, er fortsat  

 godkendt som særligt sagkyndige.
Kapitel 15 Klageadgang § 30. Afgørelser truffet af Finansstyrelsen  

 efter denne bekendtgørelse kan indbringes for Ministeriet for  

 Fødevarer, Landbrug og Fiskeri inden 4 uger efter, at  

 afgørelsen er meddelt låntager eller dennes  

 repræsentant.
 Stk. 2. Klagen skal indsendes til Finansstyrelsen.
 § 31. Afgørelser truffet af Direktoratet  

 for FødevareErhverv, jf. § 29, kan indbringes for Ministeriet for  

 Fødevarer, Landbrug og Fiskeri.
 Stk. 2. Klagen skal indsendes til Direktoratet for  

 FødevareErhverv.
Kapitel 16 Straffebestemmelser § 32. Efter lovens § 26, stk. 1, straffes med  

 bøde med mindre højere straf er forskyldt efter den  

 øvrige lovgivning den, der 1)	til brug for afgørelser, der træffes i henhold til  

 loven eller de i medfør af loven fastsatte regler, afgiver urigtige  

 eller vildledende oplysninger eller fortier oplysninger af betydning for  

 afgørelsen, 2)	handler i strid med vilkår, der er fastsat i en sådan  

 afgørelse, 3)	i øvrigt undlader at give oplysninger, som den  

 pågældende har pligt til at give i henhold til loven eller denne  

 bekendtgørelse, 4)	afgiver urigtige eller vildledende oplysninger om sådanne  

 forhold, 5)	undlader at give kontrolmyndigheden adgang til jordbrugsbedriften  

 efter lovens § 20, stk. 2, 6)	undlader at udlevere eller indsende materiale, eller yde  

 kontrolmyndigheden bistand efter lovens § 20, stk. 3.
 Stk. 2. Der kan efter lovens § 26, stk. 2, endvidere  

 fastsættes straf af bøde for overtrædelse af regler  

 fastsat af Det Europæiske Fællesskab om forhold, der er omfattet  

 af loven eller denne bekendtgørelse.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 4. Skønnes en overtrædelse ikke at  

 ville medføre højere straf end bøde, kan Direktoratet  

 for FødevareErhverv tilkendegive, at sagen kan afgøres uden  

 retslig forfølgning.
Det er en betingelse herfor, at den, der har  

 begået overtrædelsen, erklærer sig rede til inden for en  

 nærmere frist, der efter begæring kan forlænges, at betale  

 en i tilkendegivelsen angivet bøde.
Retsplejelovens § 931, finder  

 tilsvarende anvendelse på tilkendegivelser fra Direktoratet for  

 FødevareErhverv.
Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
Kapitel 17 Ikrafttrædelse § 33. Bekendtgørelsen træder i kraft  

 den 5. juli 2000, jf. dog stk. 2.
 Stk. 2. § 20 træder i kraft den 1. oktober  

 2000.
Ministeriet for Fødevarer, Landbrug og  

 Fiskeri, den 26. juni 2000 Ritt Bjerregaard /Søren Sørensen Bilag 1 Aftale I henhold til § 7 i lov nr. 338 af 17. maj 2000 om støtte til  

 udvikling af landdistrikterne (landdistriktsstøtteloven) har  

 Ministeriet for Fødevarer, Landbrug og Fiskeri indgået aftale  

 med Dansk Landbrugs Realkreditfond, Nykredit A/S, Realkredit Danmark A/S og  

 Unikredit Realkreditaktieselskab med følgende indhold:
 § 1. Realkreditinstituttet forpligter sig til at yde lån  

 efter loven mod statsgaranti efter reglerne i loven og  

 bekendtgørelsen.
 § 2. Administrationsbidraget for lånene udgør  

 maksimalt 0,27 pct. p.a. af lånets obligationshovedstol.
 § 3. Realkreditinstituttet kan opkræve gebyrer svarende  

 til, hvad der gælder for realkreditinstituttets øvrige  

 lån.
 § 4. Lån, for hvilke der er ydet statsgaranti, forfalder  

 i henhold til gældende bestemmelser i lov og bekendtgørelse, men  

 kan derudover ikke opsiges af kreditor.
§ 5. Aftaleparterne indgår en administrationsaftale om  

 lån, tilbagerykning, relaksation, opkrævning af statsafgift etc.,  

 indløsning og administration af nødlidende panter,  

 dækning af tab omfattet af statsgarantien m. v.
Administrationsaftalen  

 vil være en integreret del af nærværende aftale.
 § 6. Aftalen løber til udgangen af år 2001.
Bilag 2 Normtimesatser Kornafgrøder m.v., antal timer/ha ------------------------ areal (ha)  

 ------------------------ 1-9 10-24 25-49 50-99 100 Korn/raps/frø/ærter m.v.
25 22 20 16 14 Handelsroer/kartofler 62 47 40 35 35 Foderroer 46 37 37 37 37 Sædskiftegræs/helsæd 21 13 10 9 9 Vedvarende græs 8 6 5 5 5 Brak 3 3 2 2 2 Malkekøer inkl. opdræt, antal timer/årsko (ekskl.  

 grovfoderdyrkning) ---------------------------- årskøer  

 ------------------------------- 1-29 30-49 50-69 70-99 100 Timer pr. årsko 69 52 47 42 37 Slagtekalve, antal timer/produceret slagtekalv (ekskl.  

 grovfoderdyrkning) - Producerede slagtekalve - 1-29 30 Timer pr. slagtekalv 10 7 Ammekøer inkl. ungdyr, antal timer/årsko (ekskl.  

 grovfoderdyrkning) ----------Årskøer ---------- 1-29 30 Timer pr. årsko 37 29 Søer og smågrise, antal timer/årsso ------------------------------ Årssøer  

 ----------------------------- 1-49 50-99 100-149 150-249 250 Timer pr. årsso 21 16 14 13 12 Andet husdyrhold, antal timer/årsdyr Heste, timer pr. avlsdyr 37 Mink, timer pr. avlstæve 2 Får, timer pr. moderfår 5 Bier, timer pr. stade 25 Æglæggende høner, timer pr. 100 årsdyr 15 Slagtekyllinger, antal timer/1000 producerede stk.
----Producerede stk. ---- < ½ mill.
 >= ½ mill.
 Timer pr. 1000 producerede stk.
