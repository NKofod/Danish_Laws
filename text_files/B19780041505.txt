 I henhold til § 3, stk. 2, i lov nr. 313 af 26. juni 1975 om folkeskolen  

 fastsættes følgende bestemmelser om specialundervisning eller anden  

 specialpædagogisk bistand for elever med generelle indlæringsvanskeligheder:
I.
Begreb og formål.
 § 1.  Bestemmelserne i denne bekendtgørelse omfatter  

 elever, som på grund af generelle indlæringsvanskeligheder har behov for  

 særlig støtte og hensyntagen, for så vidt de ikke bør henvises til  

 specialskoler uden for folkeskolen.
 Stk. 2.  Formålet med specialundervisningen er at fremme  

 elevernes udvikling i overensstemmelse med de i folkeskolelovens  

 formålsbestemmelse angivne retningslinier og at støtte dem ved overgangen fra  

 skole til erhvervsliv.
II.
Former for specialundervisning.
 § 2.  Specialundervisningen kan gives under følgende  

 former:
 1. Specialundervisning i klassen  , hvor  

 eleverne fortsat undervises i deres almindelige klasse, men med bistand i  

 enkelte timer af en særlig lærer, jfr. § 16.
 2. Specialundervisning på hold  , hvor eleverne  

 modtager en del af undervisningen i det pågældende fag, mens de i øvrigt  

 følger undervisningen i deres egen klasse.
 3. Specialundervisning i undervisningsklinik  ,  

 hvor eleverne modtager hele undervisningen i det pågældende fag, mens de i  

 øvrige fag følger undervisningen i deres egen klasse, jfr. dog § 9, stk. 3.
 4. Undervisning i specialklasse  , hvor  

 eleverne undervises i alle fag, således at tilhørsforholdet til deres  

 almindelige klasser ophører, jfr. dog § 9, stk. 3. Sådanne klasser kan  

 placeres på en almindelig skole eller en specialskole.
 5. Enkeltmandsundervisning  , hvor eleverne enkeltvis modtager en  

 del af eller hele undervisningen i et eller flere fag, mens de i øvrigt  

 bevarer tilhørsforholdet til deres klasse.
 § 3.  Ved skoler, hvor behovet for specialundervisning  

 af elever med generelle indlæringsvanskeligheder ikke kan begrunde, at der  

 oprettes en undervisningsklinik, jfr. § 2, nr. 3, kan der i stedet oprettes  

 en skoleklinik som tillige modtager elever med andre skolemæssige  

 vanskeligheder end forudsat i § 1.
 § 4.  Bestemmelser om oprettelse af  

 specialundervisning efter § 2, nr. 3 og 4, og § 3 optages på skoleplanen.
 § 5.  Antallet af elever, der undervises sammen, må  

 ikke overstige 4 på hold og 6 i undervisningsklinik eller skoleklinik.
 Stk. 2.  En undervisningsklinik eller skoleklinik kan  

 modtage indtil 12 elever i timer, hvor undervisningen varetages af 2 lærere i  

 fællesskab.
Stk. 3.  I årgangsdelte specialklasser må elevtallet  

 ikke ved skoleårets begyndelse overstige 6 i 1. og 2. specialklasse og 10 i  

 3. - 10. specialklasse.
Hvor en specialklasse omfatter elever fra 2  

 sammenhængende klassetrin, må elevtallet ikke ved skoleårets begyndelse  

 overstige 5, henholdsvis 8 elever.
 Stk. 4.  I specialklasser med 8 elever eller derover  

 anvendes på 3. - 6. klassetrin mindst følgende antal deletimer:
Der kan på undervisningsplanen optages bestemmelse om, at der i stedet for  

 deletimer kan indføres timer, i hvilke hele klassen undervises af to lærere i  

 fællesskab.
Gennemførelsen af to-lærer ordningen forudsætter i de enkelte  

 tilfælde de pågældende læreres tilslutning.
 § 6.  Den ugentlige undervisningstid for  

 specialundervisning efter § 2 og § 3 fastsættes undervisningsplanen.
 Stk. 2.  Undervisningsklinikker (skoleklinikker) skal  

 være åbne mindst 25 ugentlige timer.
 Stk. 3.  Den ugentlige og daglige undervisningstid for  

 elever, som modtager specialundervisning efter § 2 og 5, kan med forældrenes  

 samtykke overstige de i folkeskolelovens § 14, stk. 1 og 2, fastsatte  

 maksimale timetal.
 § 7.  Elever med generelle indlæringsvanskeligheder  

 vil tillige kunne henvises til folkeskolens øvrige arter af  

 specialundervisning efter de herom gældende regler.
III.
Fremgangsmåden ved henvisning til og ophør af  

 specialundervisning.
 § 8.  Ved henvisning til specialundervisning efter § 2  

 og § 3 anvendes følgende fremgangsmåde:
1. Klasselæreren indstiller eleven til  

 skolepsykologisk undersøgelse, når han skønner, at elevens  

 indlæringsvanskeligheder er af alvorlig karakter.
Initiativet til  

 undersøgelsen kan også udgå fra elevens øvrige lærere, skolelægen, forældrene  

 eller fra eleven selv.
Forud for indstillingen drøfter klasselæreren elevens  

 forhold med de øvrige lærere og med forældrene og eleven og søger herunder  

 bl.a. klarlagt, i hvilken grad handicappet påvirker elevens udbytte af  

 skolegangen.
Indstillingen sker gennem skolens leder med skolelægens  

 påtegning.
2. Skolepsykologen foretager - eventuelt med bistand  

 af andre sagkyndige - en undersøgelse, hvori indgår samtale såvel med eleven  

 og dennes forældre som med klasselæreren.
Der tilsendes skolens leder og  

 skolelægen en skriftlig rapport om undersøgelsen.
 3. I tilslutning til rapporten og efter samråd med  

 eleven og forældrene stiller skolepsykologen forslag om, under hvilken form  

 specialundervisning bør gives, eller hvilke andre foranstaltninger der bør  

 træffes fra skolens side for at hjælpe eleven.
 4. Beslutning om henvisning til specialundervisning  

 træffes af skolens lærerråd på grundlag af skolepsykologens forslag.  

 Lærerrådet kan dog bemyndige elevens lærere til at træffe beslutningen.  

 Forældrene skal have underretning om beslutningen, der kan indbringes for  

 skolenævnet til endelig afgørelse, jfr. skolestyrelseslovens § 62, stk. 1, og  

 § 27, stk. 2.
 § 9.  Skolepsykologen følger udviklingen hos de  

 elever, der henvises til specialundervisning, bl.a. gennem regelmæssige  

 drøftelser med den lærer, der forestår undervisningen, og med forældrene og  

 klasselæreren.
Stk. 2.  På grundlag af disse drøftelser tager  

 skolepsykologen mindst een gang om året stilling til, om  

 specialundervisningen kan begrænses, eller om den eventuelt bør udvides.
Har  

 eleven kun modtaget en del af undervisningen i det pågældende fag som  

 specialundervisning, jfr. § 2, nr. 1, 2 og 5, skal skolepsykologen rådføre  

 sig med klassens lærer i det pågældende fag.
Beslutning om, hvornår  

 specialundervisning kan ophøre, træffes af skolens lærerråd på grundlag af en  

 indstilling fra skolepsykologen, jfr. § 8, nr. 4. Forældrene skal underrettes  

 om ændringer i elevens undervisningssituation.
Stk. 3.  Fra specialklasser kan eleverne føres gradvis  

 tilbage til den almindelige undervisning ved i en periode at modtage  

 undervisning begge steder.
På tilsvarende måde kan en elev fortsætte i  

 undervisningsklinik (skoleklinik) i et mindre antal timer, efter at eleven i  

 øvrigt har genoptaget undervisningen i det pågældende fag i sin egen klasse.
IV.
Undervisningen i specialklasser.
§ 10.  For specialklasser udarbejdes særlige  

 læseplaner og timefordelingsplaner.
For disse planer gælder de i stk. 2 og 3  

 nævnte fravigelser fra folkeskolelovens § 4 og § 7 om undervisningen på  

 henholdsvis 1. - 9. klassetrin og 10. klassetrin.
Stk. 2.  Undervisningen på 1. - 9. klassetrin  

  omfatter for alle elever de i folkeskolelovens § 4, stk. 1, nævnte  

 obligatoriske fag, dog således at undervisningen i historie, geografi og biologi gives på 1. - 7.  

 klassetrin, undervisningen i engelsk gives på 6. oh 7. klassetrin, undervisningen i fysik/kemi gives på 8. og 9. klassetrin, og uddannelses- og erhvervsorientering gives som selvstændigt fag på 8. og 9.  

 klassetrin.
 Der skal tilbydes eleverne undervisning i engelsk og tysk på 8. og 9.  

 klassetrin.
 Undervisningen kan ved bestemmelse på undervisningsplanen tilrettelægges  

 som ikke-fagdelt undervisning i videre omfang end anført i folkeskolelovens §  

 4, stk. 3.
 Stk. 3.  Undervisningen på 10. klassetrin  

  omfatter for alle elever dansk, regning/matematik, uddannelses- og  

 erhvervsorientering, samtidsorientering og idræt.
 Der skal tilbydes eleverne undervisning i kristendomskundskab.
 § 11.  Den ugentlige undervisningstid for eleverne i  

 specialklasser skal ligge inden for de i folkeskolelovens § 14, stk. 1,  

 anførte timetalsrammer, dog således at den ugentlige undervisningstid for  

 elever på 10. klassetrin, som vælger arbejdspraktik, hvor eleverne  

 udstationeres på en arbejdsplads i en længere periode, nedsættes til 12-19  

 timer.
V.
Andre bestemmelser.
§ 12.  En elev med generelle indlæringsvanskeligheder,  

 der har usædvanlig store vanskeligheder i faget engelsk, således at det ikke  

 skønnes hensigtsmæssigt at give eleven specialundervisning i faget, herunder  

 eventuelt enkeltmandsundervisning, kan med forældrenes samtykke fritages for  

 undervisning i dette fag.
Afgørelse herom træffes af skolenævnet efter  

 indstilling fra skolepsykologen, der forinden skal rådføre sig med elevens  

 lærere.
Det er en betingelse for fritagelse, at eleven fortsat modtager  

 specialundervisning i andre fag efter behov.
§ 13.  Flytter en elev, der får specialundervisning,  

 til en anden skole, herunder en skole uden for folkeskolen, skal denne  

 snarest muligt orienteres om, under hvilken form specialundervisningen har  

 fundet sted.
Denne orientering gives i forbindelse med flyttebeviset.  

 Samtidig tilbagesendes rapporten om den skolepsykologiske undersøgelse til  

 skolepsykologen.
 Stk. 2.  Optages eleven i en skole, der ikke betjenes af  

 skolepsykologisk rådgivning, sender skolepsykologen en rapport om sin seneste  

 undersøgelse til den pågældende skoles leder, medmindre forældrene ønsker, at  

 skolen alene orienteres efter reglen i stk. 1.
 § 14.  hvis en elev ved skolegangens ophør har behov  

 for fortsat specialundervisning, kuratorbistand eller social rådgivning,  

 orienterer skolepsykologen forældrene og eleven om mulighederne for at få  

 denne bistand.
§ 15.  Skolen skal medvirke til, at en elev ikke som  

 følge af manglende evne til at honorere de boglige krav afskæres fra fortsat  

 uddannelse tilpasset elevens lyst og anlæg.
Skolepsykologisk rådgivning  

 (kurator) bør i fornødent samarbejde med arbejdsformidlingen og social- og  

 sundhedsforvaltningen drage omsort for, at elevens erhvervsmuligheder  

 udnyttes bedst muligt.
 § 16.  Specialundervisning af elever med generelle  

 indlæringsvanskeligheder gives af lærere, der gennem særlig uddannelse har  

 kvalificeret sig hertil.
 Stk. 2.  Specialundervisning på hold og  

 enkeltmandsundervisning kan dog indtil videre varetages af lærere uden  

 specialuddannelse, men med praktisk erfaring inden for området.
 § 17.  Undervisning af elever med generelle  

 indlæringsvanskeligheder skal foregå i lokaler, der efter deres størrelse og  

 indretning må anses for egnede til formålet.
 § 18.  Bekendtgørelsen træder i kraft den 1. august  

 1979, men vil efter de stedlige skolemyndigheders bestemmelse kunne anvendes  

 i skoleåret 1978/79.
 Stk. 2.  Cirkulære nr. 191 af 4. august 1961 om  

 specialundervisning af svagtbegavede børn ophæves.
 Undervisningsministeriet, den 25. august  

 1978.
 RITT BJERREGAARD.
/P.
Bilfeldt.
