Skriftlig fremsættelse (25. januar 2006) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov  

  

 om  

  

 ændring af lov om social service og lov om  

 retssikkerhed og administration på det sociale område (Omkostningsbestemte  

 takster for kommunale tilbud) (Lovforslag nr.
L 142).
 Dette lovforslag har til formål, at sikre en ensartet og  

 retvisende fastsættelse af takster for kommunale sociale tilbud.
Som led i udmøntningen af kommunalreformen på det sociale område  

 foreslås det med lovforslaget, at det fastsættes, at kommunalbestyrelserne  

 skal  

 beregne taksten for kommunale, sociale tilbud på grundlag af et  

 omkostningsbestemt beregningsprincip.
Fastsættelsen af tilbuddets takst på  

 grundlag af et omkostningsbestemt princip indebærer, at de kommunale tilbud  

 prissættes med alle tilbuddets gennemsnitlige, langsigtede omkostninger.
Med  

 lovforslaget gives Socialministeren en bemyndigelse til at fastsætte nærmere  

 regler for takstberegningen.
 Som en konsekvens af ovenstående ændring, hvor der skal  

 fastsættes takster for tilbud på grundlag af et omkostningsbestemt princip,  

 foreslås reglerne for mellemkommunal refusion ændret. Ændringen har til  

 hensigt  

 at skabe ensartethed i de beregningsmåder, der anvendes henholdsvis af hensyn  

 til sammenligneligheden og til brug for mellemkommunal refusion. Ændringen  

 medfører, at på de områder hvor der er fastsat takster eller priskrav, er det  

 disse takster eller priskrav, der udgør den mellemkommunale refusion.
 Lovforslaget medfører endeligt, at det fortsat bliver muligt for  

 Socialministeriet, herunder Ankestyrelsen, at indhente statistiske  

 oplysninger  

 m.v. for sager, der overgår til beskæftigelsesankenævnene.
 Med disse bemærkninger skal jeg indstille lovforslaget til  

 Folketingets velvillige behandling.
