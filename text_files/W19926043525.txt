 Et pengeinstitut P krævede en klager K 1.220 kr. som betaling for  

 notering af en kreditors udlæg i K's bil, i hvilken P havde pant.
 K indbragte sagen for Ankenævnet bl.a. med påstand om, at P  

 tilpligtedes at anerkende, at P ikke var berettiget til et gebyr på 1.220 kr.  

 K fik delvis medhold.
Kendelse a 24. april 1992 i sag nr. 584/1991 (Rente, udlån.
Gebyr for  

 notering af udlæg).
 I december 1991 afkrævede pengeinstituttet P klageren K 1.220 kr. i gebyr  

 som betaling for notering af en kreditors udlæg i klageren K's bil, i hvilken  

 P havde pant.
 K indbragte sagen for Ankenævnet bl.a. med påstand om, at P tilpligtedes  

 at anerkende, at P ikke var berettiget til et gebyr på 1.220 kr.
 P nedlagde påstand om frifindelse.
 Ankenævnet tog K's påstand delvis til følge med disse bemærkninger:
»Ankenævnet finder ikke grundlag for at tilsidesætte P's praksis,  

 hvorefter der opkræves gebyr hos kunden for notering af udlæg.
Det hos K  

 opkrævede gebyr på 1.220 kr. findes imidlertid at overstige, hvad der kan  

 anses for rimeligt, og Ankenævnet finder, at gebyret bør nedsættes til 300  

 kr.«.
 P har i medfør af Ankenævnets vedtægters § 11 stk. 2 meddelt, at P ikke  

 ønsker at være bundet af kendelsen.
 (* 1) Offentliggjort i Fagskrift for Finansvæsen og Ankenævnets  

 årsberetning for 1992.
