 I  

 overensstemmelse med det almindelige princip om redaktørens ret til at  

 redigere  

 mediet, var Danmarks Radio berettiget til at beslutte, hvad man vil bringe i  

 mediet, herunder hvilke klip, der var relevante for udsendelsen.
Det  

 omtvistede filmklip viser [A] under udførelsen af sine embedsopgaver, der  

 uundgåeligt bragte ham i forbindelse med besættelsesmagten.
Det blev bragt  

 efter sammenhængen i udsendelsen som et genreklip fra krigens tid.  

 Pressenævnet  

 fandt derfor, at klippet ikke var krænkende for [A] eller dennes  

 efterkommere,  

 og at Danmarks Radio ikke havde tilsidesat god presseskik.
Kendelse  

 fra Pressenævnet i sag 2004-6-133 [K] har klaget til Pressenævnet over DRs udsendelse Med ret  

 til at dræbe, idet han mener, at god presseskik er tilsidesat.
 Udsendelsen, som første gang blev bragt på DR1 den 20. oktober  

 2004, omhandlede besættelsestidens såkaldte stikkerlikvideringer,  

 dvs.  

 likvideringer af personer, som var under mistanke for at give tyskerne  

 oplysninger om medlemmer af modstandsbevægelsen.
Udsendelsen omhandlede grundlaget for likvideringerne, herunder  

 spørgsmålet om beviser, motiv, beslutningskompetence mv.
Det blev i  

 forbindelse  

 med interviews med tidligere medlemmer af modstandsbevægelsen anført, at det  

 langt fra var alle de likviderede, som havde udøvet egentlig  

 stikkervirksomhed,  

 idet en lang række af de dræbte angiveligt blot havde plejet omgang med  

 tyskerne  

 uden at være egentlige stikkere.
 Udsendelsen, som er af ca. en times varighed, indeholder en  

 række interviews med bl.a. tidligere medlemmer af modstandsbevægelsen, og der  

 vises en lang række optagelser og klip fra besættelsestiden af forskellig  

 varighed.
Ca. 50 minutter inde i udsendelsen interviewes et barnebarn til  

 en person, som blev likvideret under besættelsen.
Interviewet omfatter dels  

 baggrunden for og udførelsen af likvideringen og dels likvideringens  

 konsekvenser og omkostninger for de efterladte og øvrige pårørende.
Samtidig med interviewet vises en række klip fra besættelsestiden.  

 I den forbindelse vises et klip af ca. 10-12 sekunders varighed, hvor en  

 række  

 tyskere i uniform ses udføre nazihilsen, og hvor man kort efter kan se en  

 person i civil hilse med håndtryk på tyskere i uniform.
De pågældende gør  

 herefter honnør til den omtalte person.
 [K] har oplyst, at personen, som hilser på tyskerne, er hans  

 far, nu afdøde [A]. [A] var i 1941 generaldirektør for DSB, og klippet  

 stammer  

 fra starten på etableringen af forbindelsen Rødby-Fehmernforbindelsen den 14.  

 september 1941.
[K] har anført, at hans far på daværende tidspunkt udførte sin  

 embedspligt ved at bistå den danske regering med at gennemføre forhandlings-  

 og  

 samarbejdspolitikken over for tyskerne.
Embedsmænd, som på denne måde udførte  

 deres forpligtelser, var hverken i 1941 eller senere under besættelsen under  

 mistanke for at være potentielle stikkere.
Modstandsbevægelsens  

 stikkerlikvideringer  

 fandt først sted efter ophøret af samarbejdspolitikken den 29. august 1943,  

 og  

 der var således på tidspunktet for klippets optagelse ingen, der havde tænkt  

 på  

 at udføre sådanne likvideringer.
 Klippet er krænkende for [A] og hans efterkommere, idet hans  

 optræden i klippet uretmæssigt synes at relatere ham til besættelsens  

 stikkerlikvideringer. [K] har i den forbindelse anført, at [A] fortsat i dag  

 er  

 en kendt person i offentligheden, ikke mindst som følge af hans deltagelse i  

 etableringen af Rødby-Fehmernforbindelsen, idet der i medierne lejlighedsvis  

 fortsat bringes et billede af [A], hvor han griner af, at den daværende  

 trafikminister  

 knækkede spaden i forbindelse med det første spadestik.
 Det er derfor uberettiget og irrelevant at anvende det anvendte  

 klip i forbindelse med en dokumentation for likvidering af personer, som var  

 under mistanke for stikkervirksomhed, uanset om klippet alene anvendes som  

 genrebillede for at skabe en bestemt stemning i udsendelsen.
DR har anført, at udsendelsen ikke alene omhandler  

 stikkerlikvideringer, men sætter fokus på den betydelige usikkerhed, der var  

 til stede for så vidt angår motivet og beviserne, når modstandsbevægelsen  

 besluttede at likvidere en person.
Det fremgår således af udsendelsen, at en  

 række personer blev dræbt alene som følge af, at de omgik tyskere, og uden at  

 der forelå beviser for, at de udførte stikkervirksomhed.
 Udsendelsen indeholder en lang række filmsekvenser fra  

 besættelsestiden, hvoraf nogle indeholder billeder af danskere og tyskere.  

 Der  

 er tale om genrebilleder, der er med til at skabe udsendelsens stemning og  

 understøtte det beskrevne tema, og klippet med [A] vises i denne kontekst.
Det pågældende klip viser [A] i en situation, som var en del af  

 hans daglige arbejde, idet han som topembedsmand var i kontakt med  

 besættelsesmagtens embedsmænd.
Idet professionel omgang med tyskerne var  

 tilstrækkeligt til at udsætte den pågældende for risiko for repressalier fra  

 modstandsbevægelsen,  

 er klippet relevant for udsendelsen.
 Der er intet i udsendelsens speakertekst, der forbinder klippet  

 med [A] med danskere, der samarbejdede med tyskerne, ligesom der ikke er  

 noget,  

 der forbinder ham med udsendelsens overordnede tema om  

 stikkerlikvideringerne.  

 Klippet er derfor ikke krænkende for [A] eller dennes pårørende.
Det findes irrelevant, at klippet er optaget i 1941, mens  

 stikkerlikvideringerne  

 først fandt sted på et senere tidspunkt.
Dette har således ikke betydning for  

 klippets anvendelse som genrebillede eller til dokumentarisk illustration,  

 ligesom det ikke har betydning for, om klippet er krænkende.
Anvendelsen af  

 klip fra før 1943 i udsendelsen er omfattet af den redaktionelle frihed.
 I sagens behandling har følgende nævnsmedlemmer deltaget:  

 Niels Grubbe, Lotte Mejlhede, Lene Sarup  

 og Ole Askvig.
 Pressenævnet udtaler:
 I overensstemmelse med det almindelige princip om redaktørens  

 ret til at redigere mediet, er DR berettiget til at beslutte, hvad man vil  

 bringe i mediet, herunder hvilke klip, der er relevante for udsendelsen.
 Det omtvistede filmklip viser [A] under udførelsen af sine  

 embedsopgaver, der uundgåeligt bragte ham i forbindelse med  

 besættelsesmagten.  

 Det bringes efter sammenhængen i udsendelsen som et genreklip fra krigens  

 tid.  

 Nævnet finder derfor, at klippet ikke er krænkende for [A] eller dennes  

 efterkommere, og at DR ikke har tilsidesat god presseskik.
 Afgjort den 14. april 2005.
