 Vedlagt fremsendes særtryk af ændring af 14. august 1978 til  

 landbrugsministeriets instruks af 27. september 1974 om udøvelse af  

 kødkontrol samt cirkulære af 24. aug. 1978, K.K. 637-1978, til samtlige  

 dyrlæger, der udøver kødkontrol, vedrørende tolerance for indhold af  

 ochratoxin A i nyrevæv.
 Ændringen er foranlediget af undersøgelse af svinenyrer for ochratoxin A  

 udført i perioden 1975 - 1977 af Statens Levnedsmiddelinstitut.
 Resultaterne af undersøgelse er offentliggjort i Publikation nr. 37  

 december 1977 fra Statens Levnedsmiddelinstitut.
 Materialet til den pågældende undersøgelse er indsamlet i samarbejde med  

 veterinærdirektoratet.
 Af den pågældende undersøgelse fremgår bl.a., at ca. 25% af  

 mugnefrosenyrerne indeholder ochratoxin A.
 Fra tidligere undersøøgelser er det kendt, at såfremt en svinenyre  

 indeholder ochratoxin A, kan der også forventes indhold af ochratoxin i bl.a.  

 lever, muskel og fedtvæv fra svinet.
 Siden 1971 er der i forbindelse med kødkontrollen på svineslagterierne  

 fortaget registrering af forekomst af mugnefrose.
 Forekomsten har gennem årene været faldende og har andraget fra 0,7 o/oo  

 til 0,06 o/oo.
 Med baggrund i ovenstående er det besluttet, som det fremgår af ændringen,  

 at alle svin med mugnefrose skal kasseres, medmindre det ved en  

 laboratoriemæssig undersøgelse er påvisk, at indholdet i nyrerne af  

 ochratoxin A ikke er over 10 mikrogram ochratoxin A pr. kg. nyrevæv.
 Da Statens Levnedsmiddelinstitut ikke foretager rutinemæssig undersøgelse,  

 og da veterinærdirektoratets laboratorium ikke har kapacitet til at foretage  

 de pågældende undersøgelser, er det med Miljø- og  

 Levnedsmiddelkontrolenheden, Odense, aftalt, at ochratoxin A undersøgelserne  

 kan foretages på dette laboratorium.
 Mugnefrose opstår som følge af fodring med muggent korn, og med henblik på  

 eftersporing af den pågældende fejl er det med Statens Foderstofkontrol  

 aftalt, at foderstofkontrollen underrettes om alle tilfælde af påvisning af  

 mugnefrose.
 Det er derfor vigtigt, at der ved indsendelsen af svinenyrer medfølger  

 nøjagtige oplysninger om oprindelsen, og man har i denne forbindelse ladet  

 udarbejde vedlagte skema, K.K. 3152-1978, til brug ved indsendelse af  

 svinenyrer til laboratoriemæssig kontrol.
 Laboratoriet videresender de modtagne oplysninger til  

 veterinærdirektoratet.
 Det er aftalt med laboratoriet, at der i forbindelse med besvarelsen af  

 indsendte prøver vil blive medsendt nyt skema.
Opmærksomheden skal henledes på, at der også skal foretages indberetning  

 med tilsvarende oplysninger, såfremt dyr totalt kasseres uden  

 laboratoriemæssig undersøgelse på grund af mugnefrose ledsaget af  

 komplikationer.
Denne indberetning skal indsendes direkte hertil.
 Taksten for undersøgelse for ochratoxin A fremgår af vedlagte cirkulære af  

 28. aug. 1978 om takster for laboratorieundersøgelser i forbindelse med  

 kontrol slagtedyr.
 P.V.V.
K.
Hermansen.
