 Udtalt, at § 1 i gebyrloven (lov nr. 939 af 27. december 1991 om  

 gebyrer og morarenter vedrørende visse ydelser, der opkræves eller inddrives  

 af amtskommuner og kommuner) ikke er til hinder for, at en kommunalbestyrelse  

 i henhold til gebyrlovens § 2, stk. 2, kan fastsætte gebyr for udsendelse af  

 erindringsskrivelse vedrørende betaling for dagtilbudsophold.
 Der er i henhold til bistandslovens § 7, stk. 4, fastsat en gebyrregel  

 i § 16,, stk. 1, i Socialministeriets bekendtgørelse nr. 759 af 21. november  

 1991 om betaling for ophold i dagtilbud for børn og unge.
Efter gebyrreglen i betalingsbekendtgørelsens § 16, stk. 1, kan en  

 kommunalbestyrelse beslutte, at forældre med børn i dagtilbud skal betale et  

 gebyr, når betalingen for opholdet først ydes, efter at sidste rettidige  

 betalingsdag er passeret.
Adgangen til at opkræve gebyr i medfør af denne  

 bestemmelse forudsætter ikke, at erindringsskrivelse skal være udsendt.  

 Anvendelsesområdet for § 16, stk. 1, i Socialministeriets  

 betalingsbekendtgørelse og gebyrlovens § 2, stk. 2, er derfor ikke  

 sammenfaldende.
 Kommunernes Landsforening har i skrivelser af 4. august og 27. november  

 1992 (J. nr. 25.70.10-1/88) anmodet Indenrigsministeriet om påny at overveje  

 ministeriets udtalelse af 22. maj 1992 til Løgstør Kommune om en  

 kommunalbestyrelses adgang til i medfør af gebyrloven at fastsætte gebyr for  

 udsendelse af erindringsskrivelser vedrørende betaling for dagtilbudsophold.
 Indenrigsministeriet har den 22. maj 1992 udtalt, at det følger af § 1 i  

 gebyrloven, at bestemmelsen i samme lovs § 2, stk. 2, ikke finder anvendelse  

 ved ikke-rettidig indbetaling for dagtilbudsophold, idet der i henhold til  

 bistandslovens § 7, stk. 4, er fastsat en særlig gebyrregel i § 16, stk. 1, i  

 Socialministeriets bekendtgørelse nr. 759 af 21. november 1991 om betaling  

 for ophold i dagtilbud for børn og unge.
 Ved afgivelsen af ovennævnte udtalelse blev det af Indenrigsministeriet  

 lagt til grund, at § 16, stk. 1, i Socialministeriets ovennævnte  

 bekendtgørelse, jf. bistandslovens § 7, stk. 4, kun indeholdt hjemmel til  

 opkrævning af gebyrer ved ikke-rettidig indbetaling for dagtilbudsophold,  

 såfremt der blev udsendt en erindringsskrivelse.
 Kommunernes Landsforening har i skrivelsen af 4. august 1992 anført, at  

 landsforeningen er af den opfattelse, at gebyrbestemmelsen i  

 betalingsbekendtgørelsens § 16, stk. 1, ikke kan udelukke den i gebyrlovens §  

 2, stk. 2, hjemlede adgang for en kommunalbestyrelse til at fastsætte gebyr  

 for udsendelse af erindringsskrivelser, idet gebyropkrævning i henhold til  

 betalingsbekendtgørelsen kan ske uafhængigt af, om der fremsendes en  

 erindringsskrivelse.
 Indenrigsministeriet har til brug for sagens behandling i skrivelse af 7.  

 august 1992 anmodet Socialministeriet om en udtalelse vedrørende  

 fortolkningen af betalingsbekendtgørelsens § 16, stk. 1.
 Socialministeriet har i skrivelse af 3. september 1992 til  

 Indenrigsministeriet bl.a. anført følgende:
»Efter gebyrreglen i betalingsbekendtgørelsens § 16, stk. 1, kan  

 kommunalbestyrelsen beslutte, at der skal betales et gebyr, når betalingen  

 for opholdet først ydes, efter at sidste rettidige indbetalingsdato er  

 passeret.
Der er ikke i reglen forudsat, at gebyret alene kan opkræves,  

 såfremt der udsendes en erindringsskrivelse, ligesom der modsat heller intet  

 er til hinder for, at en kommune kan beslutte, at gebyret skal betales pr.  

 erindringsskrivelse.« § 7, stk. 4, i bistandsloven er sålydende:
»Socialministeren kan fastsætte regler om opkrævning af et gebyr ved  

 ikke-rettidig betaling for ydelser efter denne lov.« I bemærkningerne til § 7, stk. 4, jf.
Folketingstidende 1985-86, Tillæg A,  

 spalte 4182, er følgende anført:
 »Ved den foreslåede bestemmelse i § 7, stk. 4, søges tilvejebragt  

 hjemmel for, at socialministeren administrativt kan fastsætte regler om  

 opkrævning af et gebyr ved for sen betaling for ydelser efter bistandsloven.
Bestemmelsen tænkes navnlig anvendt på restancer vedrørende  

 daginstitutionsbetaling, idet det er socialministeriets opfattelse, at når de  

 gældende betalingsregler sikrer, at de økonomisk svagest stillede forældre  

 fritages helt eller delvis for betaling, kan indførelsen af et gebyr  

 tilskynde de forældre, som burde have mulighed for at betale rettidig, til  

 også at gøre det.
Bemyndigelsen tænkes anvendt således, at der fastsættes et  

 gebyr på f.eks. 100 kr., når tidspunktet for den månedlige betaling er  

 overskredet med f.eks. 2 måneder.
Det er Socialministeriets opfattelse, at forslaget vil medvirke til, at  

 modtagere af daginstitutionspladser i videre omfang end nu vil sørge for at  

 yde daginstitutionsbetalingen rettidigt.
Forslaget vil også reducere de  

 kommunale forvaltningers arbejde med efterfølgende at indkræve forfaldne  

 fordringer.« § 16, stk. 1, i Socialministeriets betalingsbekendtgørelse er sålydende:
»Kommunalbestyrelsen kan beslutte, at forældre med børn i dagtilbud  

 skal betale et gebyr, når betalingen for opholdet først ydes, efter at sidste  

 rettidige indbetalingsdato er passeret.« Indenrigsministeriet må på denne baggrund lægge til grund, at  

 anvendelsesområdet for gebyrbestemmelserne i betalingsbekendtgørelsens § 16,  

 stk. 1, og gebyrlovens § 2, stk. 2, - som anført af Kommunernes Landsforening  

 - ikke er sammenfaldende.
 Det er således nu Indenrigsministeriets opfattelse, at bestemmelsen i  

 gebyrlovens § 1 ikke er til hinder for, at en kommunalbestyrelse i henhold  

 til gebyrlovens § 2, stk. 2, kan fastsætte gebyr for udsendelse af  

 erindringsskrivelser vedrørende betaling for dagtilbudsophold.
 Kopi af denne skrivelse er sendt til Løgstør Kommune og Socialministeriet.
