 Der er i en række tilfælde over for undervisningsministeriet rejst  

 spørgsmål om den lønmæssige placering af adjunkter og lektorer ved de højere  

 uddannelsesinstitutioner med eksamen fra udenlandske universiteter m.v.,  

 herunder adjunkter og lektorer med svensk fil.kand.- eller fil.lic.eksamen.
 I denne anledning skal man efter brevveksling med finansministeriet  

 meddele følgende:
1. Fil.kand.er kan aflønnes efter reglerne for  

 cand.phil.er i henhold til overenskomsten mellem Dansk psykologforening,  

 Dansk Magisterforening og finansministeriet, jfr. overenskomst af 11.  

 november 1975, ligesom de anses for omfattet af undervisningsministeriets  

 cirkulærskrivelse af 31. maj 1972 om stillingsstrukturen for det  

 videnskabelige personale ved en række højere uddannelsesinstitutioner i det  

 omfang, hvori denne cirkulærskrivelse er gældende for de højere  

 uddannelsesinstitutioner.
Det er herved forudsat, at uddannelsens art og  

 omfang svarer til en dansk cand.phil. uddannelse, at det drejer sig om  

 arbejde, som efter sædvanlige kriterier falder ind under  

 magisteroverenskomsten, og at der gælder samme forpligtelser med hensyn til  

 undervisning, forskning og administration som for cand.phil. er med  

 ansættelse ved de højere uddannelsesinstitutioner.
 Man har i et enkelt tilfælde efter foreliggende oplysninger om den af den  

 pågældende erhvervede uddannelsesmæssige kompetence kunnet godkende aflønning  

 af en fil.kand. i henhold til overenskomsten mellem Danmarks Jurist- og  

 Økonomforbund og finansministeriet, jfr. overenskomst af 11. november 1975.
 2. Fil.lic.er kan under tilsvarende forudsætninger  

 aflønnes efter den for overenskomstansatte magistre, jurister og økonomer  

 m.fl. gældende - og i finansministeriets lønoversigter, tabel 10 A, angivne -  

 lønskala med tillæg.
 I tilfælde, hvor der kan være tvivl om den lønmæssige placering af  

 personer med udenlandsk eksamen, må sagen forelægges for  

 undervisningsministeriet med nærmere oplysning om uddannelsens indhold og  

 varighed m.m.
 P.M.V.
 E.B.
