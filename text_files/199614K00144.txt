Nr BTL 144 Betænkning over Forslag til lov om ændring af retsplejeloven, straffeloven  

 og erstatningsansvarsloven (Styrkelse af retsstillingen for ofre for  

 forbrydelser m.v.)   

 Nr L 144 1996-97, 1. samling Afgivet af Retsudvalget Afgivet: 19970429 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Vagn Greve, Greve, og Elfi og Mike Seibert Palmer, Vallensbæk.
 Herefter indstiller et flertal (udvalget med undtagelse af  

 Centrum-Demokraternes medlem) lovforslaget til vedtagelse uændret.
 Et mindretal inden for flertallet (Venstres og Det Konservative  

 Folkepartis medlemmer af udvalget) er enig i lovforslagets intentioner om at  

 forbedre retsstillingen for forbrydelsernes ofre.
 Mindretallet finder, at det forebyggende arbejde stedse skal forsøges  

 forbedret ud fra det grundsynspunkt, at enhver forbrydelse, der kan undgås,  

 sparer mindst et offer.
 Mindretallet understreger, at offerets deltagelse i konfliktråd skal være  

 helt frivillig for ikke at virke som en belastning for ofrene, og at ofrene  

 således ikke på nogen måde må presses til at deltage.
 Hensynet til forbryderen må heller aldrig på dette punkt gå forud for  

 hensynet til offeret.
Lovforslaget skal ses i sammenhæng med det samtidig fremsatte lovforslag  

 nr.
L 145 (Forslag til lov om ændring af straffeloven, våbenloven og lov om  

 restaurations- og hotelvirksomhed m.v.). Mindretallet udtrykker i den  

 forbindelse utilfredshed med, at L 145 om skærpelse af voldsstraffene slet  

 ikke lever op til statsministerens løfter i hans nytårstale.
Der henvises til  

 mindretallets betænkningsbidrag til L 145 og mindretallets eget lovforslag  

 nr.
L 134 (Forslag til lov om ændring af straffeloven og retsplejeloven).
Et andet mindretal inden for flertallet (Fremskridtspartiets medlem af  

 udvalget) har længe villet styrke forholdene for ofrene for forbrydelser.  

 Dette lovforslag er et stort skridt i den rigtige retning.
Fremskridtspartiet  

 stemmer derfor med glæde for forslaget.
 Imidlertid mangler der en væsentlig ting i forhold til ofrenes  

 retsstilling, nemlig muligheden for at tage aktivt del i retsmødet.
I dag er det sådan, at offeret og offerets advokat kun har mulighed for at  

 ytre sig i forbindelse med udmåling af erstatningen.
Selve sagen  

 tilrettelægges og føres således af anklageren og forsvareren.
Det offentlige  

 repræsenterer med andre ord offeret og fører sagen for offeret.
Det er i  

 mange tilfælde en klar fordel for offeret.
Det er imidlertid ikke altid en fordel, at offeret og offerets advokat er  

 afskåret fra at begære vidner indkaldt og eventuelt stille uddybende  

 spørgsmål til vidnerne og tiltalte.
Offerets advokat kan ganske vist  

 henstille til anklageren, at visse vidner indkaldes, og at visse spørgsmål  

 stilles, men anklageren behøver ikke følge henstillingen.
 Offeret får på denne måde klart en opfattelse af at være sat til side og  

 være glemt.
 Gennem flere spørgsmål til justitsministeren om lovforslaget har  

 Fremskridtspartiet forsøgt at nå frem til, at ofrene og deres advokater  

 skulle have partsstatus, men regeringen har været afvisende, selv i forhold  

 til en begrænset partsstatus.
 Da indførelsen af partsstatus for offeret vil have ganske vidtrækkende og  

 radikale konsekvenser, jf. justitsministerens svar, har Fremskridtspartiet  

 valgt at lade spørgsmålet ligge i forhold til dette lovforslag, men vil tage  

 det op senere.
 Et mindretal (Centrum-Demokraternes medlem af udvalget) vil  

 redegøre for sin stilling til lovforslaget ved 2. behandling.
Dorte Bennedsen (S) Erling Christensen (S) Holger Graversen (S) Per  

 Kaalund (S) Helen Jørgensen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
Ændringsforslag Af justitsministeren:
 Til § 4 1) I paragraffen ændres »1. maj 1997« til:  

 »1. juni 1997«.
Bemærkninger Til nr. 1 Da loven ikke er vedtaget inden det oprindeligt foreslåede  

 tidspunkt for ikrafttræden den 1. maj 1997, foreslås det, at tidspunktet for  

 lovens ikrafttræden ændres til den 1. juni 1997.
