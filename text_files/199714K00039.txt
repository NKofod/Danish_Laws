Nr BTL 39 Betænkning over Forslag til lov om ændring af lov om afgift af lønsum m.v.  

 (Afkortning af kredittiden m.v.)   

 Nr L 39 1997-98. 1. samling Afgivet af Skatteudvalget Afgivet: 19971113 Udvalget har behandlet lovforslaget i nogle møder.
 Endvidere har udvalget modtaget skriftlige henvendelser fra:
Kappelskov Revision A/S, Rasmussen, Tage Kielsgaard, Hjørring og Rådet for Dansk Forsikring og Pension.
 Herefter indstiller et flertal (Venstres, Det Konservative  

 Folkepartis, Fremskridtspartiets og Centrum-Demokraternes medlemmer af  

 udvalget) lovforslaget til forkastelse ved 3. behandling.
 Flertallet deler de synspunkter, som ligger til grund for lovforslaget.  

 Der skal indføres regelforenklinger for erhvervslivet i skattemæssig  

 henseende.
 Imidlertid mener flertallet ikke, at det foreliggende lovforslag vil  

 medføre sådanne forenklinger.
For det første er kredittiden for momsen i dag 1 måned og 10 dage.  

 Regeringen foreslår i stedet, at kredittiden sættes til 15 dage.
Flertallet  

 finder ikke, at dette kan betragtes som værende en regelforenkling.
Samtidig indebærer lovforslaget, at lønsumsafgiften fremover bliver at  

 sammenligne med punktafgifter.
Det betyder, at afregningsfristen for  

 lønsumsafgiften vil være den samme som for punktafgifterne.
Afregningsfristen  

 bør dog retteligt sammenlignes med momsen.
Endelig betyder lovforslaget, at virksomhederne går glip af de  

 renteindtægter, som de hidtil har kunnet budgettere med under den gældende  

 ordning.
Tempoet sættes op for, hvornår pengene forlader den private sektor.  

 For virksomhederne vil det medføre en forringelse af deres økonomiske  

 situation.
Flertallet ønsker såvel regelforenklinger som skattelettelser for det  

 private erhvervsliv.
Lovforslaget, som det foreligger, er ikke i  

 overensstemmelse med disse ønsker.
Som følge heraf må flertallet stemme imod  

 lovforslaget.
 Flertallet gør opmærksom på, at Dansk Folkeparti, som ikke havde medlemmer  

 i udvalget, har givet udtryk for, at det støtter flertallets  

 betænkningsbidrag.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse uændret.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  

 Frank Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Mariann Fischer Boel (V) Elisabeth Ehmer (KF) Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
