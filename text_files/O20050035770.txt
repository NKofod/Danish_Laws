Resumé  



  

 Et ægtepar havde i 1999 efter tilkøb af et mindre ekstra stykke jord fået  

 noteret deres ejendom som landbrugsejendom.
I 2001 søgte parret om at få  

 ophævet landbrugspligten hvilket jordbrugskommissionen afslog.
Parret klagede  

 herefter til Direktoratet for FødevareErhverv der afviste klagen.
 Ægteparret klagede til ombudsmanden der koncentrerede sin  

 undersøgelse om direktoratets behandling af jordbrugskommissionens afgørelse.  

 Direktoratet havde kun hjemmel til at kontrollere retlige  

 spørgsmål.
 Ombudsmanden udtalte at retlige spørgsmål såvel kunne handle  

 om spørgsmål i forbindelse med sagens behandling som sagens afgørelse.  

 Ombudsmanden kritiserede herefter konkret at direktoratet ikke havde  

 efterprøvet om jordbrugskommissionen havde truffet sin afgørelse på det  

 rigtige  

 retlige grundlag og med den korrekte forståelse heraf, om  

 jordbrugskommissionens begrundelse for afgørelsen levede op til kravene i  

 forvaltningslovens § 24, og om jordbrugskommissionens afvisning af at der var  

 begået retlige fejl ved noteringen af ejendommen som landbrugsejendom i 1999,  

 var korrekt.
 Ombudsmanden henstillede at direktoratet genoptog behandlingen  

 af sagen og foretog en efterprøvelse af ovennævnte tre retlige forhold.
 (J.nr. 2003-0220-340).
Ophævelse af landbrugspligt Det fremgik af sagens akter  

 at ægteparret A i 1998 af deres nabo købte  

 0,686 hektar  

 jord beliggende  

 parallelt med deres ejendom.
I forbindelse med handlen havde A engageret en  

 landinspektør der indgav ansøgning om at As samlede ejendom på nu ca.  

 17,3 hektar  

 blev genoprettet som  

 landbrugsejendom idet ejendommen siden 1960erne havde været uden  

 landbrugspligt.
Af de ca.  

 17,3  

 hektar  

 er ca.  

 15,4 hektar  

 omfattet af  

 fredningen af naturområdet X.
Efter det oplyste meddelte  

 Jordbrugskommissionen  

 for Y Amt i januar 1999 tilladelse til genoprettelse som landbrugsejendom.
I brev af  

 6. september 2001  

 bad A om at  

 landbrugspligten på ny måtte blive ophævet mod afståelse af de tilkøbte  

 0,686 hektar  

 jord.
I brevet  

 redegjorde A for at de ikke havde været bekendt med at der senere kunne opstå  

 problemer med på ny at få ophævet landbrugspligten, og at hverken  

 jordbrugskommissionen  

 eller landinspektøren havde vejledt dem herom.
Jordbrugskommissionen for Y  

 Amt afslog  

 den 13.  

 november 2001  

 at imødekomme ansøgningen om at ophæve  

 landbrugspligten.
Jordbrugskommissionen anførte bl.a. følgende i afgørelsen:
 Afgørelsen begrundes med, at  

 landbrugspligten efter Jordbrugskommissionens vurdering ikke bør ophæves til  

 private rekreative formål.
 Det er Jordbrugskommissionens  

 vurdering, at ansøgningen i 1999 om genoprettelse af landbrugsejendommen var  

 entydig og er blevet behandlet som ansøgt.
Afgørelsen er truffet efter  

 landbrugslovens §  

 4. I brev af  

 4. december 2001  

 bad A på ny  

 jordbrugskommissionen om at ophæve landbrugspligten.
A anførte bl.a. i  

 ansøgningen at landinspektøren efter bemyndigelse, men uden deres vidende  

 havde  

 ansøgt om genoprettelse af ejendommen som landbrugsejendom, at ejendommens  

 jorde uden det fredede areal udgør under  

 2 hektar  

 som var grænsen for  

 notering af en landbrugsejendom, og at de ikke havde været bekendt med  

 konsekvenserne af at notere ejendommen som landbrugsejendom, herunder de  

 skattemæssige konsekvenser.
A anførte videre at der ikke var tale om  

 private  

 rekreative formål som anført af jordbrugskommissionen idet området  

 bliver  

 besøgt af mange, og at der således også måtte være tale om offentlige  

 rekreative formål der blev tilgodeset.
A anførte endvidere bl.a. følgende:
Kommissionens afgørelse er  

 truffet efter landbrugslovens § 4. Dette kan jeg ikke forstå, synes  

 tværtimod,  

 at § 4, spec. stk. 4 netop understøtter ansøgningen om ophævelse af  

 landbrugspligten.
Den rigtige landbrugsjord er af tidligere ejere  

 for længst  

 frasolgt til naboen.
Forholdene for ejendommen svarer nøje til de der angives  

 i  

 landbrugslovens § 4, stk. 4  se venligst vedlagte kopi.
Man må dertil se i øjnene, at  

 det fredede område er uegnet som landsbrugsjord.
Den mindre del der kan  

 afgræsses, må ikke pløjes, gødskes eller behandles.
Den væsentlige del er  

 dækket af skov, vildnis, meget stejle bakker, enebær og sump.
Det er derfor  

 svært at se, at der kan tales om genoprettelse af landbrug.
Jeg er helt klar over, at  

 Jordbrugskommissionen har behandlet den i 1998 fremsendte ansøgning som  

 ansøgt,  

 men håber desuagtet, at den på grundlag af ovenstående igen kan  

 ophæves. Jordbrugskommissionen afslog  

 den 28. december 2001  

 ansøgningen og anførte i den forbindelse bl.a. følgende:
 Afgørelsen begrundes med, at  

 der ikke er tale om specielle samfundsmæssige hensyn, men primært om private  

 rekreative hensyn.
 De gøres samtidig opmærksom  

 på, at de beskatningsmæssige ulemper ved en landbrugsnotering ikke kan danne  

 baggrund for en tilladelse til ophævelse af landbrugspligten.
Afgørelsen er truffet efter  

 landbrugslovens §  

 4. A klagede i brev af  

 14. januar 2002  

 til  

 Direktoratet for FødevareErhverv over jordbrugskommissionens afgørelse og  

 anførte i den forbindelse bl.a. at jordbrugskommissionen ikke besvarede de i  

 ansøgningen  

 anførte relevante forhold.
A anførte videre bl.a. følgende:
Jordbrugskommissionen  

 henholder sig  som den skal ifølge reglerne  til en lovparagraf,  

 her til  

 landbrugslovens § 4, idet der ikke findes andre paragraffer, at hænge  

 sin hat  

 på.
Dog uden at give ansøgeren oplysninger om, hvilken del eller  

 hvilket  

 stykke af denne paragraf man henviser til.
Jeg peger på samme § 4, men  

 henviser derimod til detaljer i denne: de vedlagte understregninger  

[landbrugslovens § 4, stk. 4; min tilføjelse].
Dette kommenteres ikke fra  

 kommissionen.
 Kommissionen henholder sig  

 til, at ansøgningen ikke er begrundet med samfundsmæssige hensyn.
 Dels er dette forkert, da  

 offentligheden ikke alene har adgang, men gør vidtstrakt brug af den, dels  

 overser man det lille ord eller  her angivet med  

 dobbeltstreg i vedlagte  

 kopi af loven [eller i landbrugslovens § 4, stk. 4; min  

 tilføjelse].
Jorden er via fredningen  

 fuldt ud pålagt de forpligtelser til bevarelse af landskabelige værdier, som  

 loven fremfører.
Betingelserne på begge sider af ordet eller er  

 opfyldte.
 Sagen er i korthed denne:
Ejendommen (Z), har to  

 jordtilliggender: Et fredet område på  

 15,4  

 ha, der indtil 1998 var frijord, og et areal på ca.  

 1,2 ha  

 omkring husene.
De to arealer  

 er beliggende ca.  

 300 m  

 fra hinanden, og forbundet med en meget smal vej.
Frijordsarealet er totalt uegnet  

 som landbrug.
Det er fredet, der må ikke gødes eller jordbehandles, den  

 væsentligste del er skov, vildnis, meget stejle bakker, enebær og sump.
 I året 1998 blev der af  

 naboen købt  

 0,7 ha  

 til udvidelse af forbindelsen mellem frijordsarealet og husene.  

 Frijordsarealet  

 blev derefter underlagt landbrugspligt, efter opfordring fra landmåler.
Ejeren var ikke klar over  

 hvilke personlige konsekvenser denne nye landbrugspligt medførte.
Opfattelsen  

 var den, at alt kunne returnere til det gamle hvis nævnte  

 0,7 ha  

 igen blev frasolgt.
 Dette siger  

 jordbrugskommissionen nu nej til landbrugslovens § 4, men uden at  

 henvise til  

 hvilket af stykkerne 1-7 indenfor denne paragraf, man tænker på.
Ejerens ansøgning om  

 ophævelse af den nu pålagte landbrugspligt  et tomt ord, da  

 området ikke er  

 dyrkbart  er ligeledes baseret på lovens § 4, og der henvises her til  

 stk. 4,  

 der vedlægges som kopi og er understreget.
Alle betingelser her nævnte er  

 opfyldte.
 Pågældende § 4 indledes med,  

 at tilladelsen til ophævelse af landbrugspligten i almindelighed kan  

 forventes  

 meddelt når pågældende krav er opfyldte, hvad de  som nævnt  

  til fulde er i  

 dette tilfælde.
 Der står intet om, at  

 ansøgeren direkte har et krav, men paragraffens understregede ordlyd må af  

 lovgiverne være sat op for at blive fulgt som en regel, da den ellers synes  

 overflødig.
Ansøger derfor ministeriet om  

 tilladelse til ophævelse af landbrugspligten for ejendommen, altså en  

 tilbagevenden til status som før 1998, idet arealtilkøbet på  

 0,7 ha  

 vil blive tilbagesolgt til  

 forrige ejer.
Det bemærkes, at det tilliggende areal  altså  

 jordtilliggende  

 udenfor den tidligere frijord  incl. nævnte  

 0,7 ha  

 er mindre end  

 2,0 ha. I anledning af As klage bad  

 Direktoratet for FødevareErhverv Jordbrugskommissionen for Y Amt om en  

 udtalelse.  

 Jordbrugskommissionen anførte i udtalelse af  

 26. februar 2002  

 bl.a. følgende:
 Jordbrugskommissionen har  

 ved gennemgang af fredningssagen konstateret, at der ikke i fredningen, der  

 er  

 pålagt ejendommen ved kendelse af  

 21. februar 19  

 49 og suppleret med efterfølgende kendelse  

 fra overfredningsnævnet i 1982, er sikret offentligheden adgang til  

 arealerne.  

 Der er derimod udtrykt ønske om at begrænse offentlighedens adgang fra blandt  

 andet lodsejerne.
Afgørelse Jordbrugskommissionen har på  

 sit møde  

 den 14. februar  

 2002  

 besluttet  at fastholde den trufne  

 afgørelse af  

 28. december  

 2001, idet der ikke ses at være fremført nye oplysninger, der  

 ændrer på vurderingen af sagen. Det fremgår ikke af de  

 sagsakter som jeg har modtaget fra Direktoratet for FødevareErhverv, at  

 jordbrugskommissionens udtalelse blev sendt til partshøring, men  

 jordbrugskommissionen sendte en kopi af udtalelsen til A, og B fremkom på  

 deres  

 vegne i brev af  

 13. april  

 2002  

 med kommentarer til udtalelsen.
B anførte i den forbindelse  

 bl.a. at offentlighedens adgang ikke skulle fremgå af  

 fredningsbestemmelserne,  

 idet offentligheden var sikret adgang via naturbeskyttelseslovens regler, at  

 lodsejernes ønske om begrænsningen af offentlighedens adgang ikke fremgik af  

 nogen dokumenter i sagen og i øvrigt så lang tid efter fredningen ville være  

 irrelevant, og at jordbrugskommissionen fortsat ikke havde oplyst hvilken del  

 af landbrugslovens § 4 afgørelsen var truffet efter.
Direktoratet for  

 FødevareErhverv sendte  

 den  

 24. maj 2002  

 Bs brev af  

 13. april 2002  

 videre til jordbrugskommissionen med  

 henblik på at kommissionen kunne fremkomme med sine bemærkninger.  

 Direktoratet  

 bad i den forbindelse kommissionen om at sende bemærkningerne til A med en  

 frist på tre uger til at komme med eventuelle bemærkninger til kommissionens  

 bemærkninger.
Direktoratet sendte samtidig en kopi til A.
Kommissionen  

 anførte  

 i brev af  

 13. august 2002  

 til A følgende:
 Jordbrugskommissionen finder  

 ikke, der er fremført nye forhold, der giver anledning til bemærkninger.
 Landbrugslovens § 4 skal som  

 udgangspunkt administreres restriktivt og kommissionen finder ikke, at der i  

 nærværende sag er fremført forhold, der begrunder en tilladelse.
 Det er landbrugslovens § 4,  

 stk. 4, som kommissionen henviser til, vedrørende offentlighedens adgang.  

 Spørgsmålet om offentlighedens adgang er kommenteret i forbindelse med  

 kommissionens oversendelse af sagen til Direktoratet  

 den 26. februar 2002.
 Fredningen sikrer ikke  

 offentligheden adgang til arealerne, jf. ovennævnte. Ønsket fra de daværende  

 ejere om at begrænse offentlighedens adgang indgår ikke i fredningen, men har  

 alene været fremført i forhandlingerne før fredningskendelsen.
 Jordbrugskommissionen har  

 alene vurderet sagen ud fra indholdet af fredningskendelserne.
De kan inden 3 uger komme med  

 bemærkninger til denne skrivelse. Den 24. oktober 2002  

 meddelte  

 direktoratet A at direktoratet afviste klagen.
Direktoratet anførte bl.a.  

 følgende i afgørelsen:
Direktoratets afgørelse Afgørelsen af, om der kan  

 meddeles tilladelse til ophævelse af landbrugspligten, beror i den konkrete  

 sag  

 på et skøn, der udøves af jordbrugskommissionen.
 Der ses ikke at være begået  

 retlige fejl ved kommissionens afgørelse, jf. nedenfor.
Efter reglerne i § 1, stk. 2,  

 i bekendtgørelse om administration af landbrugsloven m.v. (bekendtgørelse nr.  

 625 af  

 26. juli 2002  

 )  

 kan Direktoratet for FødevareErhverv kun tage stilling til klager over  

 retlige  

 spørgsmål.
Jordbrugskommissionens afgørelse af skønsmæssige spørgsmål, kan  

 der  

 derimod ikke klages over.
 Direktoratet for  

 FødevareErhverv må derfor afvise Deres klage.
Redegørelse for direktoratets  

 afgørelse Ophævelse af landbrugspligten  

 reguleres af landbrugslovens § 4 (lovbekendtgørelse nr. 598 af  

 15. juli 1999  

 ).  

 Landbrugslovens § 4, stk. 1, nr. 1 og 2, handler specielt om jorder, der i  

 nær  

 fremtid kan påregnes inddraget til udbygning af bysamfund eller anvendt til  

 bebyggelse m.v.
 I landbrugslovens § 4, stk.  

 1, nr. 3, er fastsat, at tilladelse til ophævelse af landbrugspligten i  

 almindelighed  

 kan forventes meddelt, når særlige forhold taler herfor.
 Ifølge § 6, stk. 2, nr. 1, i  

 cirkulære nr. 26 af  

 22.  

 februar 2000  

 om landbrugsloven skal der ved vurderingen af, om der  

 er særlige forhold, der taler for at tillade landbrugspligten ophævet, lægges  

 vægt på at tilgodese de hensyn, der varetages gennem loven ved en restriktiv  

 praksis med hensyn til ophævelse af landbrugspligt i det åbne land, herunder  

 modvirke dannelsen af nye frie jorder.
 Ophævelsen af  

 landbrugspligten efter lovens § 4, stk. 1, nr. 3, på arealer, der påtænkes  

 anvendt til private rekreative formål, jagt, fiskeri, naturgrund eller  

 lignende  

 formål, kan normalt ikke tillades, jf. cirkulærets § 10, stk. 1, hvoraf det  

 tillige fremgår, at bestemmelsen skal administreres restriktivt.
Landbrugspligten kan  

 ligeledes tillades ophævet efter § 4, stk. 1, nr. 3, på arealer, der påtænkes  

 anvendt til rekreative formål m.v. af almen samfundsmæssig karakter, når  

 særlige forhold taler for det.
Det gælder f.eks. i situationer, hvor  

 offentlige  

 myndigheder eller institutioner og fonde m.v., der alene har til formål at  

 yde  

 støtte til aktiviteter af almen samfundsmæssig karakter, ønsker at erhverve  

 arealer med henblik på at sikre større sammenhængende og særligt værdifulde  

 naturområder, eventuelt ved naturpleje og naturgenopretning m.v. eller i  

 forbindelse med etablering af våde enge eller vådområder med henblik på  

 gennemførelsen af Vandmiljøplan II jf.
Miljøministeriets cirkulære nr. 132 af  

 15. juli 1998  

 om  

 regionplanlægning og landzoneadministration for lavbundsarealer, der er  

 potentielt egnede som vådområder, jf. § 10, stk. 2, i cirkulære om  

 landbrugsloven.
I landbrugslovens § 4, stk.  

 4, er fastsat, at ophævelse af landbrugspligten kan ske på vilkår.
Denne  

 bestemmelse er således ikke en bestemmelse, hvorefter landbrugspligten kan  

 tillades ophævet.
Det beror på jordbrugskommissionens skøn, om der kan gives  

 tilladelse til ophævelse af landbrugspligten  eventuelt på særlige  

 vilkår.
 Vurderingen af, om der i  

 dette tilfælde kan gives tilladelse til ophævelse af landbrugspligten,  

 herunder  

 på vilkår, beror på et skøn, der udøves af jordbrugskommissionen.
 Jordbrugskommissionen har  

 fundet, at der i Deres sag ikke er tale om specielle samfundsmæssige hensyn,  

 men primært om private rekreative hensyn.
 Jordbrugskommissionen for (Y)  

 Amt har således skønnet, at der i den konkrete sag ikke er særlige forhold,  

 der  

 taler for at tillade, at landbrugspligten på landbrugsejendommen (Z) kan  

 ophæves.
Der ses således ikke at være  

 begået retlige fejl ved afgørelsen. B klagede i brev af  

 22. januar 2003  

 til mig  

 over afgørelsen og sagsbehandlingen som efter hans opfattelse på flere  

 punkter  

 er i strid med forvaltningsloven.
B klagede bl.a. over at  

 jordbrugskommissionen  

 gennem hele forløbet havde henholdt sig til et cirkulære uden at oplyse  

 herom,  

 og at cirkulæret først var blevet nævnt af direktoratet.
B bemærkede  

 endvidere  

 at han ikke kunne forstå hvorfor ansøgningen om at få ejendommen noteret som  

 landbrugsejendom var imødekommet, og henviste i den forbindelse til at under  

 to  

 hektar af ejendommen var egnet som landbrugsjord.
Jeg modtog i anledning af Bs  

 klage udtalelser af  

 15.  

 september 2003  

 og  

 22. september 2003  

 fra henholdsvis jordbrugskommissionen  

 og direktoratet.
Kommissionen har bl.a. anført følgende:
 Jordbrugskommissionen har  

 gennem sagsforløbet forholdt sig til det ansøgte og finder, at afgørelsen er  

 konkret begrundet efter landbrugslovens § 4, stk. 4.
Der er gennem hele  

 sagsforløbet henvist til relevante lovbestemmelser.
Der er ikke praksis for,  

 at  

 afgørelser vedlægges kopi af hele lovbekendtgørelser og cirkulærer, som  

 ønsket  

 af klager. I sin udtalelse anførte  

 direktoratet bl.a. følgende:
 Direktoratet har i  

 forbindelse med behandlingen af klagen taget stilling til, om  

 jordbrugskommissionens  

 afgørelse er truffet i overensstemmelse med reglerne i landbrugsloven med  

 tilhørende forskrifter, herunder om udøvelse af skønnet ligger inden for de  

 rammer, der ligger for jordbrugskommissionens skøn.
 Det fremgår bl.a. af  

 direktoratets afgørelse af  

 24.  

 oktober 2002, at spørgsmålet om ophævelse af landbrugspligt på det  

 omhandlede areal omfattes af bestemmelsen i § 4, stk. 1, nr. 3, i  

 landbrugsloven,  

 og at bestemmelsen i lovens § 4, stk. 4, alene omhandler vilkår, der kan  

 stilles i forbindelse med ophævelse af landbrugspligt efter § 4, stk. 1.
 Med henvisning til  

 direktoratets afgørelse af  

 24.  

 oktober 2002  

 må direktoratet derfor afvise (B)s anbringende om, at  

 jordbrugskommissionens afgørelse er truffet på et forkert grundlag, herunder  

 i  

 strid med forvaltningsloven.
Direktoratet og de regionale  

 jordbrugskommissioner tilstræber, at der i afgørelser og lignende beskrives  

 indholdet af relevante paragraffer m.v. på en let læselig form i det omfang  

 det  

 er muligt, med præcis henvisning til paragrafferne.
Det er ikke normal  

 procedure, at lov og bekendtgørelser m.v. vedlægges afgørelser og lignende,  

 men  

 ud fra henvisningerne i teksten til forskrifternes navn og nummer m.v., er  

 det  

 under normale omstændigheder muligt at fremskaffe forskrifterne, eventuelt  

 gennem Retsinformation (på nettet), biblioteket eller ved henvendelse til  

 jordbrugskommissionerne eller direktoratet. Jeg sendte med brev af  

 29. september 2003  

 kommissionens og direktoratets udtalelser til B med henblik på at han kunne  

 fremkomme med eventuelle yderligere bemærkninger til sagen.
B fremkom i brev  

 af  

 10. oktober 2003  

 med bl.a. følgende bemærkninger:
 Der omtales i bemærkningerne  

 nævnt i Karnovs Lovsamling (33) til § 4, stk. 1, jord der er uegnet til  

 landbrugsdrift, om frastykning af skov, eng og uproduktive arealer m.v.
 Der er i denne sag ikke tale  

 om frastykning, heller ikke om skov, eng eller uproduktive arealer, men alene  

 om et totalfredet jordstykke.
Der må derfor her være tale  

 om nævnte særlige forhold, ( ) I et brev af  

 11. januar 2005  

 til B  

 udtalte jeg følgende:
Ombudsmandens udtalelse Jeg bemærker indledningsvis at sagen om noteringen af ejendommen som  

 landbrugsejendom i 1999 ikke indgår som en del af min undersøgelse.
At  

 ejendommen er noteret som en landbrugsejendom, er således et faktum som jeg  

 ved min undersøgelse af sagen må lægge uprøvet til grund.
 Ved min gennemgang af sagen har jeg koncentreret mig om Direktoratet for  

 FødevareErhvervs afgørelse af  

 24. oktober 2002.
I afgørelsen afviste Direktoratet for FødevareErhverv klagen.
Som begrundelse  

 herfor henviste direktoratet til at jordbrugskommissionens afgørelse i den  

 konkrete sag beroede på et skøn, og at kommissionens afgørelse ikke led af  

 retlige mangler.
Direktoratet henviste til § 1, stk. 2, i bekendtgørelse om  

 administration af landbrugsloven mv. (bekendtgørelse nr. 625 af  

 26. juli 1999  

 ) der havde følgende indhold:
 § 1.
Stk. 2.  

 Jordbrugskommissionernes afgørelse af retlige spørgsmål kan påklages til  

 Strukturdirektoratet [nu Direktoratet for FødevareErhverv; min bemærkning].  

 Herudover kan jordbrugskommissionernes afgørelser ikke påklages.
Klagefristen  

 er 4 uger fra den dag, afgørelsen er meddelt ansøgeren. Det kan på den baggrund ikke  

 give mig anledning til bemærkninger at direktoratet alene foretager en retlig  

 prøvelse af jordbrugskommissionens afgørelse og ikke går ind i det konkrete  

 skøn der er foretaget i sagen.
Retlige spørgsmål i en sag  

 som den foreliggende kan bestå i både materielle og processuelle retlige  

 forhold.
Direktoratets opgave som rekursmyndighed i en sag som den  

 foreliggende  

 er således dels at undersøge om kommissionens afgørelse er udtryk for en  

 forkert  

 retsanvendelse af landbrugslovens regler, dels at undersøge om sagen er  

 blevet  

 behandlet i overensstemmelse med gældende sagsbehandlingsregler og  

 forvaltningsretlige grundsætninger.
 Deres klage til direktoratet  

 rejser efter min opfattelse særligt følgende problemer vedrørende retlige  

 forhold:
 1. Det retlige grundlag for  

 jordbrugskommissionens afgørelse.
 2. Jordbrugskommissionens  

 begrundelse.
 3. Betydningen af eventuelle  

 fejl ved behandlingen og afgørelsen i 1999 om notering af landbrugspligt på  

 ejendommen.
Ad 1: Det retlige grundlag  

 for jordbrugskommissionens afgørelser Jordbrugskommissionen  

 henviste i sin afgørelse til landbrugslovens § 4. Bestemmelsen havde på  

 tidspunktet for kommissionens afgørelse følgende ordlyd (bekendtgørelse nr.  

 598  

 af  

 15. juli 1999  

 af landbrugsloven):
§ 4. Ministeren for  

 fødevarer, landbrug og fiskeri kan tillade ophævelse af landbrugspligt på en  

 landbrugsejendom eller på en del af en landbrugsejendom ved udstykning eller  

 arealoverførsel.
Tilladelsen kan i almindelighed forventes meddelt, 1) når jorden i nær fremtid  

 kan påregnes inddraget til udbygning af bysamfund med boliger, arbejdspladser  

 m.m., til offentlige formål eller til sommerhusbebyggelse m.m., og jorden  

 ligger i byzone, i sommerhusområde eller i områder af landzone, som i en  

 endeligt vedtaget eller godkendt lokalplan er udlagt til de nævnte formål, 2) når jorden i nær fremtid  

 kan påregnes anvendt til bebyggelse m.v., og parcellen ikke overstiger  

 5.000 m2, 3) når særlige forhold taler  

 derfor.
 Stk. 2. Landbrugspligten kan  

 ophæves på skovarealer over  

 35 ha,  

 der er pålagt fredskovspligt.
Stk. 3. Ophævelse af  

 landbrugspligt efter stk. 1 kan bl.a. betinges af, at det pågældende areal  

 drives  

 jordbrugsmæssigt, jf. §  

 7 a,  

 stk. 1, indtil det tages i brug til andet formål, og at arealet på ny  

 pålægges  

 landbrugspligt og afhændes, hvis det ikke inden en nærmere fastsat frist på  

 mindst 18 måneder er taget i brug til formålet.
Pålæggelse af landbrugspligt  

 kan i dette tilfælde ske, enten ved at ejendommen genoprettes som  

 landbrugsejendom,  

 eller ved at arealet afhændes til sammenlægning med en bestående  

 landbrugsejendom efter reglerne i § 13.
Stk. 4. Ophævelse af  

 landbrugspligt kan ligeledes betinges af, at ejendommens øvrige jorder  

 fraskilles  

 ejendommen og sammenlægges med anden landbrugsejendom.
Såfremt jorden agtes  

 anvendt til skov eller til rekreative formål, kan tilladelsen bl.a. betinges  

 af, at jorden tilplantes og pålægges fredskovspligt i henhold til skovloven,  

 eller at jorden pålægges forpligtelser, der tager sigte på bevarelse af  

 landskabelige værdier eller tilgodeser ordensmæssige og almene  

 samfundsmæssige  

 hensyn, herunder bl.a., at der sikres offentligheden adgang til arealerne.  

 Såfremt jorden agtes anvendt til udnyttelse af råstofforekomster, kan der for  

 tilladelsen bl.a. stilles betingelser som angivet i §  

 7 a, stk. 4, sidste pkt.
 Stk. 5. Ophævelse af  

 landbrugspligten på en del af en landbrugsejendom kan bl.a. nægtes, når der  

 ønskes fraskilt beboelses- eller avlsbygninger, der hører til ejendommen,  

 eller  

 når restejendommen vil blive opdelt på uheldig måde for driften.
Stk. 6. Når en  

 landbrugsejendom ved udstykning eller på anden måde nedbringes under  

 2 ha, ophæves landbrugspligten,  

 medmindre ejeren ønsker den opretholdt.
Hvis ejendommen nedbringes under  

 0,5 ha, bortfalder landbrugspligten.
Stk. 7. Ministeren fastsætter  

 regler om, at landbrugspligten kan bortfalde uden tilladelse efter stk. 1 i  

 forbindelse med udstykning m.v. Som det fremgår af  

 bestemmelsen, indeholder denne syv stykker hvoraf nogle er inddelt i flere  

 litra.  

 Stykkerne omhandler forskellige retlige forhold; således angiver stk. 1 og 2  

 i  

 hvilke tilfælde myndighederne kan tillade ophævelse af landbrugspligten, mens  

 stk. 3 og 4 angiver hvilke betingelser der kan stilles for en eventuel  

 ophævelse af landbrugspligten.
Jordbrugskommissionernes anvendelse af  

 landbrugsloven er endvidere reguleret i landbrugscirkulæret (cirkulære nr. 26  

 af  

 22. februar 2000  

 om landbrugsloven).
Det fremgår ikke af  

 jordbrugskommissionens afgørelse eller sagens akter i øvrigt hvilket stykke i  

 §  

 4 i landbrugsloven jordbrugskommissionen har truffet afgørelse efter.
Det  

 fremgår heller ikke om kommissionen i forbindelse med sin vurdering af sagen  

 har inddraget de relevante bestemmelser i landbrugscirkulæret.
Det eneste  

 tidspunkt hvor kommissionen ses at henvise til et bestemt stykke i  

 landbrugslovens § 4, er i kommissionens høringssvar af  

 13. august 2002  

 til direktoratet hvor  

 kommissionen synes at koncentrere sig om hvorvidt betingelserne i § 4, stk.  

 4,  

 om offentlighedens adgang er opfyldt.
På dette grundlag mener jeg  

 ikke at det er muligt at vurdere om jordbrugskommissionen har foretaget sin  

 vurdering af om ansøgningen om ophævelse af landbrugspligten kunne  

 imødekommes,  

 efter de relevante bestemmelser i landbrugsloven og landbrugscirkulæret.
Det  

 er  

 heller ikke klart hvilken retlig betydning kommissionen har tillagt sine  

 bemærkninger om anvendelsen af landbrugslovens § 4, stk. 4.
Jeg kan ikke efter min  

 gennemgang af sagen se at direktoratet har undersøgt eller forholdt sig til  

 dette spørgsmål.
Denne usikkerhed om grundlaget for jordbrugskommissionens  

 afgørelse er uden tvivl et retligt spørgsmål som direktoratet som  

 rekursinstans var forpligtet til at efterprøve.
Derfor burde direktoratet  

 efter  

 min opfattelse under behandlingen af Deres klage have afklaret om  

 jordbrugskommissionen  

 havde udøvet sit skøn på det korrekte retlige grundlag i landbrugsloven mv.
Ad 2: Forvaltningslovens  

 begrundelseskrav (forvaltningslovens §§ 22 og 24) (A) anførte i deres brev af  

 4. december 2001  

 til  

 jordbrugskommissionen at de ikke kunne forstå at kommissionen efter  

 landbrugslovens § 4 kunne meddele afslag på ansøgningen om ophævelse af  

 landbrugspligten.
De henviste herved til landbrugslovens § 4, stk. 4. Dette  

 forhold gav ikke jordbrugskommissionen anledning til at angive et mere  

 præcist  

 retsgrundlag for sin afgørelse eller til nærmere at forklare anvendelsen af  

 de  

 forskellige bestemmelser i landbrugslovens § 4.
 Også over for direktoratet  

 pegede (A) på dette spørgsmål idet de i deres klage udtrykkeligt anførte at  

 jordbrugskommissionen  

 ikke havde givet ansøger oplysning om hvilken del af landbrugslovens § 4  

 kommissionen havde anvendt.
Spørgsmålet om mangelfuld  

 begrundelse kan omfatte både en stillingtagen til hvorvidt landbrugsloven er  

 anvendt korrekt, og en stillingtagen til om de mere formelle krav der findes  

 i  

 forvaltningslovens § 24, er overholdt.
Førstnævnte spørgsmål har jeg  

 behandlet  

 ovenfor under punkt 1.
Efter forvaltningslovens § 22  

 skal en skriftlig afgørelse der ikke giver parten fuldt ud medhold, være  

 ledsaget  

 af en samtidig begrundelse.
Kravene til begrundelsens indhold fremgår af  

 forvaltningslovens  

 § 24 der har følgende indhold:
§ 24. En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Som det fremgår, skal en  

 afgørelse indeholde en henvisning til de retsregler som afgørelsen er truffet  

 efter.
Henvisningen skal være præcis med angivelse af efter hvilken paragraf  

 og  

 eventuelt stykke og litra eller nummer afgørelsen er truffet.
Endvidere skal  

 begrundelsen angive de hovedhensyn der har været bestemmende for  

 skønsudøvelsen.  

 En begrundelse skal fremtræde som en forklaring på hvorfor afgørelsen har  

 fået  

 det pågældende indhold.
Jeg henviser i øvrigt til Forvaltningsloven med  

 kommentarer af John Vogter (1999), s. 422 ff, og Forvaltningsret ved  

 Hans  

 Gammeltoft-Hansen  

 med flere (2002), s. 556 ff, der nærmere  

 beskriver de begrundelseskrav der stilles efter forvaltningsloven.
 Direktoratet for  

 FødevareErhverv ses hverken at have forholdt sig til at (A) ikke mente at  

 have  

 fået en forklaring på hvorfor jordbrugskommissionens afgørelse havde fået det  

 pågældende indhold, eller til (A)s klage over at jordbrugskommissionen  

 ikke  

 havde angivet hvilken del af landbrugslovens § 4 der lå til grund for  

 kommissionens afgørelse.
 Også spørgsmålet om hvorvidt  

 begrundelsen overholder de forvaltningsretlige krav, er uden tvivl et retligt  

 spørgsmål som direktoratet burde have forholdt sig til.
Direktoratet burde derfor  

 efter min opfattelse i sin afgørelse have taget stilling til om  

 forvaltningslovens  

 begrundelseskrav var overholdt af jordbrugskommissionen.
Det er i den  

 forbindelse ikke tilstrækkeligt at Direktoratet for FødevareErhverv  i  

 stedet  

 for en stillingtagen til jordbrugskommissionens begrundelse  blot selv  

 henviser til de regler som direktoratet mener er relevante for afgørelsen.
Ad 3: Spørgsmålet om fejl i  

 forbindelse med noteringen af ejendommen som landbrugsejendom Ansøgningen om ophævelse af  

 landbrugspligten blev bl.a. begrundet med at hverken jordbrugskommissionen  

 eller landinspektøren dengang i 1998/1999 da ejendommen blev noteret som  

 landbrugsejendom,  

 havde vejledt om at der senere kunne opstå problemer med på ny at få ophævet  

 landbrugspligten.
I klagen til direktoratet blev det blandt andet gentaget at  

 kommissionen ikke dengang havde oplyst hvilken betydning en notering som  

 landbrugsejendom  

 ville få.
Jeg har forstået Dem således  

 at der aldrig ville være blevet ansøgt om sammenlægning med det pågældende  

 stykke jord i 1998 hvis (A) havde vidst at det næppe senere ved et bortsalg  

 ville være muligt at få ophævet landbrugspligten igen.
Det spørgsmål der  

 således rejses, er om jordbrugskommissionen  selv om (A) havde hjælp af  

 en  

 landinspektør  dengang burde have vejledt om disse konsekvenser, og om  

 den  

 eventuelle manglende vejledning kan have betydning for det skøn som  

 jordbrugskommissionen skal udøve ved den aktuelle ansøgning om ophævelse af  

 landbrugspligten.
Umiddelbart har jeg forstået  

 jordbrugskommissionens afgørelse således at kommissionen har afvist at der  

 dengang i 1998/1999 blev begået vejledningsfejl.
Direktoratet for  

 FødevareErhverv  

 har imidlertid ikke taget stilling til dette spørgsmål i forbindelse med sin  

 afgørelse.
Om der dengang blev begået vejledningsfejl der skal tillægges  

 betydning i forbindelse med jordbrugskommissionens skøn i denne sag, er  

 utvivlsomt et retligt spørgsmål som direktoratet som  

 rekursinstans var forpligtet  

 til at efterprøve.
Derfor burde direktoratet efter min opfattelse i sin  

 afgørelse have taget stilling hertil.
(A) og De har endvidere under  

 sagen henvist til at det dyrkbare areal er under to hektar.
Landbrugslovens §  

 3  

 havde følgende indhold på tidspunktet for notering af landbrugspligten  

 (lovbekendtgørelse  

 nr. 769 af  

 24. august 1994  

 ):
 § 3. Landbrugsministeren  

 lader foretage notering i matriklen som angivet i § 2 af ejendomme på  

 2 ha  

 eller derover, såfremt mindst  

 2 ha  

 af ejendommens jordtilliggende  

 anvendes til landbrug, gartneri, herunder blomstergartneri, frugtplantage,  

 planteskole eller lignende jordbrugsvirksomhed, og ejendommen er forsynet med  

 beboelsesbygning, hvorfra jorden drives af beboerne.
Stk. 2. Landbrugsministeren  

 kan endvidere efter ansøgning lade foretage notering af gartnerier, specielt  

 væksthusgartnerier, uanset at ejendommens jordtilliggende er under  

 2 ha.
Det forudsættes, at de i stk. 1,  

 sidste led, fastsatte betingelser er opfyldt.
Stk. 3. Notering kan  

 undlades, når forholdene taler derfor. På den baggrund mener jeg at  

 det havde været naturligt om Direktoratet for FødevareErhverv havde foretaget  

 en vurdering af det retlige spørgsmål om hvorvidt det var korrekt at  

 jordbrugskommissionen havde imødekommet ansøgningen om notering af ejendommen  

 som landbrugsejendom, og om dette forhold kunne tillægges nogen betydning i  

 forbindelse med ansøgningen om ophævelse af landbrugspligten.
Sammenfatning Som det fremgår af de  

 foregående afsnit, burde Direktoratet for FødevareErhverv have afklaret om  

 jordbrugskommissionen havde udøvet sit skøn på det korrekte retlige grundlag  

 i  

 landbrugsloven mv.
Endvidere burde direktoratet have taget stilling til om  

 forvaltningslovens begrundelseskrav var overholdt af jordbrugskommissionen,  

 og  

 om der i 1998/1999 blev begået fejl der skal tillægges betydning i  

 forbindelse  

 med jordbrugskommissionens skøn i den aktuelle sag.
Direktoratet for  

 FødevareErhverv har således ikke i sagen foretaget den prøvelse som  

 direktoratet  

 efter lovgrundlaget var forpligtet til.
Dette mener jeg er kritisabelt.
Jeg  

 har  

 gjort Direktoratet for FødevareErhverv bekendt med min opfattelse og  

 henstillet  

 til direktoratet at genoptage behandlingen af Deres klage og træffe en ny  

 afgørelse.
