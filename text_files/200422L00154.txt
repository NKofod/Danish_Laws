Fremsat den 13. april 2005 af økonomi- og erhvervsministeren (Bendt Bendtsen) Forslag Lov  

 om ændring af lov om visse betalingsmidler (Betalingsmodtager skal betale et årligt abonnement til  

 indløser for at modtage et betalingsmiddel med chip.
Betalingsmodtager må  

 ikke  

 opkræve gebyr af bruger, når denne benytter et betalingsmiddel i den fysiske  

 handel) § 1 I lov om visse betalingsmidler, jf. lovbekendtgørelse  

 nr. 1501 af 20. december 2004, foretages følgende ændringer:
 1.  


  

 § 14  

  

 affattes således:
 »§ 14.  

  

 Omkostningerne  

 ved driften af et betalingssystem kan pålægges betalingsmodtager, jf. dog  

 § 14, stk. 4. Omkostningerne fastsættes efter § 15, jf. dog  

 § 14,  

 stk. 2 og 3.
 Stk. 2.  

  

 I tilfælde,  

 hvor en betalingstransaktion sker i den fysiske handel ved anvendelse af et  

 betalingsmiddel  

 med chip omfattet af § 1, stk. 2, nr. 1, samtidig med at brugeren  

 anvender underskrift eller personlig, hemmelig kode eller tilsvarende sikker  

 identifikation, kan indløser til dækning af sine omkostninger til driften af  

 betalingssystemet alene pålægge betalingsmodtager at betale et årligt  

 abonnement.
 Stk. 3.  

  

 Økonomi- og  

 erhvervsministeren kan fastsætte nærmere regler for, hvorledes det årlige  

 abonnement i stk. 2 skal beregnes  

.
 Stk. 4.  

  

 Der kan  

 ikke pålægges betalingsmodtager betaling, når brugen af betalingsmidlet sker  

 i  

 den fysiske handel, og der anvendes et betalingsmiddel uden chip.
 Stk. 5.  

  

 Opkræver  

 udsteder gebyr fra bruger for brugerens anvendelse af et betalingsmiddel,  

 skal  

 gebyret fastsættes uafhængigt af betalingsmodtagers forhold.
Stk. 6.  

  

 Betalingsmodtager  

 kan ikke hos bruger opkræve gebyr for en betalingstransaktion i den fysiske  

 handel, når bruger betaler med et betalingsmiddel.
Opkræver betalingsmodtager  

 gebyr hos brugeren for anvendelse af et betalingsmiddel i den ikke-fysiske  

 handel,  

 må gebyrets størrelse ikke overstige betalingsmodtagers gebyr for  

 betalingstransaktionen til indløser.
Betalingsmodtager skal forud for en  

 aftales  

 indgåelse i den ikke-fysiske handel på tydelig måde oplyse bruger om, hvilke  

 gebyrer der opkræves.
 Stk. 7.  

  

 I tilfælde,  

 hvor en betalingstransaktion sker i den fysiske handel ved anvendelse af et  

 betalingsmiddel  

 med chip, jf. § 14, stk. 2, kan udsteder, indløser og  

 betalingsmodtager indgå aftale om betaling for særlige ordninger tilknyttet  

 det  

 enkelte betalingsmiddel, der ikke er omfattet af abonnementsordningen.
 Stk. 8.  

  

 Økonomi- og  

 erhvervsministeren kan fastsætte nærmere regler for, hvilke særlige ordninger  

 der vil kunne indgås aftale om i henhold til § 14, stk. 7.
 2.  

  

 I  

  

 § 17, stk. 2,  

  

 ændres »§ 14,  

 stk. 1-6« til: »§ 14, stk. 1-5«.
§ 2 I lov nr. 459 af 10. juni 2003 om ændring af lov om  

 visse betalingsmidler foretages følgende ændringer:
 1.  


  

 § 2  

  

 ophæves.
§ 3 Loven træder i kraft den 1. juni 2005.
§ 4 Loven gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de  

 særlige færøske og grønlandske forhold tilsiger.
Bemærkninger til lovforslaget Almindelige bemærkninger 1. Baggrund for og formål med lovforslaget Lovforslaget fremsættes for, at Dankortet også i fremtiden  

 kan fungere som et sikkert, billigt og effektivt betalingsmiddel.  

 Lovforslaget  

 skal endvidere ses i lyset af den høje grad af overvæltning af dankortgebyret  

 på 0,50 kr. på forbrugerne og det faldende antal dankorttransaktioner i  

 starten  

 af 2005.
 Det er formålet med lovændringen at fastslå, at indløser (primært  

 pengeinstitutter) har ret til at kræve betaling fra betalingsmodtagere  

 (forretningerne) til dækning af omkostningerne til driften af et  

 betalingssystem.  

 Indløsers ret til at kræve  

 betaling er dog begrænset, når brugen af betalingsmidlet sker i den fysiske  

 handel, og betalingsmidlet er forsynet med en chip, jf. den foreslåede  

 § 14,  

 stk. 2. Indløser kan endvidere ikke kræve betaling, når brugen af  

 betalingsmidlet sker i den fysiske handel, og der anvendes et betalingsmiddel  

 uden chip, jf. den foreslåede § 14, stk. 4.
Det foreslås at forbyde forretningerne at opkræve gebyrer  

 direkte af de kunder, der betaler med et betalingsmiddel.
Dette forbud mod  

 overvæltning gælder dog kun for transaktioner i den fysiske handel, jf. den  

 foreslåede § 14, stk. 6.
Ved ændringen af betalingsmiddelloven i juni 2003 fik  

 pengeinstitutterne ret til fra den 1. januar 2005 at opkræve et gebyr af  

 forretningerne på op til 0,50 kr. pr. transaktion i den fysiske handel, når  

 kunder betalte med et betalingsmiddel med chip.
Pengeinstitutterne forsynede  

 i  

 løbet af 2004 samtlige 3,3 mio.
Dankort med chip.
Herefter har  

 pengeinstitutterne  

 fra den 1. januar 2005 opkrævet gebyr af dankorttransaktioner.  

 Pengeinstitutterne har dog ikke kunnet opkræve gebyr af den enkelte  

 forretning  

 for de første 5.000 dankorttransaktioner om året, medmindre forretningen er  

 en  

 del af en kapitalkæde.
Forretningerne har siden 1999 haft adgang til efter  

 betalingsmiddelloven at opkræve gebyr af de brugere, der betaler med et  

 betalingsmiddel, som defineret i § 1, stk. 2, i loven.
Gebyrets  

 størrelse må dog ikke overstige størrelsen på det gebyr, som forretningerne  

 betaler til pengeinstitutterne.
Da pengeinstitutterne samtidig har haft  

 forbud  

 mod at opkræve gebyr af forretningerne for brugernes transaktioner med  

 Dankort  

 i den fysiske handel, har forretningerne i praksis indtil 2005 kun kunnet  

 opkræve gebyr for transaktioner med de internationale betalingsmidler og i  

 den  

 ikke-fysiske handel for transaktioner med alle betalingsmidler.
Fra den 1.  

 januar 2005 har forretningerne derimod som nævnt kunnet opkræve 0,50 kr. for  

 brugen af Dankort i den fysiske handel.
 Ministeren vil fortsat kunne gøre brug af sin ret i  

 betalingsmiddellovens § 1, stk. 7, og fastsætte nærmere regler, der  

 undtager internationale betalingsmidler fra § 14.
2. Lovforslagets indhold Det foreslås indarbejdet i betalingsmiddelloven, at indløser  

 af betalingsmidler kan pålægge betalingsmodtager (forretningerne) at betale  

 til  

 driften af et betalingssystem, jf. den foreslåede § 14. stk. 1.  

 Omkostningerne skal fastsættes efter lovens § 15, dvs., at indløser ved  

 fastsættelse af gebyr mv. over for betalingsmodtager ikke må benytte  

 urimelige  

 priser og avancer.
Forslaget er en kodificering af gældende ret.
Forholdet mellem indløser og betalingsmodtager Hvor brugen af betalingsmidler med chip foregår i den  

 fysiske handel, foreslås det i lyset af de fordele, indirekte som direkte,  

 forretningerne har af Dankortet, at forretningerne skal betale til driften af  

 infrastrukturen bag Dankortet gennem et årligt abonnement.
Abonnementet  

 indbetales til pengeinstitutterne, der står for driften af  

 dankortinfrastrukturen.
Økonomi- og erhvervsministeren bemyndiges til at fastsætte  

 de nærmere regler for beregningen af det årlige abonnement.
De nærmere vilkår  

 for abonnementsordningen i øvrigt forudsættes at blive fastsat senere af  

 indløser.
 Udsteder, indløser og betalingsmodtager kan derudover indgå  

 aftale om betaling for særlige ordninger tilknyttet det enkelte  

 betalingsmiddel,  

 der ikke er omfattet af abonnementsordningen, jf. § 14, stk. 2.  

 Økonomi-  

 og erhvervsministeren kan fastsætte nærmere regler for hvilke særlige  

 ordninger, der vil kunne indgås aftale om.
 Økonomi- og erhvervsministeren kan efter betalingsmiddellovens  

 § 1, stk. 7, bestemme, at § 14 ikke finder anvendelse på dansk  

 og udenlandsk udstedte internationale betalingsmidler.
Forholdet mellem betalingsmodtager og bruger Det foreslås at forbyde forretninger i den fysiske handel at  

 opkræve gebyrer direkte af de kunder, der betaler med et dansk udstedt  

 betalingsmiddel.  

 Økonomi- og erhvervsministeren kan som nævnt undtage internationale  

 betalingsmidler fra denne bestemmelse, jf. § 1, stk. 7. Ved den  

 administrative fastlæggelse af, hvilke internationale betalingsmidler, der  

 skal  

 undtages fra forretningernes forbud mod at overvælte gebyrer på kunderne, vil  

 der bl.a. blive taget hensyn til, at reglerne er i overensstemmelse med  

 Danmarks  

 EU-retlige forpligtelser, og at sammenlignelige betalingsmidler  

 ligebehandles.
 I det omfang forretningerne betaler abonnement eller anden  

 form for gebyr til pengeinstitutterne, vil konsekvensen af forbudet mod  

 overvæltning i den fysiske handel være, at gebyromkostningerne til  

 betalingsmidler  

 finansieres på linie med forretningernes øvrige driftsomkostninger.
En bestemmelse om forbud mod overvæltning vil svare til den  

 praksis, der har udviklet sig i flere andre europæiske lande.
I f.eks.  

 Sverige  

 er det op til pengeinstituttet og forretningen at aftale, hvorvidt gebyret må  

 overvæltes på forbrugeren.
Det er ofte en del af aftalebetingelserne fra  

 pengeinstitutternes side, at forretningerne ikke har lov til at overvælte  

 gebyret direkte på forbrugeren (No-Discrimination-Rule eller NDR).
3. Forholdet mellem indløsere Pengeinstitutterne kan aftale en ny intern fordelingsnøgle  

 efter ikke-diskriminerende kriterier, som svarer til fordelingen mellem  

 pengeinstitutterne i Dankortaftalen fra 2003. Pengeinstitutterne vil herunder  

 også - af hensyn til de små pengeinstitutter - have mulighed for at  

 centralisere  

 indløsningen.
 Det forventes endelig, at Dankortaftalen fra 2003 med de  

 ændringer, der følger af Dankortaftalen fra 2005 samt nærværende lovforslag,  

 videreføres uændret.
4. Ændringerne efter 2009 Den lovændring, der blev vedtaget af Folketinget i juni  

 2003, jf. lov nr. 459 af 10. juni 2003, og som pr. 1. januar 2005 gav  

 pengeinstitutter ret til at opkræve et gebyr på maksimalt 0,50 kr. pr.  

 transaktion af betalingsmodtager, når bruger betaler med et betalingsmiddel,  

 der er forsynet med chip, gælder ifølge lovændringen frem til den 31.  

 december  

 2009. Herefter ændres § 14, så pengeinstitutterne kan opkræve et  

 omkostningsbestemt  

 gebyr af betalingsmodtager.
Gebyret skal efter de gældende regler fortsat  

 være  

 et fast beløb i krone og øre, men der vil ikke længere være et fast loft over  

 gebyret.
Det er dog fastsat i forarbejderne til bestemmelsen, at gebyret som  

 udgangspunkt kun kan dække op til halvdelen af omkostningerne af  

 betalingssystemet.
Nærværende lovforslag indebærer, at abonnementsbetalingen  

 fortsætter efter den 1. januar 2010, og at den gældende ændring af § 14,  

 der skulle være trådt i kraft den 1. januar 2010, ophæves.
Beregningen af  

 abonnementsordningen  

 fastsættes også efter 2010 administrativt af ministeren, men således at  

 beregningen af det årlige abonnement fastsættes ud fra omkostningerne ved  

 driften af betalingssystemet, jf. de specifikke bemærkninger til  

 lovforslagets  

 § 2.
 Det foreslås, at forbudet mod, at betalingsmodtager  

 opkræver gebyr af bruger af et betalingsmiddel, også gælder efter den 1.  

 januar  

 2010.
5. Økonomiske og administrative konsekvenser for  

 det offentlige Lovforslaget indebærer ikke nogen økonomiske og  

 administrative konsekvenser for det offentlige.
6. Økonomiske og administrative konsekvenser for  

 erhvervslivet Omlægningen til abonnementsbetaling vil give  

 pengeinstitutterne en gebyrindtægt på 125 mio. kr. i 2005. Det var forventet,  

 at opkrævningen af gebyret på 0,50 kr. ville give pengeinstitutterne en  

 indtægt  

 på mellem ca. 190 og 200 mio. kr. i 2005. Omlægningen vil således betyde, at  

 pengeinstitutterne skal dække mellem ca. 65 - 75 mio. kr. mere om året end  

 ved  

 den gældende ordning.
Derved dækker pengeinstitutterne hovedparten af  

 omkostningerne i dankortsystemet.
 Lovændringen medfører, at forretninger og andre modtagere  

 af Dankort vil få en udgift på 125 mio. kr., som de ikke vil kunne dække ind  

 ved at opkræve gebyr direkte af kunderne, der betaler med et betalingsmiddel.  

 Såfremt hele gebyret skal dækkes ind via priserne, vil det betyde en  

 prisstigning på ca. en halv promille.
 Lovforslaget er sendt i virksomhedspanel med henblik på en  

 vurdering af de administrative konsekvenser for erhvervslivet.
7. Miljømæssige konsekvenser Forslaget skønnes ikke at have miljømæssige konsekvenser.
8. Forholdet til EU-retten Forslaget indeholder ikke EU-retlige aspekter.
Ved den  

 administrative fastlæggelse af, hvilke internationale betalingsmidler, der  

 skal  

 undtages fra forretningernes forbud mod at overvælte gebyrer på kunderne, jf.  

 betalingsmiddellovens § 1, stk. 7, vil der bl.a. blive taget hensyn  

 til, at reglerne er i overensstemmelse med Danmarks EU-retlige forpligtelser.
9. Sammenfattende skema Positive konsekvenser/mindre udgifter Negative konsekvenser/ merudgifter Økonomiske konsekvenser for det offentlige Ingen.
 Ingen.
Administrative konsekvenser for det offentlige Ingen.
 Ingen.
Økonomiske konsekvenser for erhvervslivet Forretningerne sparer umiddelbart gebyrer på ca. 65 til  

 75 mio. kr.
Til gengæld kan forretningerne ikke opkræve gebyr af  

 forbrugerne til dækning af disse omkostninger.
Forretningerne skal derfor i  

 alt finansiere 125 mio. kr.
 Pengeinstitutterne får en mindre indtægt til dækning af  

 omkostningerne ved dankortsystemet på ca. 65 til 75 mio. kr. i forhold til de  

 ca. 190 til 200 mio. kr., der tidligere var forudsat.
Administrative konsekvenser for erhvervslivet Resultat af virksomhedspanel afventes.
 Resultat af virksomhedspanel afventes.
Miljømæssige konsekvenser Ingen.
 Ingen.
Forholdet til EU-retten Forslaget indeholder ikke EU-retlige aspekter.
10. Høring Inden fremsættelsen af lovforslaget er følgende myndigheder  

 og organisationer mv. blevet hørt:
 Advokatrådet (Advokatsamfundet), Amtsrådsforeningen i  

 Danmark, Arbejderbevægelsens Erhvervsråd, CO-Industri, COOP Danmark (FDB),  

 Den  

 Europæiske Centralbank, Dankort A/S, Danmarks Nationalbank, Dansk  

 Annoncørforening, Dansk Arbejdsgiverforening, DDK - Dansk Detail Kreditråd,  

 Dansk Handel og Service, Dansk Industri, Dansk IT, Dansk  

 Markedsføringsforbund,  

 Dansk Postordreforening, Dansk Taxaråd, Danske Andelsselskaber, Danske  

 Biludlejere, Danske Finansieringsselskabers Forening, De Samvirkende Købmænd,  

 Den Danske Dommerforening, Det Kriminalpræventive Råd, Finansforbundet,  

 Finansministeriet, Finansrådet, Finanssektorens Arbejdsgiverforening,  

 Finanstilsynet,  

 Forbrugerombudsmanden, Forbrugerrådet,  

 Foreningen for Dansk Internethandel, Forsikring og Pension, HK Danmark,  

 HORESTA,  

 HTS - Handel, Transport og Serviceerhvervene, Håndværksrådet,  

 IT-Brancheforeningen, Kommunernes Landsforening, Konkurrencerådet,  

 Landsorganisationen i Danmark, Liberale Erhvervs Råd, Lokale  

 Pengeinstitutter,  

 Miljøministeriet, Ministeriet for Videnskab, Teknologi og Udvikling,  

 Nærbutikkernes Landsforening, Oliebranchens Fællesrepræsentation, PBS,  

 Realkreditrådet, Sammenslutningen Danske Andelskasser, Skatteministeriet,  

 Specialarbejderforbundet i Danmark, og Trafikministeriet.
 Erhvervsudvalget vil under udvalgsbehandlingen modtage  

 høringssvar og høringsnotat.
Bemærkninger til lovforslagets enkelte bestemmelser Til § 1 Til nr. 1 Stk. 1 Det forslås, at § 14 eksplicit giver indløser en  

 generel ret til at pålægge betalingsmodtager at betale til driften af et  

 betalingssystem inden for rammerne af lovens § 15. Bestemmelsen fastslår  

 således udgangspunktet i gældende ret.
Fra dette udgangspunkt gælder dog  

 nogle undtagelser,  

 jf. bemærkningerne til § 14, stk. 2 og 4.
Stk. 2 Bestemmelsen vedrører transaktioner i den fysiske handel  

 ved anvendelse af et betalingsmiddel forsynet med chip.
Det foreslås, at  

 indløser  

 alene kan pålægge betalingsmodtager at betale til driften af infrastrukturen  

 gennem et årligt abonnement.
Abonnementet skal indbetales til den indløser,  

 der  

 står for driften af infrastrukturen, f.eks. de pengeinstitutter, der står for  

 driften af dankortinfrastrukturen.
Abonnementet er knyttet til de  

 indløsningsaftaler,  

 der indgås om at modtage betalingsmidler, der er forsynet med chip.  

 Abonnementet forudsætter mindst én transaktion i forretningen for at blive  

 udløst.
Betalingsmodtager er defineret i betalingsmiddellovens § 3,  

 stk. 4,  

 som den, hos hvem bruger kan anvende betalingsmidlet til at erhverve varer  

 eller tjenesteydelser, foranledige overførsel af beløb eller foretage andre  

 betalingstransaktioner,  

 dvs. den enkelte virksomhed, der tager mod et betalingsmiddel, som defineret  

 i  

 § 1, stk. 2.
 Det er ikke hensigten med forslaget at ændre den gældende  

 sondring mellem fysisk handel og ikke-fysisk handel.
Stk. 3 Det foreslås, at økonomi- og erhvervsministeren kan  

 fastsætte nærmere regler i en bekendtgørelse om, hvorledes det årlige  

 abonnement  

 generelt skal beregnes.
 De nærmere vilkår for abonnementsordningen i øvrigt vil  

 blive fastsat mellem indløser og betalingsmodtager ved en privatretlig  

 aftale.
Størrelsen på abonnementsbetalingen reguleres årligt efter  

 udviklingen i det samlede antal transaktioner.
I alt vil  

 abonnementsindtægterne  

 i 2005 udgøre 125 mio. kr. på årsbasis.
Abonnementsbetalingen for 2005 vil  

 blive udformet således, at den vil få økonomisk virkning fra den 1. marts  

 2005,  

 hvor pengeinstitutterne ophørte med at opkræve 0,50 kr. af forretningerne.  

 For  

 2005 vil abonnementet således blive fastsat svarende til 10/12 af 125 mio.  

 kr.
Abonnementet vil blive fastsat, således at der tages  

 særligt hensyn til de mindre forretninger med under 5.000 transaktioner om  

 året.
Disse skal kun betale et årligt abonnement på ca. 500 kr. i 2005. For  

 de  

 mellemstore og store forretninger vil abonnementet blive fastsat i  

 intervaller på  

 baggrund af antallet af dankorttransaktioner.
Udgangspunktet for 2005 er, at  

 mellemstore  

 forretningssteder med mellem 5.000 og 20.000 transaktioner om året skal  

 betale  

 et årligt abonnement på ca. 2.700 kr. i 2005, mens de større  

 forretningssteder med  

 over 20.000 transaktioner om året skal betale et årligt abonnement på ca.  

 10.000 kr. i 2005.
 De præcise abonnementsbetalinger vil blive fastsat, når det  

 nøjagtige antal forretninger og deres fordeling på antal transaktioner kendes  

 ultimo 2005. Det forventes, at abonnementsbetalingen justeres proportionalt,  

 så  

 forretningernes samlede betaling bliver 125 mio. kr. på årsbasis i 2005.
 Det forudsættes, at abonnementet reguleres hvert år frem  

 til udgangen af 2009, således at den samlede abonnementsbetaling reguleres  

 forholdsmæssigt som udviklingen i antallet af transaktioner.
 De intervaller for abonnementer, der vil blive fastsat  

 administrative regler for, bestemmes ud fra antallet af forretninger i hvert  

 interval samt ud fra det forhold, at marginalomkostningerne ved driften af  

 betalingskortsystemer er begrænsede for større forretninger med mange  

 transaktioner.
 Det fremgår af den justerede aftale om Dankortet af 25.  

 februar 2005, at forretningernes abonnementsbetaling til dankortsystemet fra  

 den  

 1. januar 2010 skal fastsættes i overensstemmelse med principperne i den  

 gældende betalingsmiddellov, som forudsat i Dankortaftalen fra 2003.
Lovforslaget indebærer, at økonomi- og erhvervsministeren  

 også efter 2010 administrativt kan fastsætte regler for, hvorledes det årlige  

 abonnement efter § 14, stk. 2, skal beregnes.
Hermed er tilsikret  

 en  

 nem lovteknisk administration af abonnementsordningen også efter 2010. Det  

 årlige  

 abonnement forventes fastsat efter betalingsmiddellovens § 15, hvorefter  

 der ikke må anvendes urimelige priser og avancer ved fastsættelse af gebyr  

 mv.  

 i forbindelse med transaktioner med betalingsmidler.
Efter bestemmelsen  

 forstås  

 urimelige priser og avancer som priser og avancer, der er højere, end hvad  

 der  

 ville være tilfældet under virksom konkurrence.
Pengeinstitutternes omkostninger til abonnementsordningen  

 kan efter 2010 indregnes i omkostningerne.
Det følger dog præciserende af  

 bemærkningerne til L221 forslag til lov om ændring af lov om visse  

 betalingsmidler  

 af den 30. april 2003, at hvis abonnementsbetalingen fra betalingsmodtager  

 dækker op til halvdelen af omkostningerne til driften af et betalingssystem,  

 anses dette ikke for urimeligt efter § 15.
 Det forudsættes, at økonomi- og erhvervsministeren fortsat  

 benytter muligheden for at undtage danske og udenlandske internationale  

 betalingsmidler, jf. § 1, stk. 7, således at gebyrerne for disse  

 betalingsmidler fastsættes i overensstemmelse med bemærkningerne til  

 lovændringen fra 2003. jf. bekendtgørelse nr. 1513 af 21. december 2004 om  

 anvendelse af betalingsmiddellovens § 14 på internationale  

 betalingsmidler.
Stk. 4 Stk. 4 er en videreførelse af forbudet mod at opkræve  

 betaling for betalingsmidler uden chip, jf. den gældende stk. 3 Stk. 5 Stk. 5 er en videreførelse af gældende stk. 5.
Stk. 6 Det foreslås, at det forbydes betalingsmodtager at opkræve  

 gebyr af bruger for en betalingstransaktion i den fysiske handel, der  

 gennemføres med et betalingsmiddel.
Forbudet skal gælde for brugen af alle de  

 betalingsmidler, der er omfattet af loven.
 Økonomi- og erhvervsministeren har mulighed for efter  

 betalingsmiddellovens § 1, stk. 7, at undtage internationale  

 betalingsmidler fra forbudet mod at betalingsmodtager opkræver gebyr af  

 bruger.  

 Ved den administrative fastlæggelse heraf vil der bl.a. tages hensyn til, at  

 reglerne er i overensstemmelse med Danmarks EU-retlige forpligtelser, og at  

 sammenlignelige  

 betalingsmidler ligebehandles.
 I det omfang betalingsmodtager betaler abonnement eller  

 anden form for gebyr til indløser, vil konsekvensen af forbudet mod  

 overvæltning i den fysiske handel være, at gebyromkostningerne indgår i  

 butikkernes omkostninger på linie med øvrige omkostninger, jf. også de  

 generelle bemærkninger.
Forbudet mod overvæltning gælder ikke for handler i den  

 ikke-fysiske handel.
Hermed fortsættes principperne fra 1999-loven, hvor der  

 blev givet adgang for pengeinstitutterne til at opkræve gebyr af ikke-fysiske  

 butikker, samtidig med at disse butikker kunne overvælte gebyret på brugerne.  

 Endvidere opretholdes hensynet til fortsat at støtte udviklingen af bl.a.  

 Internet-butikker.
 Den gældende bestemmelse i § 14, stk. 7, forbyder  

 betalingsmodtager at forskelsbehandle mellem betalingsmidler, for så vidt  

 angår  

 opkrævning af gebyr for betalingstransaktionen hos bruger, der betaler med et  

 betalingsmiddel.
Da betalingsmodtager ikke længere kan opkræve gebyr af  

 bruger, når denne betaler med et betalingsmiddel i den fysiske handel, udgår  

 bestemmelsen.
Som følge heraf bortfalder økonomi- og erhvervsministerens  

 adgang  

 til at udstede en bekendtgørelse efter § 14, stk. 7, 3. pkt.
 Den gældende bestemmelse i § 14, stk. 6, 2. pkt.,  

 fastsætter, at såfremt betalingsmodtager opkræver gebyr hos brugeren for  

 anvendelse af et betalingsmiddel, må gebyrets størrelse ikke overstige  

 betalingsmodtagers gebyr for betalingstransaktionen til indløser.  

 Bestemmelsen  

 videreføres for så vidt angår betalingsmodtagers adgang til at opkræve gebyr  

 af  

 brugeren i den ikke-fysiske handel.
 Den gældende bestemmelse i § 14, stk. 8, kræver,  

 at såfremt betalingsmodtager opkræver gebyr af bruger, skal betalingsmodtager  

 forud for handlen på tydelig måde oplyse brugeren om, at der opkræves gebyr.  

 Også denne bestemmelse videreføres for så vidt angår betalingsmodtagers  

 adgang  

 til at opkræve gebyr af brugeren i den ikke-fysiske handel.
 Stk. 7.
 Det foreslås, at i tilfælde, hvor en betalingstransaktion  

 sker i den fysiske handel ved anvendelse af et betalingsmiddel med chip kan  

 udsteder, indløser og betalingsmodtager indgå aftale om betaling for særlige  

 ordninger  

 tilknyttet det enkelte betalingsmiddel, der ikke er omfattet af  

 abonnementsordningen.
Det er en betingelse for at opkræve særskilt betaling, at  

 aftalen mellem udsteder, indløser og betalingsmodtager indgås på frivillig  

 basis.
Udsteder og indløser kan ikke afvise at udbyde eksisterende ydelser  

 med  

 henvisning til, at der er tale om en særlig ordning, som betalingsmodtager  

 vil  

 skulle betale for.
Dette indebærer ikke, at pengeinstitutterne pålægges  

 yderligere  

 forpligtelser i forhold til Dankortet, end de der fulgte af Dankortaftalen  

 fra 2003.
 Ved fastsættelse af betalingen for en særlig ordning, må  

 der ikke anvendes urimelige priser og avancer jf. den gældende lovs  

 § 15. Forbudet  

 mod overvæltning i den fysiske handel, jf. forslagets § 14, stk. 6,  

 finder ligeledes anvendelse på særlige ordninger i den fysiske handel.
 Uanset ovenstående påhviler det ifølge § 4 udsteder og  

 indløser at sikre, at betalingssystemet er sikkert og velfungerende.  

 Tilpasninger, som er nødvendige med henblik på løbende at sikre dette, kan  

 ikke  

 kræves betalt særskilt.
 Stk. 8.
 Det foreslås, at i tilfælde hvor en betalingstransaktion  

 sker i den fysiske handel ved anvendelse af et betalingsmiddel med chip, jf.  

 stk. 2, gives økonomi- og erhvervsministeren mulighed for at fastsætte  

 nærmere regler for udsteders, indløsers og betalingsmodtagers adgang til at  

 indgå aftale om betaling for særlige ordninger tilknyttet det enkelte  

 betalingsmiddel.
Til nr. 2 Det foreslås, at henvisningen til § 14, stk. 6,  

 udgår.
Efter den foreslåede ændring af § 14, stk. 6, vil der ikke  

 længere være forhold hos betalingsmodtageren, som skal beskyttes.
Til § 2 Til nr. 1 Folketinget vedtog den 10. juni 2003 ændringer af § 14  

 i lov om visse betalingsmidler til ikrafttræden i 2 tempi.
Pengeinstitutterne  

 fik fra den 1. januar 2005 og frem til den 31. december 2009 lov til at  

 opkræve  

 et gebyr af betalingsmodtager på maksimalt 0,50 kr. pr. transaktion foretaget  

 med et betalingsmiddel med chip i den fysiske handel.
Fra 1. januar 2010  

 skulle  

 § 14 ændres, så der ikke i loven var fastsat et fast loft over gebyret.  

 Pengeinstitutterne kunne fra 1. januar 2010 opkræve et omkostningsbestemt  

 gebyr  

 af betalingsmodtager, der som udgangspunkt kunne dække op til halvdelen af  

 omkostningerne af et betalingssystem.
 Nærværende lovforslag medfører, at beregningen af  

 abonnementet også efter 1. januar 2010 reguleres i den bekendtgørelse, som  

 ministeren skal udstede efter § 14, stk. 3. Det forudsættes, at  

 abonnementsbetalingen efter den 1. januar 2010 fastsættes efter  

 bestemmelserne  

 i § 15. Dette betyder, at den allerede vedtagne § 14, der skal  

 træde  

 i kraft den 1. januar 2010, kan ophæves.
Til § 3 Det foreslås, at loven træder i kraft den 1. juni 2005.
Til § 4 Den geografiske afgrænsning af ændringsloven er den samme,  

 som anvendes i hovedloven.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om visse betalingsmidler, jf. lovbekendtgørelse  

 nr. 1501 af 20. december 2004, foretages følgende ændringer:
 1.  


  

 § 14  

  

 affattes således:
 § 14.  

  

 I  

 ndløser  

 kan til dækning af omkostninger til driften af betalingssystemet pålægge  

 betalingsmodtager et gebyr på 0,50 kr. pr. betalingstransaktion i den fysiske  

 handel, hvis betalingstransaktionen sker ved fysisk anvendelse af et  

 betalingsmiddel forsynet med chip omfattet af § 1, stk. 2, nr. 1,  

 samtidig med at brugeren anvender underskrift eller personlig, hemmelig kode  

 eller tilsvarende sikker identifikation, jf. dog stk. 2 og 4.
 »§ 14.  

  

 Omkostningerne  

 ved driften af et betalingssystem kan pålægges betalingsmodtager, jf. dog  

 § 14, stk. 4. Omkostningerne fastsættes efter § 15, jf. dog  

 § 14,  

 stk. 2 og 3.
Stk. 2.  

  

 Indløser kan til dækning af omkostninger til  

 driften af betalingssystemet pålægge betalingsmodtager et gebyr på 0,75 kr.  

 pr. betalingstransaktion i den fysiske handel, hvis betalingstransaktionen  

 sker ved fysisk anvendelse af et betalingsmiddel, der er Stk. 2.  

  

 I  

 tilfælde hvor en betalingstransaktion sker i den fysiske handel ved  

 anvendelse af et betalingsmiddel med chip omfattet af § 1, stk. 2,  

 nr. 1, samtidig med at brugeren anvender underskrift eller personlig,  

 hemmelig kode eller tilsvarende sikker identifikation, kan indløser til  

 dækning af omkostninger til driften af betalingssystemet alene pålægge  

 betalingsmodtager at betale et årligt abonnement.
1)  

 	  

 forsynet med chip, 2)  

 	  

 udstedt til personer  

 under 18 år, 3)  

 	  

 undergivet saldokontrol,  

 og 4)  

 	  

 omfattet af § 1,  

 stk. 2, nr. 1, samtidig med at brugeren anvender underskrift eller  

 personlig, hemmelig kode eller tilsvarende sikker identifikation, jf. dog  

 stk. 4.
Stk. 3.  

  

 Der kan ikke pålægges betalingsmodtager  

 gebyr for betalingstransaktioner i fysisk handel, hvor der betales med et  

 betalingsmiddel, der alene er magnetstribebaseret og ikke forsynet med chip.,  

 og som er omfattet af § 1, stk. 2, nr. 1, samtidig med at brugeren  

 anvender underskrift eller personlig, hemmelig kode eller tilsvarende sikker  

 identifikation Stk. 3.  

  

 Økonomi-  

 og erhvervsministeren kan fastsætte nærmere regler for, hvorledes det årlige  

 abonnement i stk. 2, skal fastsættes  

.
Stk. 4.  

  

 Uanset stk. 1 og 2 kan der inden for et  

 kalenderår ikke pålægges gebyr for de første 5000 betalingstransaktioner, der  

 afvikles med et dankort, der er forsynet med chip.
Indløser kan dog  

 foreløbigt opkræve gebyr for de transaktioner, der er nævnt i 1. pkt.,  

 såfremt det for meget opkrævede gebyr efterfølgende tilbagebetales. Økonomi-  

 og erhvervsministeren kan fastsætte nærmere regler om, at 1. pkt. ikke finder  

 anvendelse, f. eks. hvis betalingsmodtager er en kapitalkæde.
 Stk. 4.  

  

 Der kan  

 ikke pålægges betalingsmodtager betaling, når brugen af betalingsmidlet sker  

 i den fysiske handel, og der anvendes et betalingsmiddel uden chip.
 Stk. 5.  

  

 Opkræver udsteder gebyr fra bruger for  

 brugerens anvendelse af et betalingsmiddel, skal gebyret fastsættes  

 uafhængigt af betalingsmodtagers forhold.
 Stk. 5.  

  

 Opkræver  

 udsteder gebyr fra bruger for brugerens anvendelse af et betalingsmiddel,  

 skal gebyret fastsættes uafhængigt af betalingsmodtagers forhold.
Stk. 6.  

  

 Betalingsmodtager kan opkræve gebyr for  

 betalingstransaktionen hos bruger, når bruger betaler med et betalingsmiddel.  

 Gebyrets størrelse må ikke overstige betalingsmodtagers gebyr for  

 betalingstransaktionen til udsteder og indløser.
Uanset at betalingsmodtager  

 ikke skal betale gebyr for de første 5000 betalingstransaktioner, jf.  

 stk. 4,  

 kan bruger dog opkræves gebyr herfor.
Stk. 6.  

  

 Betalingsmodtager  

 kan ikke hos bruger opkræve gebyr for en betalingstransaktion i den fysiske  

 handel, når bruger betaler med et betalingsmiddel.
Opkræver betalingsmodtager  

 gebyr hos brugeren for anvendelse af et betalingsmiddel i den ikke-fysiske  

 handel, må gebyrets størrelse ikke overstige betalingsmodtagers gebyr for  

 betalingstransaktionen til indløser.
Betalingsmodtager skal forud for en  

 aftales  

 indgåelse i den ikke-fysiske handel på tydelig måde oplyse bruger om, hvilke  

 gebyrer der opkræves.
Stk. 7.  

  

 Betalingsmodtager må ikke opkræve højere gebyr hos bruger for afviklingen af  

 betalingstransaktionen med et betalingsmiddel end for afviklingen af  

 betalingstransaktioner med andre betalingsmidler.
Undlader betalingsmodtager  

 at opkræve gebyr, jf. stk. 1 og 2, hos bruger for afviklingen af en  

 betalingstransaktion med et betalingsmiddel, skal betalingsmodtager ligeledes  

 undlade at opkræve sådanne gebyrer hos bruger for afviklingen af en  

 betalingstransaktion med andre betalingsmidler. Økonomi- og  

 erhvervsministeren  

 kan fastsætte nærmere regler om, at bestemmelserne i 1. og 2. pkt. kun skal  

 gælde nærmere bestemte betalingskort.
 Stk. 7.  

  

 I  

 tilfælde, hvor en betalingstransaktion sker i den fysiske handel ved  

 anvendelse af et betalingsmiddel med chip, jf. § 14, stk. 2, kan  

 udsteder,  

 indløser og betalingsmodtager indgå aftale om betaling for særlige ordninger  

 tilknyttet det enkelte betalingsmiddel, der ikke er omfattet af  

 abonnementsordningen,  

 jf. § 14, stk. 2.
 Stk. 8.  

  

 Opkræver betalingsmodtager gebyr hos  

 brugeren for anvendelse af et betalingsmiddel, skal betalingsmodtager forud  

 for aftalens indgåelse på tydelig måde oplyse bruger om, hvilke gebyrer der  

 opkræves.
Stk. 8.  

  

 Økonomi-  

 og erhvervsministeren kan fastsætte nærmere regler for hvilke særlige  

 ordninger, der vil kunne indgås aftale om i henhold til § 14,  

 stk. 7.« § 17. stk. 2.  

  

 § 9,  

 stk. 3, § 12, stk. 3 og 4, og § 14, stk. 1-6 kan  

 ikke ved forudgående aftale fraviges til skade for betalingsmodtager.
 2.  

  

 I  

  

 § 17, stk. 2  

  

 , ændres  

 »§ 14, stk. 1-6«  

 til: »§ 14, stk. 1-5«.
§ 2 § 2 I lov nr. 459 af 10. juni 2003 om ændring af lov om  

 visse betalingsmidler foretages følgende ændringer:
 § 14.  

  

 I  

 ndløser  

 kan til dækning af omkostninger til driften af betalingssystemet pålægge  

 betalingsmodtager et gebyr fastsat i kroner og øre pr. betalingstransaktion i  

 den fysiske handel, hvis betalingstransaktionen sker ved fysisk anvendelse af  

 et betalingsmiddel forsynet med chip omfattet af § 1, stk. 2, nr.  

 1, samtidig med at brugeren anvender underskrift eller personlig, hemmelig  

 kode eller tilsvarende sikker identifikation, jf. dog stk. 5.
 1.  

  

 § 2 ophæves.
 Stk. 2.  

  

 Der kan ikke pålægges betalingsmodtager  

 gebyr for betalingstransaktioner i fysisk handel, hvor der betales med et  

 betalingsmiddel, der alene er magnetstribebaseret og ikke forsynet med chip  

 og som er omfattet af § 1, stk. 2, nr. 1, samtidig med at brugeren  

 anvender underskrift eller personlig, hemmelig kode eller tilsvarende sikker  

 identifikation.
Stk. 3.  

  

 Der  

 kan ikke  

 inden for et kalenderår ikke pålægges gebyr for de første  

 5000 betalingstransaktioner, der afvikles med et dankort, der er forsynet med  

 chip.
Indløser kan dog foreløbigt opkræve gebyr for de transaktioner, der er  

 nævnt i 1. pkt., såfremt det for meget opkrævede gebyr efterfølgende  

 tilbagebetales.  

 Økonomi- og erhvervsministeren kan fastsætte nærmere regler om, at 1. pkt.  

 ikke finder anvendelse, f. eks. hvis betalingsmodtager er en kapitalkæde.
 Stk. 4.  

  

 Opkræver udsteder gebyr fra bruger for  

 brugerens anvendelse af et betalingsmiddel, skal gebyret fastsættes  

 uafhængigt af betalingsmodtagers forhold.
Stk. 5.  

  

 Betalingsmodtager kan opkræve gebyr for  

 betalingstransaktionen hos bruger, når bruger betaler med et betalingsmiddel.  

 Gebyrets størrelse må ikke overstige betalingsmodtagers gebyr for  

 betalingstransaktionen til udsteder og indløser.
Uanset at betalingsmodtager  

 ikke skal betale gebyr for de første 5000 betalingstransaktioner jf.  

 stk. 2,  

 kan bruger dog opkræves gebyr herfor.
Stk. 6.  

  

 Betalingsmodtager må ikke opkræve højere gebyr hos bruger for afviklingen af  

 betalingstransaktionen med et betalingsmiddel end for afviklingen af en  

 betalingstransaktion  

 med andre betalingsmidler.
Undlader betalingsmodtager at opkræve gebyr hos  

 bruger for afviklingen af en betalingstransaktion med et betalingsmiddel,  

 skal betalingsmodtager ligeledes undlade at opkræve sådanne gebyrer hos  

 bruger for afviklingen af en betalingstransaktion med andre betalingsmidler.  

 Økonomi- og erhvervsministeren kan fastsætte nærmere regler om, at  

 bestemmelserne  

 i 1. og 2. pkt. kun skal gælde nærmere bestemte betalingskort.
 Stk. 7.  

  

 Opkræver betalingsmodtager gebyr hos  

 brugeren for anvendelse af et betalingsmiddel, skal betalingsmodtager forud  

 for aftalens indgåelse på tydelig måde oplyse bruger om, hvilke gebyrer der  

 opkræves.
§ 3 Stk. 1.  

  

 Loven træder i kraft den 1. august  

 2003, jf. dog stk. 2 og 3.
§ 3 Lo  

 ven  

 træder i kraft den 1. juni 2005 Stk. 2. § 1,  

 nr. 1-3, 5-6 og 11-13, træder dog først i kraft den 1. januar 2005.
 Stk. 3. § 2  

 træder i kraft den 1. januar 2010.
§ 4 Loven gælder ikke for Færøerne og Grønland, men kan  

 ved kongelig anordning sættes i kraft for disse landsdele med de afvigelser,  

 som de særlige færøske og grønlandske forhold tilsiger.
§ 4 Loven gælder ikke for Færøerne og Grønland, men kan  

 ved kongelig anordning sættes i kraft for disse landsdele med de afvigelser,  

 som de særlige færøske og grønlandske forhold tilsiger.
