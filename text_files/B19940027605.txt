(Værkpuljen) I medfør af § 7, stk. 1, i lov nr. 3 af 3. januar 1992 om statstilskud til fremme af decentral kraftvame og udnyttelse af biobrændsler, som ændret ved lov nr. 143 af 3. marts 1992, samt i medfør af § 22 i bekendtgørelse nr. 364 af 9. juni 1993 om Energistyrelsens opgaver, fastsættes:
Tilskudsberettigede virksomheder og anlægsarbejder § 1.  Der kan gives tilskud efter nedenstående  

 bestemmelser til virksomheder, der har som formål af forsyne forbrugere med  

 fjernvarme.
 Stk. 2.  Tilskud kan som hovedregel ikke udgøre mere end  

 50 pct. af de af Energistyrelsen godkendte udgifter excl. moms.
 Stk. 3.  Tilskud er betinget af, at det omhandlede anlæg  

 er i overensstemmelse med varmeplanlægningen.
 Stk. 4.  Der kan ikke gives tilskud til anlægsarbejder,  

 hvortil der gives tilskud efter anden statslig støtteordning.
 § 2.  Virksomheder, der producerer fjernvarme ved  

 biobrændsler, kan få tilskud til de i stk. 3 nævnte anlægsarbejder i følgende  

 tilfælde:
1. etablering af en ny forsyningsvirksomhed i et  

 område, der hidtil ikke har haft kollektiv varmeforsyning, 2. omstilling af et bestående produktionsanlæg til  

 anvendelse af biobrændsel eller udvidelse af et produktionsanlæg for  

 biobrændsel, og 3. udvidelse af forsyningsområdet i en bestående  

 fjernvarmeforsyning.
 Stk. 2.  Nye forsyningsvirksomheder, som producerer  

 kraftvarme ved biobrændsler i et område, der hidtil ikke har haft kollektiv  

 varmeforsyning, kan få tilskud til de i stk. 3 nævnte anlægsarbejder.
 Stk. 3.  Der kan gives tilskud efter stk. 1 og 2 til  

 følgende nyanlæg:
1. produktionsanlæg m.v., herunder  

 varmeakkumuleringstanke, 2. forsyningsnet, 3. stikledninger, som anlægges i sammenhæng med nyt  

 forsyningsnet, forudsat at forsyningsvirksomheden forpligter sig til helt  

 eller delvist at afholde udgifterne til stikledningen.
Stk. 4.  Ved afgørelsen af, om der gives tilskud, samt  

 beregningen af tilskuddets størrelse, vil der blive lagt vægt på de energi-  

 og miljømæssige fordele samt selskabsøkonomiske forhold ved gennemførelsen af  

 projektet.
Endvidere kan der tages hensyn til, om anlægget har en  

 demonstrationsværdi.
 § 3.  Virksomheder, som overgår fra  

 fjernvarmeproduktion til decentral kraftvarmeproduktion, kan få tilskud til  

 nyt produktionsanlæg m.v., herunder varmeakkumuleringstanke, i følgende  

 tilfælde:
 1. Omstilling fra kulfyring til naturgasfyret  

 decentral kraftvarme.
 2. Omstilling til biobrændselsbaseret decentral  

 kraftvarme.
Stk. 2.  Ved afgørelsen af, om der gives tilskud efter  

 stk. 1, samt beregningen af tilskuddets størrelse vil der blive lagt vægt på,  

 om den fremtidige varmeproduktionspris vil overstige den tilsvarende pris ved  

 fortsat anvendelse af det brændsel, der hidtil har været godkendt efter  

 bestemmelserne i varmeforsyningsloven.
Endvidere kan der ved de i stk. 1, nr.  

 2, nævnte anlæg tages hensyn til, om anlægget har demonstrationsværdi.
§ 4.  Der kan gives tilskud til anlæg af nye  

 stikledninger i tilslutning til eksisterende forsyningsnet, som forsynes fra  

 biobrændselsbaserede decentrale kraftvarmeanlæg, forudsat at  

 forsyningsvirksomheden forpligter sig til helt eller delvist at afholde  

 udgifterne til stikledningen.
Tilskuddet tildeles efter de kriterier, som er  

 nævnt i § 2, stk. 4.
Ansøgning om tilsagn om tilskud § 5.  Ansøgning om tilsagn om tilskud indgives på et  

 særligt skema, der rekvireres hos Energistyrelsen.
 Stk. 2.  Ansøgninger om tilskud efter §§ 2 og 3 sendes  

 til kommunalbestyrelsen sammen med forslag til projekt for pågældende  

 anlægsarbejde, jf. bestemmelserne i § 6 i bekendtgørelse nr. 139 af 5. marts  

 1991 om varmeplanlægning og godkendelse af projekter for kollektive  

 varmeforsyningsanlæg (projektbekendtgørelsen).
Stk. 3.  Komunalbestyrelsen videresender ansøgningen  

 under stk. 2 til Energistyrelsen sammen med projektforslaget m.v. efter  

 bestemmelserne i § 9 i projektbekendtgørelsen.
Dette gælder, uanset om  

 forslaget ifølge bestemmelserne i § 9, stk. 1, nr. 2 eller § 9, stk. 2, i  

 projektbekendtgørelsen er undtaget fra at skulle indsendes til  

 Energistyrelsen.
 Stk. 4.  Ansøgninger om tilskud efter § 4 sendes til  

 kommunalbestyrelsen, som videresender ansøgningen til Energistyrelsen,  

 ledsaget af en udtalelse om projektets forhold til den kommunale  

 varmeplanlægning.
§ 6.  Energistyrelsen kan på grundlag af ansøgningen  

 meddele skriftligt tilsagn om tilskud.
Tilsagnsbeløbet kan ikke forhøjes.
Der  

 kan ikke gives tilsagn til allerede påbegyndte arbejder eller aktiviteter.
 Stk. 2.  Der kan kun gives tilsagn til arbejder eller  

 aktiviteter, der ifølge ansøgningen eller projektforslaget skal påbegyndes  

 senest inden udgangen af det følgende år.
Stk. 3.  Tilsagnets størrelse beregnes på grundlag af  

 det i ansøgningen anslåede budget.
Energistyrelsen skønner, hvorvidt de  

 anslåede udgifter er rimelige.
Stk. 4.  Energistyrelsen kan fastsætte vilkår for  

 meddelelsen af tilsagnet, herunder Stk. 5.  Ansøgeren skal senest 2 måneder efter  

 meddelelsen af tilsagnet underrette Energistyrelsen om, hvorvidt tilsagnet  

 accepteres på de fastsatte vilkår.
I modsat fald bortfalder tilsagnet.
Udbetaling af tilskud § 7.  Ansøgning om udbetaling af tilskud indsendes til  

 Energistyrelsen.
Ansøgningen skal udfærdiges på et særligt skema, som  

 Energistyrelsen sender til ansøgeren samtidig med meddelelsen om tilsagnet om  

 tilskud.
Stk. 2.  Ansøgningen ledsages af et revideret regnskab  

 for anlægget eller aktiviteten.
Energistyrelsen kan give retningslinier for  

 regnskabets udformning og revisionen.
§ 8.  Tilskud kan ikke overstige det meddelte tilsagn.  

 Tilskuddet beregnes på grundlag af regnskabet for anlægget eller aktiviteten.  

 Som tilskudsberettigede anlægsudgifter kan godkendes udgifter til materialer  

 og arbejder og andre nødvendige udgifter ved arbejdets gennemførelse,  

 herunder udgifter til teknisk rådgivning og bistand.
Finansieringsudgifter og  

 ekspropriationserstatninger er ikke tilskudsberettigede.
 § 9.  Tilskuddet kan kun udbetales, hvis arbejdet  

 eller aktiviteten er afsluttet indenfor den i tilsagnet fastsatte frist, og  

 ansøgningen om udbetaling er indsendt senest 6 måneder efter denne frist.
 Stk. 2.  Energistyrelsen kan meddele en kortere  

 fristforlængelse, hvis der foreligger ganske særlige grunde, og ansøgeren har  

 indsendt begrundet ansøgning om fristforlængelse inden fristens udløb.
Stk. 3.  Tilskuddet kan kun udbetales til  

 tilsagnsmodtageren.
Efter tilsagnsmodtagerens begæring kan udbetaling dog  

 overføres til penge- eller realkreditinstitut, som yder lån til finansering  

 af anlægsarbejdet.
Forskellige bestemmelser, ikrafttræden § 10.  Energistyrelsen kan træffe afgørelse om, at  

 tilsagn om tilskud bortfalder, hvis ansøgeren har afgivet urigtige eller  

 vildledende oplysninger eller fortiet oplysninger af betydning for  

 ansøgningen, eller hvis betingelserne for at yde tilsagn ikke længere er til  

 stede.
Hvis tilskuddet er udbetalt, kan det kræves tilbagebetalt.
 § 11.  Energistyrelsens afgørelser efter denne  

 bekendtgørelse kan ikke indbringes for anden administrativ myndighed.
 § 12.  Bekendtgørelsen træder i kraft den 1. maj 1994.
