Cirkulæreskrivelse  

 om forbud efter restaurationslovens § 31, stk. 2 Til politi og anklagemyndighed Det følger af restaurationslovens § 31, stk. 2, at  

 politiet kan forbyde en person, der i forbindelse med restaurationsbesøg har  

 begået en strafbar handling, at opholde sig som gæst i bestemte  

 restaurationsvirksomheder.
Et sådant  

 forbud kan meddeles af politimesteren/politidirektøren for så vidt det af  

 hensyn til lovlighed, sædelighed, ædruelighed eller opretholdelse af ro og  

 orden må anses for nødvendigt.
Afgørelsen træffes på grundlag af en konkret  

 vurdering af de oplysninger, der indgår i sagen.
 Folketingets Ombudsmand afgav den 16. april 2004 en  

 udtalelse i anledning af en konkret sag om meddelelse af et forbud efter  

 restaurationslovens § 31, stk. 2, hvori ombudsmanden på en række punkter  

 udtalte kritik af behandlingen af sagen.
 Justitsministeriet har endvidere i en række nyere sager  

 taget stilling til spørgsmålet om karakteren af de strafbare forhold, som kan  

 danne grundlag for et forbud, samt spørgsmålet om udstrækning af et forbud  

 til  

 flere restaurationer.
 Med henblik på at opnå en ensartet behandling af  

 sagerne i de enkelte politikredse har Justitsministeriet på den baggrund  

 fundet  

 anledning til at udarbejde en samlet gennemgang af reglerne om og praksis  

 vedrørende  

 politiets behandling af sager om meddelelse af forbud efter  

 restaurationslovens  

 § 31, stk. 2.
 Cirkulæreskrivelsen indeholder en gennemgang af de  

 generelle betingelser for at udstede et forbud efter restaurationslovens §  

 31,  

 stk. 2 (afsnit 1). Endvidere behandler cirkulæreskrivelsen forbuddets  

 udstrækning, herunder den geografiske og den tidsmæssige udstrækning af  

 forbuddet  

 (afsnit 2).
 Endelig indeholder cirkulæreskrivelsen en gennemgang af  

 forskellige forvaltningsretlige spørgsmål, som kan opstå i forbindelse med  

 meddelelse af et forbud efter restaurationslovens § 31, stk. 2 (afsnit 3).
 1. Betingelserne  

 for at meddele forbud efter restaurationslovens § 31, stk. 2.
1.1 Det strafbare forhold Det følger af  

 restaurationslovens § 31, stk. 2, at politiet kan forbyde en person, der i  

 forbindelse med restaurationsbesøg har begået en strafbar handling, at  

 opholde  

 sig som gæst i bestemte virksomheder.
Forbuddet kan meddeles efter anmodning  

 fra restauratøren, men også på politiets eget initiativ.
Afgørelsen træffes  

 på  

 grundlag af en konkret vurdering af de oplysninger, der indgår i sagen.
Meddelelse af  

 forbud forudsætter ikke, at der er begået flere strafbare handlinger i  

 forbindelse med restaurationsbesøg.
Ved lov nr. 1084 af 10. december 2002  

 blev  

 restaurationslovens § 31, stk. 2, præciseret, således at det nu klart  

 fremgår,  

 at der er mulighed for at meddele et forbud allerede første gang, der  

 konstateres en strafbar handling i forbindelse med restaurationsbesøg.
Det er efter  

 restaurationslovens § 31, stk. 2, en betingelse for at meddele et forbud, at  

 der i forbindelse med restaurationsbesøg er begået en strafbar handling.
Det  

 er  

 ikke en forudsætning, at det strafbare forhold, som ligger til grund for  

 forbuddet, er fastslået ved dom.
Et forbud kan således meddeles, når den  

 pågældende er sigtet for en strafbar handling i forbindelse med  

 restaurationsbesøg.
 Justitsministeriet  

 har i en række sager efter en konkret vurdering ophævet forbud, hvor den  

 pågældende  

 ikke var blevet sigtet for den strafbare handling, som dannede grundlag for  

 forbuddet, ligesom ministeriet har ophævet forbud, hvor den sigtelse, som lå  

 til grund for forbuddet, af bevismæssige årsager blev frafaldet, idet  

 ministeriet i disse tilfælde ikke fandt, at det med tilstrækkelig sikkerhed  

 kunne fastslås, at der var begået et strafbart forhold.
 Det fremgår af  

 forarbejderne til restaurationslovens § 31, stk. 2, at det er en forudsætning  

 for at meddele et forbud efter restaurationsloven, at det må anses for  

 nødvendigt af hensyn til lovlighed, sædelighed, ædruelighed eller  

 opretholdelse  

 af ro og orden.
 Bemærkningerne  

 må antages at forudsætte, at et forbud skal være nødvendiggjort af en  

 forventning om, at den pågældende person i fremtiden vil forstyrre ro og  

 orden på  

 den konkrete restauration, såfremt vedkommende ikke meddeles forbud mod at  

 tage  

 ophold på restaurationen.
Bemærkningerne  

 må endvidere antages at forudsætte, at ikke alle strafbare forhold begået på  

 en  

 restauration kan danne grundlag for et restaurationsforbud.
Det er således  

 ikke  

 i sig selv tilstrækkeligt, at der er begået et strafbart forhold på en  

 restauration.
Det strafbare forhold skal tillige have en sådan tilknytning  

 til  

 eller sammenhæng med restaurationsbesøget, at det er nødvendigt af hensyn til  

 lovlighed,  

 sædelighed, ædruelighed eller opretholdelse af ro og orden på restaurationen  

 at  

 meddele et forbud på baggrund af overtrædelsen.
Der skal være tale om  

 strafbare  

 handlinger, som typisk begås i restaurationsmiljøet, eller som det er vigtigt  

 at modvirke særligt i restaurationsmiljøet.
 Justitsministeriet  

 har således i en konkret sag ophævet et restaurationsforbud, som var meddelt  

 på  

 baggrund af, at den pågældende var sigtet for overtrædelse af straffelovens §  

 279 ved på restaurationen at have forsøgt at benytte et stjålet dankort, idet  

 ministeriet ikke fandt, at det strafbare forhold var af en sådan karakter, at  

 det af hensyn til lovlighed, sædelighed, ædruelighed eller opretholdelse af  

 ro  

 og orden på restaurationen var nødvendigt at meddele den pågældende et forbud  

 efter restaurationsloven.
 For så vidt  

 angår besiddelse af euforiserende stoffer, er det ministeriets opfattelse, at  

 en sådan besiddelse i en restaurationsvirksomhed efter en konkret vurdering  

 af  

 blandt andet karakteren af den pågældende restaurationsvirksomhed efter  

 omstændighederne i sig selv kan danne grundlag for et restaurationsforbud af  

 hensyn til lovlighed, ædruelighed og opretholdelse af ro og orden.
Dette  

 indebærer, at der i situationer, hvor det strafbare forhold består i  

 besiddelse  

 af euforiserende stoffer, skal anlægges en vurdering af, om det i forhold til  

 den konkrete restaurationsvirksomhed er nødvendigt at meddele et forbud.  

 Besiddelse af euforiserende stoffer til eget forbrug, hvor de euforiserende  

 stoffer ikke kan antages at være bestemt til at indtage i forbindelse med  

 restaurationsbesøget, vil således ikke i alle tilfælde kunne danne grundlag  

 for  

 et forbud efter restaurationsloven.
I vurderingen af, om et forbud er  

 nødvendigt i relation til den konkrete restaurationsvirksomhed, skal indgå  

 karakteren af den pågældende restauration, omstændighederne i forbindelse med  

 besiddelsen, samt om der er tale om en restaurationsvirksomhed, hvor der ofte  

 konstateres overtrædelser af lov om euforiserende stoffer.
 En vurdering  

 af baggrunden for og karakteren af det strafbare forhold vil kunne føre til,  

 at  

 kravet om, at forbuddet skal være nødvendigt af hensyn til lovlighed,  

 sædelighed, ædruelighed eller opretholdelse af ro og orden, ikke kan anses  

 for  

 at være opfyldt, idet der ikke foreligger det fornødne grundlag for at  

 antage, at  

 den pågældende i fremtiden generelt vil forstyrre ro og orden i forbindelse  

 med  

 restaurationsbesøg.
Også strafbare  

 forhold begået uden for en restaurationsvirksomhed kan danne grundlag for  

 meddelelsen  

 af et forbud efter restaurationsloven, blot det strafbare forhold har  

 tilknytning til restaurationsbesøget.
Der kan for eksempel være tale om  

 strafbare forhold begået i køen til restaurationen eller strafbare forhold,  

 som  

 udspringer af en episode inde på restaurationen.
 Justitsministeriet  

 har eksempelvis i en konkret sag vedrørende et forbud, som var meddelt på  

 baggrund  

 af en overtrædelse af politivedtægten begået på fortovet uden for en  

 restauration, stadfæstet forbuddet under henvisning til, at handlingen fandt  

 sted i tilknytning til restaurationsbesøget.
 Det strafbare  

 forhold skal dog have en vis nær og umiddelbar tilknytning til et  

 restaurationsbesøg for at kunne danne grundlag for udstedelse af et forbud  

 efter restaurationsloven.
Justitsministeriet  

 har således i en konkret sag ophævet et forbud under henvisning til, at det  

 strafbare forhold, som lå til grund for forbuddet, ikke havde en sådan  

 tilknytning til den pågældendes forudgående besøg på  

 restaurationsvirksomheden,  

 at der var grundlag for at meddele et forbud.
Ministeriet henviste i den  

 forbindelse til, at den pågældende var dømt for forholdet, og at retten i den  

 forbindelse havde lagt til grund, at der var tale om helt uprovokeret og  

 meningsløs gadevold.
1.2 Den  

 tidsmæssige sammenhæng mellem det strafbare forhold og forbuddet Det skal være  

 aktuelt nødvendigt at udstede et forbud, hvilket må antages at forudsætte, at  

 et forbud skal udstedes i en vis tidsmæssig sammenhæng med det strafbare  

 forhold,  

 som ligger til grund for forbuddet.
Justitsministeriet  

 har således i en konkret sag ophævet et forbud, der blev meddelt som led i en  

 generel  

 gennemgang af sager vedrørende værtshusrelateret vold i et forsøg på at  

 nedbringe  

 antallet af sådanne sager knap et år efter, at det seneste strafbare forhold,  

 som dannede baggrund for forbuddet, var begået.
Ministeriet fandt under  

 hensyn  

 til den medgåede tid ikke, at forbuddet på tidspunktet for meddelelsen var  

 nødvendigt, ligesom der ikke i øvrigt sås at foreligge oplysninger, som  

 gjorde  

 et forbud aktuelt nødvendigt.
1.3 Forbuddets  

 proportionalitet En afgørelse om udstedelse af et forbud efter  

 restaurationslovens § 31, stk. 2, skal endelig være i overensstemmelse med  

 det  

 forvaltningsretlige proportionalitetsprincip.
Det må således antages, at en  

 vurdering af grovheden af det begåede strafbare forhold vil kunne føre til,  

 at  

 et forbud ikke kan udstrækkes til at omfatte andre restaurationer end den,  

 hvor  

 det strafbare forhold er begået.
 Justitsministeriet  

 skal dog i den forbindelse bemærke, at Folketingets Ombudsmand i en  

 udtalelse,  

 som er optrykt i Folketingets Ombudsmands beretning, 1986, s. 82, i  

 forbindelse  

 med en konkret sag har bemærket, at et forbud må anses som et indgreb af  

 ringe  

 intensitet i forhold til adressaten.
 Justitsministeriet  

 har således som ovenfor nævnt i en række sager, hvor det strafbare forhold,  

 som  

 lå til grund for forbuddet, bestod i besiddelse af en lille mængde hash til  

 eget forbrug, stadfæstet de pågældende forbud.
 Justitsministeriet  

 skal dog bemærke, at et forbud, der udstrækkes til at omfatte flere  

 restaurationer  

 må anses for forholdsvis indgribende over for den pågældende, særligt hvor  

 forbuddet omfatter størstedelen af restaurationerne i en by, således at  

 forbuddet får karakter af en generel udelukkelse fra at deltage i byens  

 restaurations- og natteliv.
 Det må således antages, at en vurdering af grovheden af  

 det begåede strafbare forhold vil kunne føre til, at et forbud ikke kan  

 udstrækkes til at omfatte andre restaurationer end den, hvor det strafbare  

 forhold  

 er begået.
2. Forbuddets  

 udstrækning 2.1 Forbuddets  

 geografiske udstrækning Der er efter  

 praksis ikke grundlag for at antage, at det strafbare forhold, som ligger til  

 grund for forbuddet, nødvendigvis skal være begået i den eller de  

 restaurationer, som forbuddet vedrører.
Der er således mulighed for at  

 udstede  

 forbud, som omfatter andre restaurationsvirksomheder end den virksomhed, hvor  

 det strafbare forhold er begået.  

 I tilfælde, hvor et forbud efter  

 restaurationslovens § 31, stk. 2, udstrækkes til at omfatte flere  

 restaurationer, skal der for hver enkelt restauration omfattet af forbuddet,  

 anlægges en konkret vurdering af, om betingelserne i bestemmelsen er opfyldt  

 i  

 forhold til restaurationen, herunder om det af hensyn til lovlighed,  

 sædelighed, ædruelighed eller opretholdelse af ro og orden må anses for  

 nødvendigt  

 at udstede et forbud.
 Justitsministeriet har i en række konkrete sager, hvor  

 et restaurationsforbud er udstrakt til flere restaurationer, stadfæstet  

 forbuddets udstrækning under henvisning til, at de pågældende restaurationer  

 er  

 beliggende på en sådan måde, at de udgør et samlet restaurationsområde.
I de konkrete sager har området været karakteriseret  

 ved en flerhed af restaurationer, som er placeret inden for et snævert  

 geografisk område, ofte side om side og med en tæt trafik af gæster mellem de  

 forskellige restaurationer, således at de nærmest kan betragtes som én  

 restauration.
I disse situationer vil det oftest for at opnå den ønskede  

 effekt  

 af et forbud være nødvendigt, at dette udstrækkes til at omfatte samtlige  

 restaurationer i området.
 Justitsministeriet har endvidere i en række konkrete  

 sager, hvor et forbud er udstrakt til flere restaurationer, stadfæstet  

 forbuddets udstrækning under henvisning til, at de pågældende restaurationer  

 er  

 af samme karakter, og alle er beliggende inden for et begrænset geografisk  

 område.
 På grund af antallet og beliggenheden af  

 restaurationerne kan der i disse tilfælde næppe siges at foreligge et samlet  

 restaurationsområde, men i det omfang flere restaurationer af samme karakter  

 er  

 beliggende inden for et mindre geografisk område, kan forbuddet efter  

 omstændighederne udstrækkes til at omfatte alle disse restaurationer.
 Justitsministeriet har endelig i en række konkrete  

 sager, hvor et forbud er udstrakt til flere restaurationer, stadfæstet  

 forbuddets udstrækning på baggrund af en konkret viden om den person, som  

 forbuddet  

 er rettet imod, herunder at den pågældende typisk indfinder sig på alle  

 restaurationerne i løbet af samme aften.
Det kan i disse situationer ikke anses for en  

 forudsætning, at de restaurationer, som er omfattet af forbuddet, er  

 beliggende  

 tæt på hinanden, selvom dette ofte vil være tilfældet.
Det er således ikke de  

 pågældende restaurationer, men alene personens adfærd som begrunder  

 forbuddets  

 udstrækning.
Der vil dog formentlig i sådanne tilfælde ofte være tale om  

 restaurationer af samme karakter.
Et forbud kan ikke udstrækkes til at omfatte flere  

 restaurationer alene på baggrund af en aftale med de pågældende restauratører  

 herom.
Der skal være omstændigheder ved den konkrete sag, som medfører, at  

 det  

 må anses for nødvendigt at udstrække forbuddet til også at omfatte andre  

 restaurationer end den, hvor det strafbare forhold er begået.
 Justitsministeriet har således i en konkret sag, hvor  

 et forbud var udstrakt til at omfatte to restaurationer, har ophævet  

 forbuddet  

 for så vidt angår den ene restauration, idet forbuddet alene var udstrakt til  

 denne restauration på baggrund af, at restauratøren på den pågældende  

 restauration havde meddelt, at personer, som af politiet blev meddelt forbud  

 mod at indfinde sig som gæster i andre restaurationsvirksomheder i byen,  

 ligeledes  

 var uønskede på hans restauration.
 En vurdering  

 af baggrunden for og karakteren af det strafbare forhold vil kunne føre til,  

 at  

 kravet om, at forbuddet skal være nødvendigt af hensyn til lovlighed,  

 sædelighed, ædruelighed eller opretholdelse af ro og orden på restaurationen,  

 ikke kan anses for at være opfyldt i forhold til andre restaurationer end  

 den,  

 hvor forholdet er begået, idet der i disse tilfælde ikke foreligger det  

 fornødne grundlag for at antage, at den pågældende i fremtiden generelt vil  

 forstyrre  

 ro og orden i forbindelse med restaurationsbesøg.
 Justitsministeriet  

 har således i en konkret sag ophævet et forbud, da ministeriet ikke fandt, at  

 det strafbare forhold, som lå til grund for forbuddet var af en sådan  

 karakter,  

 at det kunne danne grundlag for at udstrække restaurationsforbuddet til andre  

 restaurationer, end den hvor forholdet var begået.  

 Justitsministeriet  

 lagde i den forbindelse vægt på, at baggrunden for det strafbare forhold var  

 en  

 konkret konflikt mellem den pågældende og forurettede, samt at der ikke i  

 øvrigt for Justitsministeriet var oplyst omstændigheder, som pegede på, at  

 den  

 pågældende  

 i fremtiden ville forstyrre  

 ro og orden på andre restaurationer end den, hvor det strafbare forhold var  

 begået.
2.2 Forbuddets  

 tidsmæssige udstrækning Restaurationslovens § 31, stk. 2, tager ikke stilling  

 til den tidsmæssige udstrækning af forbud, som meddeles efter bestemmelsen.
I  

 praksis udstedes et forbud efter restaurationsloven oftest for 2 år.
Justitsministeriet skal dog bemærke, at der i den  

 enkelte sag skal anlægges en konkret vurdering af, om det er nødvendigt at  

 udstrække forbuddet til at gælde i 2 år.
Justitsministeriet skal i den  

 forbindelse  

 bemærke, at ministeriet i en konkret sag, under henvisning til at der var  

 tale  

 om et enkeltstående forhold, fandt, at forbuddet i den konkrete sag ikke  

 burde  

 udstrækkes til mere end 1 år.
 Det forudsættes således, at forbuddets tidsmæssige  

 udstrækning begrænses til den periode, hvor  

 forbuddet efter en konkret vurdering må anses for at være nødvendigt af  

 hensyn til lovlighed, sædelighed, ædruelighed eller opretholdelse af ro og  

 orden på restaurationen.
3.  

 Forvaltningsretlige spørgsmål i forbindelse med udstedelse af  

 restaurationsforbud Meddelelse af et forbud efter restaurationsloven er en  

 afgørelse, som træffes af en forvaltningsmyndighed, og sager om udstedelse af  

 restaurationsforbud skal derfor behandles i overensstemmelse med reglerne i  

 lov  

 nr. 571 af 19. december 1985 (forvaltningsloven). Der henvises i den  

 forbindelse  

 til Justitsministeriets vejledning om forvaltningsloven.
3.1 Partshøring Efter forvaltningslovens § 19, stk. 1, skal en part i  

 en sag gøres bekendt med oplysninger vedrørende sagens faktiske  

 omstændigheder  

 og have lejlighed til at fremkomme med en udtalelse, når det må antages, at  

 parten ikke er bekendt med, at myndigheden er i besiddelse af disse  

 oplysninger.  

 Det gælder dog kun, hvis oplysningerne er til ugunst for den pågældende part  

 og  

 er af væsentlig betydning for sagens afgørelse.
En partshøring efter forvaltningslovens § 19 kan  

 foretages såvel mundtligt som skriftligt, afhængig af, hvilken fremgangsmåde  

 der i den konkrete situation skønnes hensigtsmæssig.
Mundtlig partshøring bør  

 alene anvendes, hvor sagen er af forholdsvis enkel karakter.
En forbudssag efter restaurationslovens § 31, stk. 2,  

 er ikke af en sådan karakter, at mundtlig partshøring er udelukket.
Der vil  

 som  

 oftest være tale om enkle faktiske oplysninger, som den pågældende i forvejen  

 er bekendt med.
Meddelelse af forbud efter restaurationsloven sker ofte  

 på eller uden for restaurationen kort tid efter, at det strafbare forhold,  

 som  

 ligger til grund for forbuddet, er begået.
Partshøringen foretages i disse  

 situationer typisk mundtligt umiddelbart inden, at der meddeles et forbud.
Justitsministeriet skal i den forbindelse bemærke, at  

 det som udgangspunkt ikke er udelukket at anvende denne fremgangsmåde, men  

 ministeriet finder anledning til at bemærke, at den pågældende skal være i en  

 tilstand, hvor partshøring med mening kan foretages.
Partshøring på grund af  

 den pågældendes tilstand kan være udelukket, hvis vedkommende er svært  

 beruset,  

 påvirket eller ophidset.
 Et forbud kan som ovenfor nævnt udstrækkes til at  

 omfatte andre restaurationer end den, hvor det strafbare forhold er begået.  

 Justitsministeriet  

 skal gøre opmærksom på, at den pågældende, i de tilfælde hvor et forbud  

 udstrækkes til at omfatte flere restaurationer, ligeledes skal partshøres  

 over  

 de forhold, som ligger til grund for, at forbuddet udstrækkes til flere  

 restaurationer.
 Folketingets Ombudsmand har i anledning af en konkret  

 sag den 28. marts 2000 udtalt, at det forhold, at et forbud omfattede 10  

 restaurationer, som ikke havde tilknytning til sigtelserne, talte for, at  

 partshøringen burde være foretaget skriftligt eller i hvert fald med en vis  

 frist, således at den pågældende havde haft lejlighed til nærmere at overveje  

 sine eventuelle bemærkninger hertil.
 Justitsministeriet skal på den baggrund gøre opmærksom  

 på, at der i tilfælde, hvor et forbud udstrækkes til at omfatte flere  

 restaurationer, og hvor de oplysninger, den pågældende skal partshøres over,  

 derfor er mere komplicerede, kan være grund til at foretage partshøringen  

 skriftligt eller med en vis frist, således at den pågældende får lejlighed  

 til  

 at overveje eventuelle bemærkninger.
 Justitsministeriet har i flere sager konstateret, at  

 det ikke fremgik af sagens akter, at der var foretaget partshøring, og hvilke  

 oplysninger den pågældende i den forbindelse blev partshørt over.  

 Justitsministeriet  

 skal derfor bemærke, at det altid skal fremgå af sagens akter, om der er  

 foretaget partshøring, samt hvilke forhold der er foretaget partshøring over.
3.2 Begrundelse Det fremgår af forvaltningslovens § 22, at en afgørelse  

 skal være ledsaget af en begrundelse, når den meddeles skriftligt, medmindre  

 afgørelsen fuldt ud giver den pågældende part medhold.
 Efter forvaltningslovens § 24 skal afgørelser dels  

 indeholde en henvisning til de retsregler, i henhold til hvilke afgørelsen er  

 truffet, dels angive de hovedhensyn der har været bestemmende for skønnet.  

 Begrundelsen skal endvidere indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
En begrundelse for en forvaltningsafgørelse skal  

 således efter forvaltningslovens § 24 fremtræde som en forklaring på, hvorfor  

 afgørelsen har fået det pågældende indhold.
Det skal i begrundelsen for  

 forbuddet nærmere præciseres, hvilke handlinger der ligger til grund for  

 forbuddets udstedelse, herunder hvor og hvornår de pågældende handlinger er  

 begået.
 I tilfælde, hvor et forbud udstrækkes til at omfatte  

 flere restaurationer end den restaurationsvirksomhed, hvor forholdet er  

 begået,  

 skal det endvidere fremgå af begrundelsen, hvad der er baggrunden for at  

 udstrække forbuddet til at omfatte flere restaurationsvirksomheder.
3.3  

 Klagevejledning Efter forvaltningslovens § 25 skal afgørelser, som kan  

 påklages til en anden forvaltningsmyndighed, når de meddeles skriftligt,  

 være ledsaget af en vejledning om klageadgang med angivelse af klageinstans  

 og  

 oplysning om fremgangsmåden ved indgivelse af klage, herunder om eventuel  

 tidsfrist.  

 Det gælder dog ikke, hvis afgørelsen fuldt ud giver den pågældende part  

 medhold.
 Det skal således fremgå af det meddelte forbud, at  

 afgørelsen om meddelelse af forbud (efter 1. januar 2007) kan påklages til  

 Rigspolitichefen, jf. afsnit 4.
3.4 Gyldighed Det skal endvidere fremgå af forbud meddelt efter  

 restaurationslovens § 31, stk. 2, hvor længe forbuddet gælder.
Justitsministeriet skal i den forbindelse gøre  

 opmærksom på, at forbuddet, der er fastsat for en periode på to år, begynder  

 at  

 løbe fra og med dagen efter den dag, hvor den begivenhed, som udløser  

 fristen,  

 finder sted, jf. restaurationslovens §  

 36  

 a, stk. 1. I forhold til lovens § 31, stk. 2, er det det  

 strafbare forhold, som udløser fristen.
Hvis der er tale om en fortsat  

 forbrydelse, lægges periodens sidste dag til grund for fristberegningen.
 Er det strafbare forhold f.eks. begået den 5. januar  

 2007, begynder fristen at løbe den 6. januar 2007, og fristen udløber således  

 den 5. januar 2009 ved døgnets slutning.
 Forbuddet kan håndhæves over for den pågældende, når  

 forbuddet er forkyndt for vedkommende.
Hvis forbuddet forkyndes samme dag, som det strafbare  

 forhold, der ligger til grund for forbuddet, er begået, kan forbuddet  

 håndhæves  

 over for den pågældende allerede fra dette tidspunkt.
Fristen for forbuddet  

 begynder imidlertid også i dette tilfælde først at løbe fra og med dagen  

 efter.
 Hvis forbuddet forkyndes på et senere tidspunkt,  

 begynder fristen for forbuddet alligevel at løbe allerede fra og med dagen  

 efter den dag, hvor det strafbare forhold er begået, jf. ovenfor.
4. Overgangsregler I forbindelse med politi- og domstolsreformen er  

 restaurationslovens § 34, stk. 1, blevet ændret således, at politiets  

 afgørelser efter restaurationslovens § 31, stk. 2, fra 1. januar 2007 kan  

 påklages til Rigspolitichefen og ikke som i dag til Justitsministeriet.
Det  

 følger af retsplejelovens § 109, stk. 2, at Rigspolitichefens afgørelser i  

 klagesager over afgørelser truffet af politidirektørerne ikke kan påklages  

 til  

 Justitsministeriet.
 Klager fremsat efter 1. januar 2007 behandles af  

 Rigspolitichefen, mens klager, der er fremsat inden den 1. januar 2007, vil  

 blive færdigbehandlet i Justitsministeriet.
