Dette cirkulære er indlæst på lydbånd, og skrevet i punkt, der kan  

 rekvireres ved henvendelse til direktoratets cirkulærecentral, I.
A.
Larsen,  

 tlf. 01925714.
----------------------------------------------------------------- Retningslinier om specialpædagogisk støtte til elever med særlige  

 forudsætninger i erhvervsskolerne Hermed udsendes nye retningslinier om specialpædagogisk støtte til elever  

 med særlige forudsætninger i erhvervsuddannelse, jfr. lov nr. 289 af 8.juni  

 1977, § 2, stk. 2, udarbejdet efter drøftelse med Dansk Teknisk lærerforening  

 og Handelsskolernes lærerforening.
 Retningslinier om specialpædagogisk støtte omfatter elever, der alle -  

 trods deres særlige forudsætninger - er optaget i uddannelserne efter de  

 almindelige optagelsesregler og derfor er en del af den almindelige  

 elevgruppe i erhvervsuddannelserne.
 Der er med disse retningslinier ikke sket nogen ændring i skolernes  

 interne fordeling af arbejdskraften og principielt er det direktoratets  

 opfattelse, at skolernes fordeling af de enkelte arbejdsopgaver i forbindelse  

 med disse elevers uddannelse bør være den samme som for andre elever.
 Efter direktoratets opfattelse finder man det iøvrigt naturligt, at  

 lærerne sammen med deres sædvanlige opgaver varetager de særlige  

 specialpædagogiske opgaver, som måtte være nødvendige i forbindelse med  

 undervisningen af elever med særlige forudsætninger.
 Denne skrivelse erstatter direktoratets cirkulæreskrivelse I-333 af 27.  

 oktober 1978, j.nr. 20-30-00-61/76.
 P.d.v.
 e.b.
Henning Sletved faginspektør Retningslinier om specialpædagogisk støtte til elever med særlige  

 forudsætninger i erhvervsskolerne.
 Under henvisning til § 2, stk. 2, i lov nr. 289 af 8.juni 1977 om  

 erhversfaglige grunduddannelser, fastsættes nedenstående retningslinjer.
 Retningslinjerne omfatter tillige specialpædagogisk støtte, der tilbydes i  

 lærlingeuddannelser, samt eksamens- og teknikeruddannelser (jf nedenfor,  

 punkt 1).
 1. Område.
 Specialpædagogisk støtte omfatter specialunderisning og anden  

 specialpædagogisk bistand (jf. punkt 3).
 Specialpædagogisk støtte skal tilbydes elever med særlige forudsætninger  

 såvel i de erhversfaglige grunduddannelser som i lærlingeuddannelser,  

 eksamens- og teknikeruddannelser, under skoleophold - på skolen eller evt. på  

 skolehjem - og under oplæring eller praktik i virksomhed.
 Specialpædagogisk støtte under virksomhedsophold ydes i samråd med  

 praktikvirksomheden/læremesteren.
 2. Formål.
 Specialpædagogisk støtte tilrettelægges med det formål at fastholde eleven  

 i den af ham/hende valgte uddannelse på en sådan måde, at uddannelses- og  

 erhverskompetencen tilgodeses med henblik på opfyldelse af det fastsatte mål  

 og indhold for uddannelsen.
 Den specialpædagogiske støtte skal i alle sine former i efg/lærlinge;  

 tekniker- og eksamensuddannelserne - i det følgende betegnet med  

 erhversuddannelserne - gives inden for den pågældende uddannelses almindelige  

 struktur og for den pågældende elev medvirke direkte til et øget udbytte af  

 uddannelsen.
 Specialpædagogisk støtte alene med et mere bredt alment, handicapændrende  

 sigte kan således ikke gives i erhversuddannelserne.
 Specialpædagogisk støtte i erhversuddannelserne retter sig således først  

 og fremmest mod den unges udnyttelse af ressourcer til at gennemføre sit  

 uddandannelsesvalg og i mindre grad mod handicappet som sådan.
Arbejdet med den specialpædagogiske støtte tager udgangspunkt i, at eleven  

 lærer at tage ansvar for egen uddannelse.
Derfor må arbejdet koncentreres  

 omkring de lærere og studievejledere med flere, som eleven sædvanligvis har  

 kontakt til i forbindelse med skolens faglige undervisning og vejledning,  

 samt evt. ophold på skolehjem.
Eleven inddrages således i alle tilbud om  

 støtte, således at han/hun får sikret indflydelse på støttens omfang, form og  

 indhold.
 3. Typer af specialpædagogisk støtte.
Aktiviteterne inden for den specialpædagogiske støtte omfatter  

 sædvanligvis 5 hovedgrupper, der i forbindelse med den konkrete sags løsning  

kan bringes i anvendelse hver for sig eller i kombinationer.
Det  

 pædagogiske arbejde med den specialpædagogiske støtte forestås - hvor ikke  

 andet er nævnt - af elevens egen lærer i faget.
 Det drejer sig om undervisning, der er tilrettelagt således, at den -  

 inden for uddannelsens rammer - tilgodeser sproglige, kulturelle,  

 uddannelsesmæssige eller indlæringsmæssige forskelligheder i elevernes  

 forudsætninger, og som tillige har betydning for elevens gennemførelse af  

 uddannelsen.
 For at fastholde den unge i uddannelsen må specialundervisningen først og  

 fremmest repræsentere en særlige tilrettelæggelse af den samlede  

 klasses/gruppes undervisning, der pædagogisk, materialemæssigt eller på anden  

 råde bøjer det almindelige undervisningstilbud mod enkelte elevers særlige  

 forudsætninger, men oftest til gavn for alle klassens/gruppens elever.
 Specialundervisning i erhvervsuddannelserne kan således ikke -  

 eller kun undtagelsesvis, og da kun efter særlige tilladelse - etableres som  

 holdundervisning (klinikundervisning) i den forstand, at man samler elevhold  

 sammen på tværs af skolens almindelige klasse/gruppeopdeling - eller fra  

 flere skoler.
Den supplerende undervisning inden for den specialpædagogiske støtte kan  

 således også være et tilbud til elever, der har specifikke vanskeligheder med  

 at lære afgrænsede dele af undervisningsstoffet.
Den indebærer derimod ikke  

 en forlængelse af praktiktiden i virksomheden.
 Sygeundervisning kan henlægges til hospital eller eventuelt til elevens  

 hjem (evt. skolehjem) og forestås af elevens egen lærer i faget.
 Såfremt indlæggelse på hospital sker langt fra elevens skole, søges  

 undervisningen etableret i et samarbejde med det tilsvarende  

 uddannelsesområde på den erhvervsskole, der ligger nærmest det hostital, hvor  

 eleven er indlagt.
 I henhold til undervisningsministeriets bekendtgørelse nr. 302 af 24. juni  

 1985, § 7, kan der for syge og invaliderede elever, der på grund af deres  

 sygdom ikke ved egen hjælp kan tilbagelægge skolevejen, indrettes  

 vederlagsfri befordring ved amtskommunernes foranstaltning.
 Der kan f.eks. være tale om teknisk udstyr, ofte i forbindelse med  

 anvendelse af ny teknik, specialbygget apparatur, møbler eller anden  

 tilvirkning af arbejdspladsen.
 Tolke til døve eller svagthørende elever, sekretærer til blinde,  

 skolehjælpere til fysisk handicappede elever er eksempler på hjælpepersoner,  

 der bl.a. kan komme på tale i forbindelse med specialpædagogisk støtte.
 Da det oftest vil være af begrænset værdi for eleven at få meddelt  

 dispensation - begrundet i elevens særlige forudsætninger - skal skolen først  

 og fremmest søge efter ændringstyper, der ikke kræver formel dispensation.  

 Søges alligevel undtagelsesvis formel dispensation, skal ansøgeren vejledes  

 grundigt om konsekvenserne heraf.
 Eksamensordninger falder i alt væsentligt inden for 3 områder:
 I. Ændringer, der ad teknisk vej muliggør elevens forståelse af opgaven.
 II. Ændringer, der ad teknisk vej muliggør elevens udformning af  

 opgaveløsningen.
 III. Ændringer, der ad teknisk vej gør det muligt for eleven at arbejde  

 med opgaven i eksamenssituationen.
 Ingen af de tre typer ændringer kræver ansøgning om dispensation.
 Alle 3 typer ændringer kan være begrundet i en forudgående  

 specialpædagogisk støtte til eleven, men elevens særlige forudsætninger kan  

 også vise sig først at få betydning i eksamens- eller prøvesituationen.
 Om anvendelse af tekniske hjælpemidler i eksamenssituationer henvises til  

 cirkulære om eksamensafvikling, tilladte hjælpemidler m.v. (seneste udgave:  

 II-654 af 25. juni 1987).
 Det skal sikres, at elevens tilhørsforhold til en etnisk, sproglig eller  

 adfærdsmæssig minoritet ikke på nogen måde fremgår af elevens eksamens-eller  

 uddannelsesbevis.
 4. Elevens arbejdstid og den specialpædagogiske støtte.  

  Specialpædagogisk støtte, der under den ene eller anden form tilbydes uden  

 for klassens/gruppens egentlige undervisning, skal tilbydes på tidspunkter,  

 hvor elevens fravær fra undervisningen ikke medfører kompetencetab eller tab  

 af valgmuligheder - eksempelvis til valgfag - for eleven.
Den specialpædagogiske støtte må normalt ikke medføre, at elevens samlede  

 ugentlige undervisningstid væsentlig overskrider arbejdsmarkedets almindelige  

 ugentlige arbejdstid.
Det bør tilstræbes, at skolen sammen med eleven  

 vurderer dennes arbejdsevne og -mulighed, før man placerer den  

 specialpædagogiske støtte uden for den almindelige undervisningstid.
 Specialpædagogisk støtte kan ikke træde i stedet for almindelig  

 obligatorisk undervisning. (Sygeundervisning og i nogle tilfælde supplerende  

 undervisning skal efterfølgende erstatte obligatorisk undervisning, eleven  

 ikke har kunnet deltage i).
5. Procedure ved etablering af specialpædagogisk støtte.
Grundlaget  

 for planlægning af og tilbud om specialpædagogisk støtte vil naturligt være  

 en første samtale mellem eleven og læreren i faget.
Initiativet kan både  

 komme fra eleven og læreren, men da der ofte er tale om forhold, der vedrører  

 flere fag, bør også elevens sædvanlige studievejleder inddrages på et tidligt  

 tidspunkt.
I disse første samtaler analyseres elevens forudsætninger i forhold til  

 det uddannelsestilbud, der aktuelt gives i de enkelte fag på  

 uddannelsesretningen.
Studievejlederen, der også i denne sammenhæng er  

 rådgiver for eleven, deltager som sådan i samtaler om planlægningen af den  

 specialpædagogiske støtte og deltager i formidlingen til de administrativt  

 ansvarlige.
 Direktoratets fagkonsulenter for den specialpædagogiske støtte skal  

 inddrages i problemløsningen på et så tidligt tidspunkt, som skolen måtte  

 ønske det, og bør altid inddrages før skolen rekvirerer ekstern  

 konsulentbistand.
 Der kan i enkelte særlige tilfælde, og alene efter forudgående ønske fra  

 eleven, rekvireres ekstern statskonsulent- eller vejlederassistance, der kan  

 bidrage med forslag om, hvorledes den specialpædagogiske støtte i det  

 konkrete tilfælde evt. skal udformes for at imødekomme elevens  

 forudsætninger.
 Det henstilles til skolerne ikke at indhente oplysninger og erklæringer om  

 elevens tidligere skolegang (jf. endvidere punkt 6).
 På grundlag af den første analyse og eventuelle eksterne forslag aftaler  

 læreren og eleven bistået at studievejlederen en plan for det følgende  

 uddannelsesforløb, hvori den specialpædagogiske støtte indgår.
 Grundlaget for den konkrete udformning af tilbud om specialpædagogisk  

 støtte må ikke erstattes af og bør ikke begrundes med oplysninger om  

 specialundervisning, eleven tidligere måtte have modtaget i andre  

 uddannelsessektorer.
Aftaler og planer for undervisningens iværksættelse skal i skriftlig form  

 med begrundelse tilstilles skolens administration.
Dette materiale danner  

 grundlag for den halvårlige pædagogiske rapport, der af skolen indsendes til  

 direktoratet, jf. pkt. 8.
 6. Indhentning af oplysninger om og registrering af elever.
Det bemærkes, at registrering af elevens personlige forhold i forbindelse  

 med tilbud om specialpædagogisk støtte vil være omfattet af lov nr. 293 af 8.  

 juni 1978 om private registre.
Loven indeholder indskrænkninger, dels  

 i adgangen til at registrere og  dels med hensyn til videregivelse af  

 registrerede oplysninger.
 Man henstiller til skolerne at være yderst tilbageholdende såvel  

 med registrering og opbevaring som med videregivelse - inden for lovens  

 rammer - af disse personlige oplysninger.
 Endvidere henstiller man, at skolerne ikke opretter særlige  

 registre eller journaler, begrundet i at eleverne har eller har haft behov  

 for specialpædagogisk støtte.
 Det tilføjes, at for såvidt angår elever på de tekniske  

 hovederhvervsområder inden for de erhvervsfaglige grunduddannelser skal  

 oplysninger vedrørende specialpædagogisk støtte m.v. indskrænke sig til de  

 vejledninger og skoleerklæringer, som skolerne udsteder i henhold til  

 bekendtgørelse nr. 542 af 12. november 1981 om bedømmelse af eleverne m.v., i  

 overensstemmelse med bekendtgørelsens § 11, stk. 2.
 Tilsvarende principper skal iagttages på andre uddannelsesområder, selv om  

 der ikke er fastsat regler herom.
 Generelt henvises til de begrænsninger, der i følge kapital 8 i lov nr.  

 571 af 19. december 1985: Forvaltningsloven gælder med hensyn til at  

 videregive, indhente og anvende følsomme og andre personlige oplysninger.
 Der henvises endvidere til cirkulæreskrivelse af 18. marts 1985 (V- 679)  

 om godkendte karakterskalaer i forbindelse med den skolemæssige bedømmelse af  

 efg-elever og til cirkulæreskrivelse af 18. marts 1985 (V-680) om  

 karaktergivning i forbindelse med skoleundervisning i lærlingeuddannelser på  

 tekniske skoler, samt til cirkulæreskrivelse af 8. december 1986 (V-766) om  

 skole- og lærervejledning ved anvendelse af bedømmelsesplaner.
 7. Bevillinger, aktivitetsrammer, budget m.v.
 Alle erhvervsskoler skal budgettere med udgifter til  

 reduktionstimer, materialer, fremmede tjenesteydelser m.v. (foreslås der  

 afholdt udgifter til kontorhold, tjenesterejser m.v. skal særskilt  

 begrundelse herfor fremlægges), der efter retningslinierne i nærværende  

 skrivelse kan anvendes til specialpædagogisk støtte.
 Skolens bevilling til specialpædagogisk støtte fremgår af direktoratets  

 årlige ordinære bevilling.
 Alle aktiviteter, materialer og rekvireret bistand (fremmede  

 tjenesteydelser), der anvendes i forbindelse med specialpædagogisk støtte  

 skal betales af det for undervisningen ansvarlige undervisningssted (skolen).
Skoler, der kan dokumentere behov for, gennem en længere periode,  

  at gennemføre en mere omfattende aktivitet på det specialpædagogiske område,  

 end den for skolen samlede godkendte bevilling muliggør, kan efter ansøgning  

 få tildelt en øget bevilling i løbet af bevillingsåret.
Til ansøgningen  

 anvendes en særlig udformet blanket, der skal indsendes til direktoratet med  

 skolens dokumentation og begrundelse.
 Store skoleenheder, der internt har opdelt den tildelte bevilling til  

 skolens enkelte afdelinger skal have anvendt hele skolens bevillingsramme,  

 inden ansøgning om rammeudvidelse kan fremsendes og eventuelt godkendes af  

 direktoratet.
Skoler, der har brug for i enkelte tilfælde, at kunne tilbyde  

 specialpædagogisk støtte, der kræver ressourcer ud over den tildelte  

 bevilling, kan til et konkret angivet og begrundet formål ansøge direktoratet  

 om en ekstra bevilling hertil.
Til ansøgningen anvendes en særligt udformet  

 blanket, der indsendes til direktoratet med skolens dokumentation og  

 begrundelse.
 Skal skolen leje teknisk udstyr til specialpædagogisk støtte,  

 indsendes ansøgning til direktoratet på ovennævnte blanket (til ansøgninger i  

 enkelte tilfælde) bilagt skolens dokumentation og begrundelse for at ville  

 indgå lejemålet, samt oplysninger om den påtænkte lejekontrakts betingelser  

 og udformning.
Ansøgningen om indkøb af teknisk udstyr til specialpædagogisk  

 støtte indsendes til direktoratet på formular UN 76/UN 77. Forud for alle  

 ansøgninger om indkøb af udstyr til specialpædagogisk støtte skal  

 fagkonsulenten for den specialpædagogiske støtte være inddraget i sagen.
I  

 tilfælde af indkøb af elektronisk databehandlingsudstyr, vil fagkonsulenten  

 for specialpædagogisk støtte tillige drage omsorg for, at direktoratets  

 særlige sagkyndige på dette område bliver inddraget inden skolen  

 fremsender ansøgningen.
 Det skal af skolens ansøgning klart fremgå, at det drejer sig om udstyr  

 til specialpædagogisk støtte og formularen skal være bilagt skolens  

 dokumentation og begrundelse for at det pågældende udstyr tænkes indkøbt.
 Direktoratet har iværksat en registreringsordning, således at  

 indkøb af udstyr vil kunne anvendes til andre elever, end de, det først blev  

 indkøbt til.
 Skoler, der ønsker undervisningsmateriale indtalt på lydbånd eller  

  lydbilledbånd, eller udarbejdet i punktskrift, skal i alle tilfælde  

 konsultere fagkonsulenten for den specialpædagogiske støtte med henblik på at  

 opnå viden om, hvorvidt det pågældende materiale allerede foreligger på  

 lydbånd eller på lydbilledbånd eller tilsvarende medier.
 Skal der herefter en indlæsning til, kan skolen få denne effektueret ved  

 anvendelse af proceduren, der er angivet i forbindelse med omtalen af  

 bevillingsrammeudvidelser i enkelte tilfælde.
Skoler, der ønsker at anvende tolke til tegnsprogstolkning, skal i  

 alle tilfælde konsultere fagkonsulenten for den specialpædagogiske støtte med  

 henblik på en fælles vurdering af de konkrete elevers behov for  

 tegnsprogstolkning, evt. skrivetolkning eller andre tekniske hjælpemidler.  

 Tegnsprogstolkning budgetteres og konteres som fremmede tjenesteydelser.  

 Betaling for udført tolkebistand sker indtil videre efter regning til  

 Institutionen for Døve i Gladsaxe.
Tegnsprogstolkebistand rekvireres hos  

 Statens konsulenttjeneste for døve og svært tunghøre.
 De almindelige bevillingsmæssige regler gælder for anvendelse af  

 bevillinger til specialpædagogisk støtte.
 8. Økonomisk rapport.
Umiddelbart efter hvert semesters slutning indsender alle skoler  

 uanset forbrugets størrelse en rapport (UN 8/85) til direktoratet om  

 ressourceudnyttelsen af midlerne i aktivitetsrammen til brug for  

 specialpædagogisk støtte.
Denne økonomiske rapport skal indeholde oplysninger  

 om:
 9. Pædagogisk rapport.
Ved hvert semesters slutning indsendes der i tillæg til rapporten over  

 ressourceudnyttelsen en rapport (UN 9/85) over de pædagogiske erfaringer med  

 en specialpædagogisk støtte.
Den pædagogiske rapport skal bl. a. indeholde  

 oplysninger om:
 10. Personale til den specialpædagogiske støtte.
Lærere og studievejledere, der medvirker i arbejdet med specialpædagogiske  

 støtte til elever med særlige forudsætninger, skal være ansat efter  

 direktoratets almindelige retningslinjer, tilgodese de samme  

 kvalifikationskrav som andre lærere og studievejledere ved tekniske skoler,  

 handelsskoler m.v. og i øvrigt være beskæftiget ved den pågældende  

 erhvervsskoles almindelige undervisning.
Det præciseres at alt egentligt  

 pædagogisk arbejder er lærerarbejde.
Arbejde på skolehjem (jf. punkt 1) er  

 også pædagogisk arbejde og derfor underlagt de almindelige regler herfor.
 Personale, der som en del af deres almindelige tjenestepligt medvirker i  

 arbejdet med specialpædagogisk støtte er omfattet af de almindelige  

 bevillingsmæssige regler for personaleanvendelse.
 11. Klageadgang.
 Elever kan indbringe klage over skolernes afgørelse om den  

 specialpædagogiske støttes indhold og omfang til direktoratet for  

 erhvervuddannelserne.
