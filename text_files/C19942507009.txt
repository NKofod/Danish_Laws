 I henhold til § 11 og § 12, stk. 1, i lov om tjenestemænd i staten,  

 folkeskolen og folkekirken, jf. lovbekendtgørelse nr. 572 af 5/8 1991, samt i  

 tilslutning til lov om forsvarets personel, jf. lovbekendtgørelse nr. 104 af  

 7/2 1994, og lov om hjemmeværnet, jf. lovbekendtgørelse nr. 164 af 8/3 1994,  

 fastsættes:
Personel i den militære rækkefølge § 1.  Beordring af Chefen for Adjudantstaben,  

 jagtkaptajnen (chef for kongeskibet), adjudanter hos kongen og chef for en  

 deling, der formeres med henblik på sejlads for kongehuset, sker ved kongelig  

 resolution.
 § 2.  Forsvarsministeren beordrer officerer af graden  

 oberst, kommandør, stabslæge af 1. grad, stabsdyrlæge, stabstandlæge og  

 højere grader samt officerer, der skal forrette tjeneste ved  

 Forsvarsministeriet, jf. dog § 1.
 Stk. 2.  Forsvarsministeren forsætter de i stk. 1 nævnte  

 officerer mellem hjemmeværnet og den øvrige del af forsvaret.
 § 3.  Forsvarschefen og Chefen for Hjemmeværnet  

 fastsætter hver for sit område bestemmelser for beordring og forsættelse af  

 oberstløjtnanter/kommandørkaptajner, stabslæger af 2. grad og personel af  

 lavere grader, jf. dog stk. 2 samt § 2 og § 9, stk. 2.
 Stk. 2.  Forsættelse eller beordring til tjeneste ved  

 anden myndighed eller institution, der er direkte underlagt  

 Forsvarsministeriet, skal ske efter forhandling med vedkommende myndighed og  

 institution.
Militært personel uden for den militære  

 rækkefølge 4. Forsvarsministeren beordrer Generalauditøren og  

 auditører.
 § 5.  Generalauditøren beordrer auditørfuldmægtige.
 § 6.  Forsvarschefen fastsætter bestemmelser for  

 beordring og forsættelse af gejstligt personel, musikerpersonel og søværnets  

 mekanikerpersonel inden for eget myndighedsområde.
Civilt personel § 7.  Civilt personel, der er tillagt militær grad  

 eller militær status, beordres efter de regler, som er fastsat for personel i  

 den militære rækkefølge.
§ 8.  Forsvarsministeren beordrer civilt personel på  

 chefniveau.
I øvrigt beordres civilt personel af den myndighed, som har  

 ansættelseskompetencen for omhandlede personel.
Beordring til tjeneste uden for landets  

 grænser § 9.  Beordring af personel til tjeneste uden for  

 landets grænser finder sted i henhold til de i kapitlerne 1, 2 og 3 fastsatte  

 bestemmelser, medmindre andet bestemmes, jf. endvidere stk. 2.
 Stk. 2.  Forsvarsministeren beordrer eller godkender  

 beordring af officerer til tjeneste i nationale stillinger i udlandet.
Ikrafttræden § 10.  Cirkulæret træder i kraft den 1/9 1994.
 Stk. 2.  Samtidig ophæves Kundgørelse for Forsvaret B.  

 4-33 af 13/12 1990.
 P.M.V.
 E.B.
